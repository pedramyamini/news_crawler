ئۆتۆمبیلی بۆگاتی ٥٧ S یەکێک لەو جۆرە ئۆتۆمبیلانە بووە، کە لە سەردەمی پێش شەڕی جیهانی دووەم خواستێکی زۆری لەسەر بووە لەلایەن دەوڵەمەندان. یەکێک بووە لە باشترین و گرانبەهاترین ئۆتۆمبیلەکانی ئەو سەردەمە.  دوای ئەوەی کە خاوەنی پێشووی ئەو ئۆتۆمبیلە دەمرێت، بڕیارە رۆژی هەینی ئۆتۆمبیلەکە بخرێتە مەزادەوەو پێشبینیش دەکرێت بە نرخێکی زۆر بفرۆشرێت.  ئۆتۆمبیلەکە شوێنی ٤ سەرنشینی هەیە و مەزادخانەی بۆنهامسی لەندەن پێشبینی دەکات بە ٥ ملیۆن تاوەکو ٧ ملیۆن پاوند بفرۆشرێت، بەوپێیەش ریکۆردی ئۆتۆمبیلە مێژووییەکانی پێش خۆی بشکێنێت.  دوایینجار، کە ئۆتۆمبیلێکی مێژوویی مەزادکرا، ئۆتۆمبیلێکی فۆرد مۆستانگی مۆدێل ١٩٦٥ بوو، کە ساڵی رابردوو بە ٣ ملیۆن ٨٥٠ هەزار پاوند فرۆشرا.