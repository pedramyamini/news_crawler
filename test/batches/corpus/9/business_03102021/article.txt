بەپێی ئەو خشتەیەی وەزارەتی دارایی بڵاویکردووەتەوە، رۆژی ٠٤ - ١٠ - ٢٠٢١ دەست بە دابەشکردنی مووچە دەکرێت و لە رۆژی ٠٧ - ١٠ - ٢٠٢١ کۆتایی بە دابەشکردنی مووچە دێت.  لە رۆژی یەکەمی دابەشکردنی مووچە، ئەنجوومەنی ئاسایش، خانەنشینی پێشمەرگە و دەزگای ئاسایش مووچە وەردەگرن.  لە رۆژی ٠٥ - ١٠ - ٢٠٢١، بڕیارە ١٨ وەزارەت و دەستە مووچە وەربگرن. دوو رۆژ دواتریشی سەرۆکایەتیی هەرێمی کوردستان، پەرلەمان، ئەنجوومەنی وەزیران و خانەنشینی شارستانی مووچە وەردەگرن.  پێشتر لە رۆژی ٢٥ - ٠٩ - ٢٠٢١ مووچەی وەزارەتی تەندروستی بەبێ لێبڕین واتە بە رێژەی ١٠٠ % دابەشکرا.