نایک رایگەیاندووە چەندین کارگەی لە ڤێتنام داخراون و کاڵا و ماددەی خاویش، کە لە کیشوەری ئاسیاوە بۆی دێت کاتی گەیشتنیان دوو هێندەی کاتەکانی پێشووە.  بەپێی راگەیاندنی کۆمپانیای نایک، بەهۆی بەربەست و رێوشوێنی نوێی حکومەتی ڤێتنام و ئیندۆنێزیا، کە کارگەکانی کۆمپانیای نایک لەوێن، بەرهەمەکانی درەنگتر دەگاتە دەستیان و قەبارەی بەرهەمهێنانی کۆمپانیاکەش کەمبووەتەوە.  کۆمپانیاکە دەڵێت لەلایەکی دیکەوە کەرتی گواستنەوەی دەریایی رووبەڕووی کەمی کرێکار و قەرەباڵغی زۆر بووەتەوە و کاڵا و کەرستەی سەرەتایی کارگەکانی درەنگتر دەگەنە شوێنی مەبەستیان.  بەپێی دوایین راپۆرتی دارایی کۆمپانیای نایک لە چارەکی پێشوودا ١.٩ ملیار دۆلار قازانجی هەبووە، کە بەراورد بە ساڵی رابردوو بە رێژەی ٢٣ % زیادیکردووە.