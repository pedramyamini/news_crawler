بەهای پشکەکانی ئەپڵ لە دوایین رۆژی مامەڵە داراییەکانی هەفتەدا، دوێنێ بە رێژەی ٢ % دابەزین و بەو پێیەش شەش ملیار دۆلاری لەدەستدا، بەهای هەر پشکێکی ئەپڵ بۆ ١٤٩ دۆلار و ٨٠ سەنت دابەزی، کۆی بەهای بازاڕی کۆمپانیاکەش بووە دوو تریلیۆن و ٤٨٠ ملیار دۆلار.   هۆکاری دابەزینی بەهای پشکەکانی ئەپڵ کێشە لە زنجیرەی دابینکارییە لە ئاستی جیهاندا. تیم کووک، سەرۆکی کۆمپانیای ئەپڵ هۆشداریدا کە دەکرێت دۆخی کۆمپانیای ئەپڵ لەوەش خراپتر بێت.  لە بەرامبەردا، بەهای پشکەکانی مایکرۆسۆفت بە رێژەی ٢.٢ % بەرزبوونەتەوە و بەهای هەر پشکێکی بۆ ٣٣١ دۆلار و ٦٢ سەنت بەرزبووە و، کۆی بەهای بازاڕییەکەشی گەیشتە دوو ترلیۆن و ٤٩٠ ملیار دۆلار.   ئەمساڵ بەهای بەهای پشکەکانی مایکرۆسۆفت بەهۆی زۆری خواست لەسەر بەرهەمەکانی بە رێژەی ٤٩ % بەرزبووەتەوە، لەکاتێکدا بەهای پشکەکانی ئەپڵ تەنیا ١٣ % بەرزبوونەتەوە.