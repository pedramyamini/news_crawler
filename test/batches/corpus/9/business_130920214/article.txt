بانکی ناوەندیی تورکیا ئەمڕۆ دووشەممە ١٣ی تەممووزی ٢٠٢١ داتاکانی پەیوەست بە کورتهێنانی بودجەی تورکیای ئاشکرا کرد و رایگەیاند، کورتهێنانی بودجەی ناوەندیی تورکیا لە مانگی تەممووزی ئەمساڵ بە بەراورد بە هەمان وادەی لە ٢٠٢٠ دا بە بڕی یەک ملیار و ٣٠٦ ملیۆن دۆلار کەمیکردووە و کورتهێنانی بودجە لەو مانگەدا ٦٨٣ ملیۆن دۆلار بووە.   سەرەنجامی ئەم پێشکەوتنانە، بە گوێرەی داتاکانی بانکی ناوەندیی تورکیا هاوسەنگیی خزمەت لە مانگی تەممووزی ئەمساڵدا بە بەراورد بە هەمان وادەی ساڵی پار بەبڕی ٢ ملیار ٦٥٣ ملیۆن دۆلار زیادیکردووە و بڕی ٢ ملیار و ٩٤٨ ملیۆن دۆلار زیادەی هەبووە.   وەزارەتی گەنجینە و دارایی تورکیا لە سەرەتاکانی ٢٠٢١ دا داتاکانی بودجەی ناوەندیی تورکیای بۆ ساڵی ٢٠٢٠ بڵاوکردەوە و رایگەیاند، بە بەراورد بە ساڵی ٢٠١٩ کورتهێنانی بودجەی تورکیا لە ساڵی ٢٠٢٠ دا بە رێژەی ٣٨ % زیادیکردووە.