بە گوێرەی ئەو راپرسییانەی لەگەڵ ئابووریناساندا ئەنجامدرابوون، پێشبینی دەکرا رێژەی هەڵاوسانی مانگانە ١.٥٠ %  بەرزببێتەوە و هەڵاوسانی ساڵانەش بگاتە ١٤.٨٠ %.   لە مانگی کانوونی دووەمی ئەمساڵ لە کۆی ٤١٥ جۆر کاڵا، تێکڕای نرخی ٩٢ جۆر کاڵا کەمیکردووە، تێکڕای نرخی ٣٠ جۆر کاڵا وەک خۆی ماوەتەوە و نەگۆڕاوە، بێجگە لە بەرهەمەکانی خاوی خۆراکی، وزە، خواردنەوە کهولییەکان، تووتن و زێڕ، نرخی ٢٩٣ جۆر کاڵا زیادیکردووە.  زۆرترین بەرزبوونەوەی لە نرخی لالەنگیدا بووە کە بە رێژەی ٢٦.٧٧ %، هەروەها زۆرترین دابەزین لە نرخی قەرنابیت بوو کە بە رێژەی ٤٥.٧٩ % کەمیکردووە. کۆی گشتی خواردنەوە کهولییەکان و بەرهەمەکانی توتن لە مانگی کانوونی دووەمدا بە رێژەی ١.٣٥ % کەمترین زیادبوونەوەی نرخیان تۆمار کردووە.   شاره‌زایانی بواری دارایی و ئابووری له توركیا پێیانوایه، لێکەوتەکانی بەرزبوونەوەی تووشبوون بە ڤایرۆسی کۆرۆنا، داکشانی ئاستی هەناردەکاری، خراپیی دۆخی نیشاندەرەکانی بازاڕی دارایی ئیستەنبووڵ و بڕیاره‌كانی بانکی نێودەوڵەتی لەبارەی زیادکردنی رێژەی سووی قەرزەکانی هۆکارن بۆ لەدەستدانی زیاتری نرخی لیرەی تورکی لە بەرامبەر دۆلار و دراوە بیانییەکانی دیکە.   هەروەها ئەو شارەزایانە چەند هۆکارێکی دیکەی دابەزینی نرخی لیرەیان دیاریکردووە کە ئەمانەن: دەرهاوێشتەی خەرجییە زۆرەکانی پاکێجی کۆرۆنا، کەڵەکەبوونی قەرزی ناوخۆ و دەرەکی، خراپبوونی کەرتی گەشتوگوزار، مایەپووچبوونی ژماره‌یه‌ك له کۆمپانیا گەورەکان،