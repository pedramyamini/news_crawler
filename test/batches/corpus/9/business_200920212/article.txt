هێڵی ئاسمانیی لوفتانزای ئەڵمانی یەکێک بوو لەو هێڵە ئاسمانییانەی کە زۆرترین زیانی بەهۆی بڵاوبوونەوەی پەتای کۆرۆنا بەرکەوت. لوفتانزا دەڵێت، خستنەڕووی پشکی زیاتر رەوشی کۆمپانیاکە لە بازاڕەکانی بۆرسەدا دەخاتە بارودۆخێکی باشترەوە.  کۆمپانیا ئەڵمانییەکە دەڵێت، لە رۆژی چوارشەممەوە دەست بە خستنەڕووی پشکە نوێیەکانی دەکات، ئەوەش بە مەبەستی کۆکردنەوەی پارە بۆ دانەوەی یارمەتییەکانی حکومەتی ئەڵمانیا کە ساڵی رابردوو بەهۆی قەیرانی کۆرۆنا لە ١٤ بانک وەریگرتبوو.  هێڵی ئاسمانیی لوفتانزا ٣٠ هێڵی ئاسمانیی نەمسا و بەلجیکا و سویسراش لەخۆ دەگرێت، ساڵی رابردوو نزیکبووەوە لە مایەپووچبوون بەهۆی قەدەخەی هاتووچۆ، لەبەر ئەوەش بەیارمەتی حکومەتی ئەڵمانیا لە مایەپووچبوون رزگاری بوو.  سەرەڕای گەڕانەوەی گەشتیاران بۆ فڕۆکەخانەکان و ئاسانکردنی مەرجەکانی هاتووچۆ لەمساڵدا کۆمپانیای لوفتانزا لە چارەکی دووەمی ئەمساڵیشدا بە بڕی ٧٥٦ ملیۆن یۆرۆ زیانی کرد. لەگەڵ ئەوەشدا زیانەکان بەراورد چارەکی دووەمی ساڵی ٢٠٢٠ کەمتر بوون بەو پێیەی کۆمپانیاکە لە چارەکی دووەمی ساڵی رابردوو بە بڕی ١.٥ ملیار یۆرۆ زیانی کردبوو.