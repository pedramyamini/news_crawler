توویتەر رایگەیاند زیانەکانی لە ساڵی ٢٠٢٠ ـدا نزیکەی ١.١٤ ملیار دۆلار بووە، واتە پوختەی داهاتی بە رێژەی ٣١ % کەمی کردووە و بەهای هەر پشکێکیش ١.٤٤ دۆلار بووە.   بە گوێرەی ئەو کۆمپانیا ئەمریکییە کۆی خەرجییەکانی کۆمپانیاکە لە ساڵی ٢٠٢٠ ـدا ٣.٦٩ ملیار دۆلار بووە و خەرجییەکانیش ١٩ % زیادیان کردووە. هاوکات کۆی داهاتی کۆمپانیاکە ٣.٧٢ ملیار دۆلار بووە.  کۆمپانیای توویتەر پێشبینی دەکات کۆی داهاتەکانی لە چارەکی یەکەمی ٢٠٢١ ـدا لەنێوان ٩٤٠ ملیۆن بۆ ١.٠٤ ملیار دۆلاردا بێت، بۆیە دەڵێت: "لە کاتێکدا دەچینە نێو ساڵی ٢٠٢١ ـەوە ئامانجەکانمان هاوشێوەی ساڵانی رابردوون و سەرکەوتنەکەمان بەوە دەپێورێت کە تا چەند گەشە دەکەین. "