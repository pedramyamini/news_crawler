ئەمڕۆ پێنجشەممە ٠٤ - ١١ - ٢٠٢١ نەوزاد شێخ کامیل، بەڕێوەبەری گشتیی بازرگانیی هەرێمی کوردستان بە تۆڕی میدیایی رووداوی راگەیاند، چەکی بانکیی بەشی پێنجەمی شایستەی دارایی جووتیاران گەیشتووە و لە هەولێر، سلێمانی و دهۆک دابەشدەکرێت.   بەڕێوەبەری گشتیی بازرگانیی هەرێمی کوردستان سەبارەت بە دابەشکردنی پارەکە بەسەر سێ پارێزگاکە ئاماژەی بەوە کرد کە پارەکە بەمشێوەیە دابەشکراوە:  ١ - سلێمانی ٦١٦ ملیۆن دینار   رۆژی ١٩ی مانگی ئۆکتۆبەر، بەشی پێنجەمی شایستە داراییەکانی جووتیارانی هەرێمی کوردستان بۆ پارەی گەنمی ساڵی ٢٠٢١ گەیشتە هەرێمی کوردستان و دەست بە دابەشکردنی کرا. دوای دابەشکردنی بڕە پارەی بەشی پێنجەم، زیاتر لە ٤٦ ملیار دینار مابوو تاوەکو هەموو جووتیارەکان پارەکانیان وەربگرن.   بۆ ئەمجارە حکومەتی عێراق یەک ملیار و ٦٨ ملیۆن دیناری ناردووە، کۆی گشتیی ئەو پارەیەی تاوەکو ئێستا لەلایەن عێراقەوە نێردراوە زیاتر لە ٢٠ ملیار دینارە. ئەو گەنمەی کە جووتیارانی هەرێمی کوردستان رادەستی حکومەتی عێراقیان کردووە، بایی زیاتر لە ٦٤ ملیار دینار بووە.