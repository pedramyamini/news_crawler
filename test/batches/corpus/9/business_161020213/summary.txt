چەند رۆژێکە نرخی بەنزین لە هەرێمی کوردستان زیاد بووە، هەروەها غازی بازرگانییش لە ٩ هەزارەوە بووەتە ١٤ هەزار دینار. یەک بەرمیل نەوتی سپییش لە ١١٠ هەزارەوە بووەتە ١٥٠ هەزار دینار. ئەمە نیگەرانیی زۆری لای هاونیشتمانیان دروستکردووە. پەرلەمانتارێکیش ئاماژە بەوە دەدات، بۆ ئەوەی نرخی سووتەمەنی زیاد نەبێت پێویستە حکومەت پرسی سووتەمەنی لە دەستی کەرتی تایبەت دەربهێنێت و لە شارەکاندا وێستگەی سووتەمەنی تایبەت بە خۆی هەبێت.