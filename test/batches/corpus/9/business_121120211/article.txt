کاژێر ٠٨: ٣٠ی بەیانی ئەمڕۆ هەینی ١٢ - ١١ - ٢٠٢١ بۆڕسەی ئیستەنبووڵ ژمارەیەکی پێوانەیی نوێی لەدەستدانی بەهای لیرەی تورکی لە بەرامبەر دراوە بیانییەکان تۆمارکرد.  بە جۆرێک یەک دۆلار بە ٩ , ٩٦ لیرەی تورکی مامەڵەی پێوەکرا.  ئەمە لە کاتێکدایە دوێنێ پێنجشەممە ١١ی تشرینی دووەم، بۆڕسەی ئیستەنبووڵ رۆژەکەی بە ٩.٨٤ لیرە بۆ هەر دۆلارێکی ئەمریکی تەواوکرد. بەمەش ئاستی داشکانی لیرەی تورکی بەرامبەر بە دۆلاری ئەمریکی رێژەی ٠.٥ % ی بینی.   لە هەمانکاتدا لیرەی تورکیا بەرامبەر دراوەکانی دیکەش بەهای خۆی لەدەستدا و بەکرانەوەی بازاڕەکانی دراو و بۆڕسەی ئیستەنبووڵ، یەک یۆرۆ بەرامبەر به ١١ , ٤١ لیرە، پاوه‌ندیش به ١٣، ٢٥ لیرە مامه‌ڵه‌ی پێوه‌كرا.  ئابووریناسانی تورکیا پێشبینی دەکەن، لیرەی تورکی بەردەوام دەبێت لە لەدەستدانی بەهاکەی و تاوەکو کۆتایی ساڵ بەهاکەی بەشێوەیەکی بەرچاو لەدەستبدات و بگاتە ئاستی ١١ لیرەی تورکی بەرامبەر هەر دۆلارێکی ئەمریکی.