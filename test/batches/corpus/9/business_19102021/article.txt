دامەزراندنی ئەو کارمەندانە لە پێنج ساڵی داهاتوودا دەبێت، کۆمپانیای فەیسبووک لە پۆستێکدا لە بلۆگی تایبەتیی خۆی رایگەیاندووە، داهاتوو بۆ ئەو جیهانە خەیاڵییەیە کە لە رێگەی پێشکەوتنی ئینتەرنێتەوە دەستەبەردەکرێت و لە رێگەی تەکنۆلۆجیاوە و پەرەی پێدەدرێت، یەکێک لە نموونەکانی ئەو جیهانە خەیاڵییە، ئەو چاویلکانەن کە بەکارهێنەر دەبەنە جیهانێکی دیکەی ڤێرچواڵەوە.  ئەوە لەکاتێکدایە، کۆمپانیای فەیسبووک رەخنەی زۆری لێدەگیرێت کە زانیارییە کەسییەکان بەکاردەهێنێت بۆ مەبەستی دیکە، ئەو زانیارییانەیشی کە دەستی دەکەون، پارێزراو نین. ئەو هەنگاوەش فەیسبووک رووبەڕووی پرسیار و رەخنەی زیاتر دەکاتەوە بەوەی زیاتر دەست بەسەر زانیارییە کەسییەکاندا دەگرێت.  پەرپێدانی ئەو پرۆژەیە و ئەو جیهانە خەیاڵییە بە گوتەی فەیسبووک، "هەلی گەورەی داهێنان و ئابووری و کۆمەڵایەتی بۆ بەکاربەران دەستەبەردەکات. "  فەیسبووک ئێستا بەدوای ئەندازیاران لە وڵاتەکانی، ئەڵمانیا، فەرەنسا، ئیتاڵیا، ئیسپانیا، پۆڵەندا، هۆڵەندا و ئێرلەندا دەگەڕێت تاوەکو دایان بمەزرێنێت بۆ پرۆژەکەی.