بە گوتەى بەڕێوەبەرى تۆمارى کۆمپانیاکانى سلێمانی، هۆکارى سەرەکیى خۆدزینەوە لە باج، فێڵکردن لە باج و هەڵوەشانەوەى کۆمپانیاکان، شێوازى بێ سەروبەرى و نادروست وەرگرتنى باجە لە کۆمپانیاکان.  سۆران ئەحمەد، بەڕێوەبەرى تۆمارى کۆمپانیاکانى سلێمانى دەڵێت "باج سامانى نەتەوەییە، دەبێت بە زانستى وەربگیرێت نەک بە هەڕەمەکی، دەبێت سامانى تاکەکان و کۆمپانیاکان ئاشکرا بکەیت، پاشان لێیان ببڕیت".  لە هەرێمى کوردستان ٤٠٠ کۆمپانیا وەکو گەورە باجدەر تۆمارکراون کە سەرمایەکەیان بە ملیارە، راپۆرتەکانى لیژنەى دارایى پەرلەمانى کوردستان ئاماژە بەوە دەکەن، زۆرترینى ئەوانەى خۆیان لە باج دەدزنەوە، لەنێو لیستى ئەو ٤٠٠ کۆمپانیایانەدان".  عەلى حەمەساڵح، ئەندامى لیژنەى دارایی پەرلەمانى کوردستان ئاماژەی بەوە دەکات "ئەوانەى گەورە و سەرمایەدارن باج نادەن و بچووکەکان باج دەدەن، ئێستا ئیش لاى کۆمپانیاکانى نەوت، مۆبایل، گەیاندن، وەبەرهێنان، جگەرە و کهولە، کە باج نادەن".  دەستپێکى ئەمساڵ، ئەنجوومەنى وەزیرانى کوردستان، دوو مانگى دیاریکرد بۆ رێکخستنەوەى سیستەمى باج لە کوردستان، هەموو ئەمانەش بۆ پڕکردنەوەى ٤٠٠ ملیار دینارى کورتهێنانى بودجەی مانگانەى هەرێمى کوردستانە.  کەمال تەیب، بەڕێوەبەرى گشتیى باج لە هەرێمى کوردستان رایگەیاند "ئەوەى دەستمان پێکردووە و لەسەرى بەردەوام دەبین، لە کۆمپانیاکانى نەوت هەتاوەکو کەرتى تەندروستى، گەشتوگوزار، گواستنەوە، مۆبایل و هی دیکەش دەگرێتەوە و دەبێت لەگەڵمان شەفاف بن".  بەپێى ئامارى وەزارەتى دارایی هەرێمى کوردستان داهاتى ساڵى ٢٠٢٠ ى باج ٥٨٨ ملیار و ٨٠٩ ملیۆن دینار بووە، بەمشێوەیە:  ٢٩٧ ملیار و ٩٤٩ ملیۆن دینار  ١٥٢ ملیار و ٩٢ ملیۆن دینار  ١٣٨ ملیار و ٨٠٩ ملیۆن دینار  لە هەرێمى کوردستان ٥ جۆر باج وەردەگیرێن، بەمشێوەیە:  بەپێى ئامارى وەزارەتى دارایی کوردستان لە ماوەى ٥ ساڵى رابردوودا، داهاتى باج سێ هێندە زیادىکردووە کە جیاوازیی داهات بە ملیار دینار لە ساڵی ٢٠١٥ بۆ ٢٠١٩ بەمشێوەیە:  ساڵی ٢٠١٥ (١٩٠ ملیار و ١٦٦ ملیۆن دینار)  ساڵی ٢٠١٦ (١٧٩ ملیار و ١٤ ملیۆن دینار)  ساڵی ٢٠١٧ (٢٠٦ ملیار و ٦٩٨ ملیۆن دینار)  ساڵی ٢٠١٨ (٣٠٨ ملیار و ٥٣٦ ملیۆن دینار)  ساڵی ٢٠١٩ (٦٢٧ ملیار و ٤٢٤ ملیۆن دینار)  بەپێى بەدواداچوونەکانى رووداو، بەشى زۆرى شێوازى خۆدزینەوەى کۆمپانیاکان لە باج بە دوو رێگە دەکرێت، یان قازانجى ساڵانەیان بە دروستى بە حکومەت ناڵێن تاوەکو باجى لێوەربگیرێت، یاخود گرێبەستى کارکردن و پرۆژەکانیان بە جۆرێک دەنووسن کە کەمترین پارەى لەسەر نووسرابێت.