ئەمڕۆ شەممە ٩ - ٤ - ٢٠٢٢ بانکی رافیدەین راگەیێنراوێکی بڵاوکردەوە و دەڵێت، قەرزێک بەبڕی ١٥٠ ملیۆن دینار دەدەنە هاووڵاتیان، سوودەکەشی ٤ % دەبێت.  بانکەکە دەڵێ، هاووڵاتیان دەتوانن مامەڵەی کڕینی خانووەکانیان بکەن لە رێگەی  لقەکانی بانکەکە لە بەغدا و پارێزگاکانی دیکە.  پێشتر بانکی رافیدەین قەرزی نۆژەن و چاککردنەوەی خانووی راگەیاندبوو کە ٥٠ ملیۆن بۆ فەرمانبەران و ٣٠ ملیۆن بۆ هاووڵاتیان بە وەرگرتنی ٥ % سوود بوو کە دەبوایە تا ١٠ ساڵ بیدەنەوە.  پێشتر بەرپرسانی  بانکی رافیدەین و بانکی رەشید کە دوو بانکی حکومیین بە تۆڕی میدیایی رووداویان رایانگەیاندبوو، بەهۆی نەبوونی لقیان لە هەرێمی کوردستان، پێدانی قەرزەکانیان هەرێمی کوردستان ناگرێتەوە.