بەپێی رۆژنامەی فەرمی تورکیا، سەرککۆماری تورکیا هەریەک لە سەلیم تۆمەن، ئۆیگۆر نامیک و عەبدوڵڵا یاواسی لە کارەکانیان دوورخستەوە و لە جیاتی ئەوان سێ کەسی نوێی وەک ئەندامی سیاسەتی نەختی تورکیا هەڵبژارد.  دوای راگەیاندنی ئەو گۆڕانکارییانە، بەهای یەک دۆلاری ئەمریکی بەرزبووەوە بۆ ٩ لیرە و ١٩ قوروش. بەوپێیەش لیرە بە رێژەی ١ % بەهای خۆی لەدەستدا. بەهای لیرە لەمساڵدا بە رێژەی ١٩ % دابەزیوە.  سەرەتای ئەم هەفتەیە دوای ئەوەی سەرۆککۆماری تورکیا هەڕەشەی هێرشکردنە سەر رۆژئاوای کوردستانی کرد بەهای لیرە زیاتر دابەزی.  مانگی رابردوو بانکی ناوەندیی تورکیا سەرەڕای ئەوەی رێژەی هەڵاوسان بەرزبووەوە بۆ نزیکەی ٢٠ %، بەڵام سوودی بانکی لە ١٩ % ەوە کەمکردەوە بۆ ١٨ %.