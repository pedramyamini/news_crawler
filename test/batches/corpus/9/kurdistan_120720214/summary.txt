نرخی بەرهەمە خۆماڵییەکان لە کاتی پێگەیشتنی بەرهەمەکان بەتایبەتی لە وەرزی هاویندا هەرزان دەبن، تەماتەش یەکێکە لەو بەرهەمانەی کە نرخەکەی هەرزانبووەوە و ئەوەندە پارە ناکات جووتیاران بۆ کاری کشتوکاڵیی هانبدات. جووتیارێک دەڵێت، زۆر ماندوودەبن و بەرهەمەکانیان پارەیەکی باش ناکەن. وەزیری کشتوکاڵی هەرێمی کوردستانیش دەڵێت، لە هەوڵدان بۆئەوەی بەرهەمی خۆماڵی لەڕێگەی کۆمپانیا نێوخۆییەکان هەناردەی دەرەوەی عێراق بکەن.