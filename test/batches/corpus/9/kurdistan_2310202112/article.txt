سەتان پەلەوەرخانە رووبەڕووی گرفتی گرانی غاز بوونەتەوە. لە ماوەی هەفتەیەکدا تۆنێک غازی بازرگانی ٧٠٠ هەزار دینار گرانبووە و ئەمەش بووەتە بارگرانییەکی گەورە لەسەر خاوەنی پەلەوەرخانەکان، چونکە دابینکردنی غاز ٧ % ی تێچووی بەخێوکردنی مریشک پێکدێنێت.  پەلەوەرخانەکان سوود لە گاز وەردەگرن بۆ گەرمڕاگرتنی شوێنی بەخێوکردنی جووجەڵە و مریشک.   چاوەڕواندەکرێت ئەگەر حکومەت چارەسەرێک بۆ گرانبوونی نرخی غاز نەدۆزێتەوە، کاریگەر لەسەر نرخی ئەو مریشکانە دروستبکات کە لە رۆژانی داهاتوو دەگەنە دەستی خەڵک.  بۆ چارەسەرکردنی ئەو کێشەیە بەڕێوەبەرایەتی سامانی ئاژەڵ دوو پڕۆژەی پێشکەشی وەزارەتی کشتوکاڵ کردووە.