ئێریک لاتیرێ، دامەزرێنەری گرووپی ئەلیزێ دەڵێت: "لە یەکەم قەدەخەی هاتووچۆوە کە لە ئاداری ساڵی ٢٠٢٠ ـدا راگەیێندرا، بیزنسەکەمان زۆر گەشەی کردووە. فرۆشمان زیاتر لەوەی پێشبینیمان دەکرد زیادی کردووە. ئەو زیادبوونەوەیە لە چالاکی وای لێکردین لە فەرەنسا دەست بە بەرهەمهێنان بکەین. بۆیە ئێستا لە هەموو کاتەکان زیاتر بەرهەممان هەیە. "  کۆمپانیای پلانێت پەزڵ کە یەکێکە لە کۆمپانیا پێشەنگەکانی ئەو بوارە لە فەرەنسا و لەدوای کۆمپانیای راڤێنسبێرگەری ئەڵمانییەوە دووەم کۆمپانیای ئەو بوارەیە، فرۆشی بەرهەمەکانی لە ساڵی رابردوودا زۆر زیاد بووە.  داهاتی ئەو کۆمپانیایە لە ساڵی ٢٠١٩ دا حەوت ملیۆن دۆلار بوو و لە ساڵی ٢٠٢٠ مدا فرۆشی بۆ نزیکەی ١١ ملیۆن دۆلار زیاد بووە.