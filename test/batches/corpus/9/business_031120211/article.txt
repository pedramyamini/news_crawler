ئەو بڕەی کە وەزیری نەوتی ئێران باسی لێوەکردووە دوو هێندەی داهاتی نەوتی ئێرانە بەر لەوەی گەمارۆکانی ئەمریکا لەسەر ئەو وڵاتە دووبارە سەپێندراونەوە دوای ئەوەی ئیدارەی پێشووی ئەمریکا پاشەکشەی لە رێککەوتنی ئەتۆمی ئێران کرد.  ئەوجی لە کۆبوونەوەیەکیدا لەگەڵ رێکخراوی بەرنامە و بودجەی ئێران هەروەها باسی لەوە کردووە لە ساڵانی رابردوودا وەبەرهێنانی گونجاو و پێویست لە کەرتی نەوتی ئێراندا نەکراوە.  گەمارۆ نیودەوڵەتییەکانی سەر ئێران بە شێوازێکی بەرفراوان کەرتی نەوتی ئەو وڵاتەی گرتووەتەوە و بەهۆی گەمارۆکان کۆمپانیا و ناوەندە داراییەکانی جیهان ناتوانن وەبەرهێنانی گەورە لە کەرتی نەوت و گازی ئێراندا بکەن.  لەلایەکی دیکەوە موحسن خوجەستە میهر، بەڕێوەبەری کۆمپانیای نەوتی نیشتمانیی ئێران، باسی لە ژێرخانی گازی ئێران کردووە و رایگەیاندووە ئەگەر ژێرخانی گازی ئەو وڵاتە نۆژەن نەکرێتەوە تاوەکو چوار ساڵی داهاتوو ئێران دەبێتە هاوردەکاری گاز.