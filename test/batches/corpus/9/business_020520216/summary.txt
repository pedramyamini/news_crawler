کێشەکانی نێوان حکومەتی عێراق و پەرلەمانی عێراق لەسەر ئەو گۆڕانکارییانەی کە لە پرۆژەیاسای بودجەی ٢٠٢١ی عێراق کران و پاشان بووە یاسا، بەردەوامە. وەزارەتی نەوتی عێراق داوای لە ئەنجوومەنی وەزیران کردووە تانە لە یاسای بودجەی ٢٠٢١ ـی عێراق بدات لە دادگەی فیدراڵی و دەڵێت، یاساکە بەهۆی ئەو گۆڕانکارییانەوە کە لەلایەن پەرلەمانەوە تێیدا کراوە، کەرتی نەوتی عێراق دوادەخات و کێشەی گەورەی بۆ دروستدەکات.