سەرۆکی لیژنەی دارایی و ئابووری لە پەرلەمانی کوردستان رایدەگەیێنێت، کۆبوونەوەیان لەگەڵ وەزیری دارایی و سەرۆکی لیژنەی باڵای چاکسازی پەیوەست نابێت بە پرسی لێبڕینی مووچە و بارودۆخی دارایی، بەڵکو لەسەر راپۆرتی دووەمی چاکسازی گفتوگۆ دەکەن بۆ وەڵامدانەوەی ئەو پرسیار و سەرنج و تێبینیانەی لەسەر راپۆرتەکە هەیانە. دەشڵێت، بۆ پرسی لێبڕینی مووچە و بارودۆخی دارایی و داهاتی نەوت و خاڵە سنوورییەکان دانیشتنێکی تایبەت لە پەرلەمان دەکرێت.