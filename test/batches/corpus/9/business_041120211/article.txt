دوای ئەوەی بانکی ناوەندی ئەمریکا رایگەیاند کە لە پرۆسەیەکی لەسەرخۆدا پاڵپشتییەکانی بۆ بازاڕەکانی ئەمریکا کەمدەکاتەوە، بەڵام هێشتا ئامانجی ئەوە نییە کە سوودی بانکی بەرزبکاتەوە، بەهای دۆلار دابەزی و بەهۆی دابەزینی بەهای دۆلارەوە نرخی زێڕ بەرزبووەوە.  بەرەبەیانی رۆژی پێنجشەممە ٤ - ١١ - ٢٠٢١ نرخی هەر ئۆنسەیەکی زێڕ بەڕێژەی ٠.٣ % بەرزبووەوە بە ١٧٧٤ دۆلار مامەڵەی پێوەکرا.   نرخی زێڕ رۆژی چوارشەممە دابەزیی بوو بۆ کەمترین ئاستی خۆی لە ماوەی یەک مانگی رابردوودا.  هەروەها رۆژی پێنجشەممە نرخی زێڕ لە گرێبەستەکانی داهاتوودا بەڕێژەی ٠.٧ % بەرزبووەوە هەر ئۆنسەیەک بە ١٧٧٦ دۆلار مامەڵەی پێوەکرا.