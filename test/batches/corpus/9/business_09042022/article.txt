هەرچەندە لە دوو رۆژی رابردوو نرخی نەوت دابەزی، ئەمەش پەیوەندی بە بڕیاری ئیدارەی بایدنەوە هەبوو بۆ خستنەبازاڕی ١٨٠ ملیۆن بەرمیل نەوت.   بەپێی بەشێک لە شارەزایانی ئابووری، خستنەڕووی ئەو بڕە نەوتە تاوەکو شەش مانگی داهاتوو کاریگەری لەسەر دابەزینی نرخی نەوت دەبێت، بەڵام چارەسەرێکی درێژخایەن نییە.   ئەمڕۆ شەممە ٩ - ٤ - ٢٠٢٢ نرخی نەوتی برێنت بەراورد بە رۆژی هەینی نزیکەی سێ دۆلار بەرزبووەتەوە و نرخەکانیش بەمشێوەیەن:   - یەک بەرمیل نەوتی برێنت بە ١٠٢ دۆلار و ٨ سەنتە  - یەک بەرمیل نەوتی سووکی رۆژئاوای تێکساس بە ٩٨ دۆلار و ٢٦ سەنتە  ئەمە لە کاتێکدایە کە رۆژی هەینی یەک بەرمیل نەوتی برێنت بە ١٠٠ دۆلار و ١٢ سەنت و یەک بەرمیل نەوتی سووکی رۆژئاوای تێکساسیش بە ٩٥ دۆلار و ٧١ سەنت بوو.  نرخی زێڕ بەرزبووەتەوە و هەر ئۆنسەیەک بە ١٩٤٧ دۆلارە  نرخی زێڕ بەراورد بە رۆژانی رابردوو زۆر بەرزبووەتەوە و ئەمڕۆ شەممە بۆ هەر ئۆنسەیەک نزیکەی ١٤ دۆلار بەرزبووەتەوە.   ئەمڕۆ شەممە نرخی هەر ئۆنسەیەک زێڕ بە ١٩٤٧ دۆلارە، ئەمە لەکاتێکدایە کە رۆژی هەینی هەر ئۆنسەیەک بە ١٩٣٣ دۆلار و ٥٠ سەنت بوو.   هەروەها رۆژی پێنجشەممەی رابردوو  لەکاتی کردنەوەی بازاڕ بە کەمتر لە ١٩٢٠ دۆلار بوو، بەڵام لە کۆتاییەکانی رۆژەکەدا گەیشتە سەروو ١٩٣٥ دۆلار.  هاوکات هەر ئۆنسەیەک زیویش بە ٢٤ دۆلار و ٧٨ سەنت مامەڵەی پێوەدەکرێت و بەرزبووەتەوە.  بەهای دۆلار بەرامبەر دراوە جیهانییەکان  ١٠٠ دۆلار بەرامبەرە بە ١٤٧ هەزار و ٥٥٠ دیناری عێراقی  پاوەند - دۆلار ١.٢٩ GBP / USD  دۆلار - یەن ١٢٤.١٩٣ USD / JPY  دۆلار - لیرە ١٤.٧٥ USD / TRY  یەک دۆلار - ریاڵ (تمەن) ٢٧ هەزار و ٦٤٠ تمەن USD / IRR  یەک دۆلاری ئەمریکی ٨٠.٨٥ روبڵی رووسی