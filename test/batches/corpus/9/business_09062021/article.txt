هەروەها گەشبینی بە گەڕانەوەی نەوتی ئەمریکا لەلایەن بازرگانانەوە کەمبووەتەوە دوای ئەوەی ئەنتۆنی بلینکن، وەزیری دەرەوەی ئەمریکا رایگەیاند، ئامادە نین گەمارۆکانی سەر ئێران هەڵگرن. ئەوەش یەکێک بووە لە هۆکارەکانی دیکەی بەرزبوونەوەی نرخی نەوت کە ئەمرۆ چوارشەممە ئاستی ٧٢ دۆلاری بۆ هەر بەرمیلێکی نەوتی برێنت تێپەڕاند و گەیشتە ٧٢ دۆلار و ٣٧ سەنت.  نرخی هەر بەرمیل نەوتی سووکی تەکساسی ئەمریکاش ٢٠ سەنت بەرزبووەوە بە ٧٠ دۆلار و ٤٢ سەنت مامەڵەی پێوەکرا.  وەرزی گەشتیاری و پشووی هاوینەیە لە ئەوروپا و زۆربەی وڵاتە ئەوروپییەکان رێگەیان بە گەشتیاران داوە کە سەردانی وڵاتانی دیکە بکەن بە مەرجێک کە پێکوتەی دژە ڤایرۆسی کۆرۆنایان بەکارهێنابێت. ئەمە خواستی بۆ سووتەمەنی بەرزکردووەتەوە.  بانکی ئوستراڵی - نیوزلاندی " ئەی ئێن زێد" لەو بارەیەوە دەڵێت، پێشبینی دەکەن خواست بۆ بەکارهێنانی سووتەمەنی لەوەش زیاتر بەرزبێتەوە.