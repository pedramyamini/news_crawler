تۆمارکردنی ئەو ژمارە پێوانەییە لە دابەزینی بەهای لیرەی تورکی دوای ئەوە هات، رەجەب تەیب ئەردۆغان، سەرۆککۆماری تورکیا رۆژی شەممە ٢٣ - ١٠ - ٢٠٢١ هەڕەشەی لە باڵیۆزانی ١٠ وڵات کرد و بە "پیاوە نەویستراوەکان" ناوی بردن.   باڵیۆزانی ئەو ١٠ وڵاتە لە ئەنقەرە داوایان لە حکومەتی تورکیا کرد ئەو بڕیارە جێبەجێبکات کە لەلایەن دادگەی مافی مرۆڤی ئەوروپا بۆ ئازادکردنی عوسمان کاڤاڵای بازرگان و چالاکڤانی تورک دەرکراوە کە بێ ئەوەی هیچ تۆمەتێکی بەسەردا ساخ بێتەوە نزیکەی ٤ ساڵە لە زیندانە.  لەلایەکی دیکەوە لە سەرەتای هەفتەیەی رابردوو و دوای ئەوەی سەرۆککۆماری تورکیا هەڕەشەی هێرشکردنە سەر رۆژئاوای کوردستانی کرد و دوو یاریدەدەری سەرۆک و ئەندامێکی کۆمیتەی سیاسەتی نەختی بانکی ناوەندیی گۆڕی، بەهای لیرە دابەزی.   دوای ئەوەی بانکی ناوەندیی تورکیا رۆژی پێنجشەممە ٢١ی تشرینی یەکەم، رێژەی سوودی بانکی لە ١٨ % بۆ ١٦ % کەمکردەوە، لیرە زیاتر بەهای لەدەستدا و یەک دۆلار بە ٩.٤٧ لیرە مامەڵەی پێوەکرا.   تەنیا ئەمساڵ بەهای لیرەی تورکی بە رێژەی ٢٤ % دابەزیوە.