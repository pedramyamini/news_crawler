نرخی نەوت سوودی لە نیگەرانییەکان لە کەمبوونەوەی بەرهەمهێنانی خەڵووز و گازی سرووشتی لە هەر یەک لە چین، هیندستان و ئەوروپا بینیوە و ماوەی ١٠ هەفتەی یەک لەدوای یەکە ئاراستەکەی بەرەو بەرزبوونەوەیە.  هاوکات بەرزبوونەوەی ئەم هەفتەیەشی تا رادەیەک پەیوەندی بە دەستپێشخەرییەکەی سعودیەی گەورە بەرهەمهێنەری نەوتەوە هەیە کە رۆژی شەممە رایگەیاند، دەچێتە نێو هەوڵەکانی کەمکردنەوی فڕێدانی گازە زیانبەخشەکان و تاوەکو ساڵی ٢٠٦٠ فڕێدانیان دەگەیێنێتە سفر.  هەروەها یەکێکی دیکە لە هۆکارەکانی بەرزبوونەوەی نرخی نەوت بریتییە لەوەی کە لە هەفتەی رابردوودا کۆمپانیا نەوتییەکانی ئەمریکا ژمارەی سەکۆ نەوتییەکانیان کەمکردوونەوە.