رۆژی هەینی ٢٠٢١/٠٢/٠٥ لیژنەی دارایی پەرلەمانی عێراق دەنگی لەسەر پرۆژەیاسای بودجەی ٢٠٢١ دا.   لە دەنگدانەکەدا بڕیار دراوە کە بودجەی سێ سەرۆکایەتییەکەی عێراق بۆ ٢٠ % کەم بکرێتەوە. هەروەها کورتهێنانی داراییش لە ٤٧ % ـەوە بۆ ١٩ % کەم کراوەتەوە، واتە لە ٧٦ تریلیۆن دینارەوە بۆ ٢٥ تریلیۆن دینار.  هەیسەم جبووری، سەرۆكی لیژنەی دارایی لە راگەیێندراوێكدا گوتی کە لیژنەی دارایی پەرلەمانی عێراق دەنگی لەسەر كۆمەڵێك بڕگە لە پرۆژەیاسای بودجەی گشتیی ٢٠٢١ دا کە دیارترینیان ئەمانە:     - هەڵوەشاندنەوەی بڕگەی بڕینی مووچەی فەرمانبەران و خانەنیشینان     - كەمكردنەوەی بودجەی سێ سەرۆكایەتییەكە بە رێژەی ٢٠ %     - كەمكردنەوەی كۆی كورتهێنان لە ٤٧ % ـەوە بۆ ١٩ %، واتە لە ٧٦ ترلیۆن دینارەوە بۆ ٢٥ ترلیۆن دینار     - كەمكردنەوەی قەرزكردن بۆ ٥١ ترلیۆن دینار     - دابینكردنی شایستەی وانەبێژان، گرێبەستەكان     - كاراكردنەوەی پرەنسیپی باج بەشێوەیەكی زانستی و تاوتوێكراو     - زیادكردنی بڕەكانی گەشەپێدانی پارێزگاكان لە ٢ ترلیۆن دینارەوە بۆ ٤ ترلیۆن دینار     - زیادكردنی بڕی پترۆدۆلار بۆ پارێزگاكانی بەرهەمهێنی نەوت لە ٥٠٠ ملیار دینارەوە بۆ ترلۆینێک دینار لەگەڵ تەرخانكردنی هەموو پارەی تەرخانكراوی پارێزگاكانی بەرهەمهێنی نەوت و گاز بۆ جێبەجێکردنی پرۆژە خزمەتگوزارییەكانی پارێزگاكان     - زیادكردنی بودجەی چەكداركردنی سوپای عێراقی و دەزگا هەواڵگرییەكان بۆ پێشخستنی توانا جەنگی و زانیارییەكان بۆ بەرەنگاربوونەوەی تیرۆر     - زیادكردنی بڕی پارەی تەرخانكراو بۆ چاودێریی تۆڕی كۆمەڵایەتی     - زیادكردنی دەرماڵەی وەزارەتی پەروەردە بۆ چاپكردنی پەرتووك، دابینكردنی پێداویستیەكانی قوتابی     - تەرخانكردنی پارە بۆ قەرەبووكردنەوەی ئەوانەی لە كەرتی تایبەت بەهۆی دابەزینی نرخی دیناری عێراقییەوە زیانیان بەركەوتووە؛ لە پێناو بەردەوامیدان بە پرۆژەكان لەسەر داوای وەزارەتی پلاندانان و بەشی چاودێری لە دیوانی چاودێریی درایی فیدراڵی     - تەرخانكردنی پارە بۆ دانەوەی شاییستە داراییەكانی جووتیاران و هاوكاریكردنیان بە بڕی ٢٠٠ ملیار دینار بۆ دابینكردنی پێداویستییەكانی كشتوكاڵ و پەیین و تۆو.     - دەنگدان لەسەر سیستمی لامەركەزیی پارێزگاكان و پێدانی دەسەڵات بە پارێزگارەكان بۆ دەركردنی بڕیار بێرۆتین یان سەختكردنی لە وەزارەتەكان     - پشتگیریكردن و هاوبەشكردنی كەرتی تایبەتی عێراق كە زیاتر لە ٥ ملیۆن هاووڵاتی لە بونیاتنانی پرۆژەكانی وەبەرهێناندا كاری تێدا دەكەن     - چالاككردنەوەی بازاڕی ناوخۆ، پابەندكردنی وەزارەتەكان بە كڕینی بەرهەمی ناوخۆیی و، رێگەنەدان بە هێنانی كاڵای هاوشێوەی بەرهەمی ناوخۆ     - دەنگدان لەسەر پشتگیریكردنی دەستەی حەشدی شەعبی بە كەرەستەی پێویست بۆ جێبەجێكردنی ئەركەكانیان و پاراستنی تاكەكانیان لە شەڕی داعش     - هەڵوەشاندنەوەی بڕیاری ئەنجوومەنی وەزیرانی پەیوەست بە قەدەخەكردنی هێنانی ئەو ئۆتۆمبێلانەی زیانێكی كەمیان بەركەوتووە، ئەوەیش بۆ بووژاندنەوەی پیشەسازی لە عێراقدا كە هەزاران هەلی كار دابین دەكات     - هەڵوەشاندنەوەی ئەو بڕگانەی رێگە بە فرۆشتنی زەویوزاری دەوڵەت دەدات و پاراستنیان لە گەندەڵی     - دەنگدان لەسەر تەرخانكردنی پارە بۆ دامەزراندنی فڕۆكەخانەی نەینەوا، فڕۆكەخانەی زیقار، بەندەری فاوی گەورە، پرۆژەی بدعە بۆ گەیاندنی ئاوی خورادنەوە بۆ بەسرە     - تەرخانكردنی پارە بۆ پێشخستن و تەواوكردنی پاڵاوگەی شەعبیە، ناسریە، كەربەلا، بێجی و راگرتنی هاوردەكردنی بەرهەمە نەوتیەكان      - پێدانی دەسەڵات بە وەزارەتی تەندروستی بۆ هێنانی كۆمپانیای گەورە و پسپۆڕ لە بەڕێوەبردنی نەخۆشخانەكان، پێشكەشكردنی خزمەتگوزاریی تەندروستی و پزیشكیی بێبەرامبەر     - زیادكردنی بڕی ٣٣٩ ملیار دینار بۆ كڕینی دەرمان و زیادكردنی تواناكانی كڕینی دەرمان و دابینكردنی بۆ هاووڵاتییان