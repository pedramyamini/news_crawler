بەهای بیتکۆین بە تەنیا لەم هەفتەیەدا بەرێژەی ٢٠ % بەرزبوونەوەی بەخۆیەوە بینیوە. بەرزبوونەوەی بەهای بیتکۆین دوای ئەوە دێت رۆژ لە دوای رۆژ کۆمپانیای وەبەرهێنەری زیاتر روو لەو دراوە دیجیتاڵییە دەکەن لە نێویشیاندا کۆمپانیای تێسلا کە لەلایەن ئیلۆن مۆسک، دەوڵەمەندترین پیاوی جیهان خاوەندارێتی دەکرێت و هەروەها ماستەرکارتیش کە یەکێکە لە گەورەترین کۆمپانیاکانی بواری گواستنەوەی پارە کە دانی بەو دراوە دیجیتاڵییە ناوە و رایگەیاندووە کە کاری پێدەکات.  دوای بیتکۆین، ئیسەر دووەم گرانترین دراوی دیجیتاڵی کە مامەڵەی پێودەکرێت و گەورەترین بازاڕی هەیە، بەهاکەی بە رێژەی ١٢ % بەرزبووەتەوە توانیی ئاستی ٢ هەزار و ٤٠ دۆلار بشکێنێت.  مامەڵەی دراوە دیجیتاڵییەکان لە هەرێمی کوردستان  ٢٢ی ئایاری ٢٠١٠، بیتکۆین کەوتە کار، ئەو رۆژە بەهای یەک بیتکۆین، لەسەرەتای درووستبوونیەوە بەردەوام لەبەرزبوونەوەدا بووە، بەجۆرێک کە درووستبوو، لە یەکەم رۆژدا بەهاکەی ٠.٠٠٨ دۆلار بوو، بەڵام لە ماوەی پێنج رۆژدا بەهای ١٠٠٠ % هەڵکشاو و بووە ٠.٠٨ دۆلار.  لە سەرەتادا ١٠.٠٠٠ بیتکۆین درا بەدوو پیتزا، واتە هەر پیتزایەک بە ٥.٠٠٠ بیتکۆین، بەڵام ئێستە بەهای تەنیا یەک بیتکۆین ٤٠ هەزار دۆلارە، هاوکات ئەم دراوە دیجیتاڵییە بەردەوام لە هەڵبەز و دابەزدایە، زۆرترین گۆڕانکاریی بەسەر بەهاکەیدا دێت، بۆیە دەبێت وەبەرهێنەران و ئەوانەی مامەڵەی پێوە دەکەن زۆر وریا بن.