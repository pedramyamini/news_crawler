دوای ساڵێک باس لەوە دەکرێت ئەو ملیاردێرە کابینەیەکی لە شاری بۆکاچیکا لە تەکساس بەکرێ وەرگرتووە کە نرخەکەی ٥٠ هەزار دۆلارە. ئەو خانووە کابینەییەی کە گوایە ئیلۆن بە کرێی گرتووە دروستکراوی کۆمپانیای بۆکسابڵی لاس ڤێگاسە رووبەرەکەی ٣٥ مەتر دووجایە، لە ژووری نووستن، حەمام، نانخواردن و ژووری دانیشتن پێکدێت.   مانگی تشرینی دووەمی ساڵی رابردوو کۆمپانیای بۆکسابڵ رایگەیاند، خانووێکی کابینەییان لە شاری بۆکاچیکا بۆ کەسێکی دەوڵەمەند دروستکردووە، بێ ئەوەی ناوی ئەو کەسە ئاشکرابکەن. گالیانۆ تیرامانی، دامەزرێنەری بۆکسابڵ لە پەیامێکی ڤیدیۆیی لە یووتیوب ئاماژەی بەوە دا کە زۆر دڵخۆشن کەسێکی ملیاردێر کابینەیان لێدەکڕێت. تیرامانی گوتی، "پێم وایە ئەوە دەرخەری ئەوەیە کە خەڵک بەوە رازین کە ئێمە خەریکی ئیشێکی گەورەین".   ئێلۆن مەسک رۆژی ٩ی ئابی ئەمساڵ جارێکی دیکە بووەوە دەوڵەمەندترین کەسی جیهان، سامانەکەی ١٩٤ ملیار دۆلارە و بە ١٠٠ ملیۆن دۆلار پێش جێف بێزۆس، دامەزرێنەری ئەمازۆن کەوت.