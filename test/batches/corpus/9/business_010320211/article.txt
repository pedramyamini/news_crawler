رۆژی ٢١ - ٠٢ - ٢٠٢١ وەزارەتی پێشمەرگەی هەرێمی کوردستان رایگەیاند، بۆ ئەم مانگە لیوا هاوبەشەکانی وەزارەتی پێشمەرگە سێ مووچە بە یەکەوە وەردەگرن. کێشەی مووچەی لیوای ١٢ی پیادەش چارەسەرکراوە و لەو مانگەوە بەبێ لێبڕین مووچە وەردەگرن.  بەپێی زانیارییەکانی تۆڕی میدیایی رووداو کە لە بەرپرسێکی باڵای نێو وەزارەتی پێشمەرگە وەریگرتووە "بەڵێنی ئەمریکا بۆ پێدانی سێ مووچە بە لیوا هاوبەشەکانی وەزارەتی پێشمەرگە هەر وەکو خۆیەتی و بەدڵنیاییەوە هەر دابەشدەکرێت، لەبەرئەوە نە ئەمریکا و نە وەزارەتی پێشمەرگە لەوە پەشیمان نەبوونەتەوە. "  سەبارەت بەوەی بۆچی تاوەکو ئێستا هیچ مووچەیەکی لیوا هاوبەشەکانی وەزارەتی پێشمەرگە بۆ ئەم مانگە دابەشنەکراوە، ئەو سەرچاوەیەی وەزارەتی پێشمەرگە ئاماژەی بەوەدا "دابەشنەکردنی مووچەکە بەهۆی کێشەیەکە لە گواستنەوەی پارەکە لە هەژماری بانکی ئەمریکا بۆ هەژماری بانکی ئەمریکییەکان لە هەرێمی کوردستان. " دەشڵێت "تاوەکو پارەکەش لە ئەمریکاوە نەگاتە هەرێمی کوردستان بێگومان پارەکە نایەتە نێو هەژماری بانکی وەزارەتی پێشمەرگەوە. "      رووداو قسەی لەگەڵ چەند پێشمەرگەیەک کرد کە ئێستا لە قەرەهەنجیر و سنووری گەرمیان دەوام دەکەن. یەکێک لە پێشمەرگەکان کە پێی باش نەبوو ناوی بڵاوبکرێتەوە بە تۆڕی میدیایی رووداوی راگەیاند "بڕیاربوو رۆژی پێنجشەممەی رابردوو ٢٥ - ٠٢ - ٢٠٢١ مووچە وەربگرین، بەڵام بەداخەوە تاوەکو ئێستا ئەو مووچەیە نەهاتووە کە ئەمریکییەکان بەڵێنیان بە وەزارەتی پێشمەرگە و ئێمەش دابوو. "     ئەو پێشمەرگەیە باسی لەوەش کرد کە "لە دۆخێکی زۆر خراپدا دەژین و هیچ پارەیەکیان پێ نییە بۆ ئەوەی بژێوی ژیانیانی پێدابین بکەن و ئێستاش چاوەڕێی ئەو مووچەیە دەکەن کە دابەشبکرێت. "     یەکێکی دیکە لە پێشمەرگەکان کە سەر بە لیوای ٩ یە و یەکێکە لەو پێشمەرگانەی کە سەر بە لیوا هاوبەشەکانە. خۆی لە هەولێر دەژیت، بەڵام بۆ دەوامەکەی چووەتە قەرەهەنجیر و بە رووداوی راگەیاند، "پێنج رۆژە لە دەوامم و تاوەکو چەند رۆژێکی دیکە لە دەوام دەمێنمەوە، بەڵام سبەی بچمەوە بۆ نێو ماڵ و منداڵەکەم هیچ پارەیەکم پێنییە، هیوادارم تاوەکو دەوامەکەم تەواو دەبێت مووچەکەمان پێبدرێت، بۆ ئەوەی بە سەربەرزییەوە بگەڕێمەوە نێو ماڵ و منداڵەکەم. "     رووداو قسەی لەگەڵ چەند پێشمەرگەیەک کرد کە ئێستا لە قەرەهەنجیر و سنووری گەرمیان دەوام دەکەن. یەکێک لە پێشمەرگەکان کە پێی باش نەبوو ناوی بڵاوبکرێتەوە بە تۆڕی میدیایی رووداوی راگەیاند "بڕیاربوو رۆژی پێنجشەممەی رابردوو ٢٥ - ٠٢ - ٢٠٢١ مووچە وەربگرین، بەڵام بەداخەوە تاوەکو ئێستا ئەو مووچەیە نەهاتووە کە ئەمریکییەکان بەڵێنیان بە وەزارەتی پێشمەرگە و ئێمەش دابوو. "  ئەو پێشمەرگەیە باسی لەوەش کرد کە "لە دۆخێکی زۆر خراپدا دەژین و هیچ پارەیەکیان پێ نییە بۆ ئەوەی بژێوی ژیانیانی پێدابین بکەن و ئێستاش چاوەڕێی ئەو مووچەیە دەکەن کە دابەشبکرێت. "  یەکێکی دیکە لە پێشمەرگەکان کە سەر بە لیوای ٩ یە و یەکێکە لەو پێشمەرگانەی کە سەر بە لیوا هاوبەشەکانە. خۆی لە هەولێر دەژیت، بەڵام بۆ دەوامەکەی چووەتە قەرەهەنجیر و بە رووداوی راگەیاند، "پێنج رۆژە لە دەوامم و تاوەکو چەند رۆژێکی دیکە لە دەوام دەمێنمەوە، بەڵام سبەی بچمەوە بۆ نێو ماڵ و منداڵەکەم هیچ پارەیەکم پێنییە، هیوادارم تاوەکو دەوامەکەم تەواو دەبێت مووچەکەمان پێبدرێت، بۆ ئەوەی بە سەربەرزییەوە بگەڕێمەوە نێو ماڵ و منداڵەکەم. "  رۆژی ٢٣ - ٠٢ - ٢٠٢١ وەزارەتی دارایی و ئابووریی هەرێمی کوردستان رایگەیاند، ٢٥ ـی مانگ دەست بە دابەشکردنی مووچە دەکرێت و تاوەکو رۆژی یەکشەممە ٢٨ - ٢ بەردەوام دەبێت. دابەشکردنی مووچەش بە لێبڕینی ٢١ % بوو. بەپێی راگەیێندراوێکی وەزارەتی پێشمەرگەی هەرێمی کوردستان، دەبوایە لیوا هاوبەشەکان سێ مووچە وەردەگرن. بەڵام تاوەکو ئێستا مووچەیان وەرنەگرتووە.