فەرمانگەی میدیا و زانیاریی حکومەتی هەرێمی کوردستان رایگەیاند: "له‌سه‌ر ره‌زامه‌ندیی مه‌سرور بارزانی، سه‌رۆكی حكومه‌تی هه‌رێمی كوردستان، ده‌ست به جێبه‌جێكردنی پڕۆژه‌ی به‌نداوی به‌ستۆڕه ده‌كرێت له شاری هه‌ولێر".  دوای ئاماده‌كردنی ده‌رخسته و دیزاینی پڕۆژه‌كه، له‌سه‌ر بودجه‌ی وه‌به‌رهێنانی وه‌زاره‌تی كشتوكاڵ و سه‌رچاوه‌كانی ئاو گوژمه‌ی تایبه‌ت بۆ جێبەجێکردنی پڕۆژه‌کە ته‌رخان ده‌كرێت.  هەر بەپێی فەرمانگەی میدیا و زانیاریی حکومەتی هەرێمی کوردستان، مه‌سرور بارزانی، سه‌رۆكی حكومه‌تی هه‌رێمی كوردستان، ره‌زامه‌ندیی داوە له‌سه‌ر ته‌رخانكردن و خه‌رجكردنی شه‌ش ملیار دینار بۆ  به‌نداوه‌كانی زه‌لان و چه‌قچه‌ق، کە هه‌ریه‌كێکیان سێ ملیار دیناری بۆ ته‌رخان كراوه. پارەکەش به شێوه‌ی نه‌ختینه و قۆناخ به قۆناخ له‌سه‌ر بودجه‌ی وه‌به‌رهێنانی وه‌زاره‌تی كشتوكاڵ و سه‌رچاوه‌كانی ئاو خه‌رج ده‌كرێت.  رۆژی یەکشەممە ١٩ی ئەیلوولی ٢٠٢١ حکومەتی هەرێمی کوردستان تەرخانکردنی بڕی ١٠ ملیار دیناری بۆ دەستپێکردنەوەی پرۆژەی بەنداوی گۆمەسپان راگەیاند، کە پارەکەش بەشێوەی نەختینە و لەسەر بودجەی وەبەرهێنانی وەزارەتی کشتوکاڵ و سەرچاوەکانی ئاو خەرج دەکرێت.