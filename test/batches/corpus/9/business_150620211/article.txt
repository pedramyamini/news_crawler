نزیکەی هەفتەیەکە بەهای دۆلارێکی ئەمریکی هەزار و ٥٠٠ دیناری عێراقی تێپەڕاندووە، ئەوەش لە کاتێکدایە لە سەرەتای ئەمساڵ بانکی ناوەندیی عێراق وای دانابوو کە بەهای دۆلارێکی ئەمریکی بە ١٤٦٠ دینار لە بازاڕەکان مامەڵەی پێوەبکرێت.  - نرخی ١٠٠ دۆلاری ئەمریکی بە ١٤٩ هەزار و ٨٠٠ دینارە  - ١٠٠ یۆرۆ بە ١٨٢ هەزار و ٣٨٢ دینارە   - ١٠٠ پاوەند بە ٢١١ هەزار و ٢١٨ دینارە  - ١٠٠ لیرەی تورکی بە ١٨ هەزار و ٣٦ دینارە  - ١٠٠ هەزار تمەنی ئێرانی بە شەش هەزار و ٤٥٦ دینارە  لەگەڵ بەرزبوونەوەی دۆلار، هاوکات نرخی زێڕیش بەرزبووەتەوە و لە هەر ئۆنسەیەک حەوت دۆلاری چووەتەسەر. ئەمڕۆ سێشەممە هەر ئۆنسەیەکی زێڕ بە ١٨٦٧ دۆلار مامەڵەی پێوەکرا. هەر ئۆنسەیەکیش ٣١.١ گرام زێڕە.  نرخی یەک مسقاڵ زێڕی عەیارە ٢٤ بە ٤٥٠ هەزار دینارە   نرخی یەک مسقاڵ زێڕی عەیارە ٢٢ بە ٤١٠ هەزار دینارە   نرخی یەک مسقاڵ زێڕی عەیارە ٢١ بە ٣٩٥ هەزار دینارە   نرخی یەک مسقاڵ زێڕی عەیارە ١٨ بە ٣٣٧ هەزار دینارە   رۆژی شەممە هەندرێن وەرتێ، گوتەبێژی سەندیکای زێڕنگرانی کوردستان لەبارەی بەرزونزمیی نرخی زێڕ بە تۆڕی میدیایی رووداوی راگەیاند، "ئەو گۆڕانکارییانەی لە نرخی زێڕدا روودەدات هۆکاری جیهانییان لەپشتەوەیە، بە نموونە ئەو هەڵاوسانە کاتییەی لە ئابووریی ئەمریکادا روودەدات، هەروەها پرسی ڤاکسینی کۆرۆنا و ئەو ژمارە گەورانەی لەبارەیانەوە وروژێندراون کە گوایە ٥٧٠ ملیۆن ژەمە، لەگەڵ رکابەریی تووندی چین و ئەمریکا و هۆکاری دیکەش. "