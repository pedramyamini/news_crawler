بێکاربوونی ژمارەیەکی زۆر لە هاووڵاتیانی ئیسپانی بەهۆی سنووردارکردنی رێوشوێنەکانی پەیوەست بە رووبەرووبوونەوەی کۆرۆنا بووە. رێکارەکان زیانی گەورەیان لە کەرتی گەشتیاریی ئیسپانیا داوە، کە بەردەوام سەرچاوەیەکی گرینگی داهات بووە بۆ ئەو وڵاتە.  لە یەک ساڵی رابردوودا چەندین جار حکومەتی ئیسپانیا بۆ رێگریکردن لە بڵاوبوونەوەی خێرای ڤایرۆسی کۆرۆنا، قەدەخەی هاتووچۆی راگەیاندووە.  ماریا خۆزی مۆنتێرۆ، وەزیری دارایی ئیسپانیا رایگەیاند هەندێک سێکتەری تایبەتی ئابووری لە سێکتەرەکانی دیکە بەهۆی قەدەخەی هاتووچۆوە زیانی زیاتریان بەرکەوتووە. گەورەترین سێکتەریش کە ئەو زیانەی بەرکەوتووە، گەشتوگوزار بووە.  بەپێی ئامارەکان تاوەکو ئێستا ٣,١٣٠,١٨٤ کەس لە ئیسپانیا تووشی کۆرۆنا بوون، ٦٩,٨٠١ تووشبووی ڤایرۆسەکە گیانیان لەدەستداوە، هەروەها ٢,٧٢٢,٣٠٤ تووشبوو چاکبوونەتەوە.