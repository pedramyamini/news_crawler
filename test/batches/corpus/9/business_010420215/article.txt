ئەمڕۆ پێنجشەممە ١ی نیسانی ٢٠٢١ وەزارەتی نەوتی عێراق بڵاویکردەوە، "كۆی هەناردەی نەوتی خاو لە مانگی ئاداری رابردوودا ٩١ ملیۆن و ٣١١ هەزار و ٩٢٩ بەرمیل بووە و داهاتەكەشی پێنج ملیار و ٧٨٢ ملیۆن و ٧١١ هەزار دۆلار بووە".  وەزارەتی نەوتی عێراق ئاماژەی بەوە کردووە "كۆی هەناردەی نەوتی خاو لە مانگی ئاداری رابردوودا لە كێڵگە نەوتییەكانی ناوەڕاست و باشووری عێراق ٨٨ ملیۆن و ٢٤٠ هەزار و ١٨٤ بەرمیل بووە؛ لە كێڵگە نەوتییەكانی كەركووك و لەڕێگەی بەندەری جەیهانیشەوە سێ ملیۆن و ٧١ هەزار و ٧٤٥ بەرمیل نەوت هەناردە کراوە".  بەگوێرەی راگەیێندراوی وەزارەتی نەوتی عێراق، "یەك بەرمیل نەوت بە ٦٣.٣٢٩ دۆلار فرۆشراوە، تێكڕای هەناردەی رۆژانەی نەوتیش لە مانگی ئاداری رابردوودا دوو ملیۆن و ٩٤٥ هەزار بەرمیل بووه".