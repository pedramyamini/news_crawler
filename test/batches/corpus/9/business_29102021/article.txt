خاوەنی ئەو ئەڵماسە گرانبەهایە، ژنێکی بە تەمەنی ٧٠ ساڵانە و خەڵکی نۆرس ئامبرلاندە لە باکووری بەریتانیا، چەندین ساڵ پێش ئێستا و بە نرخێکی زۆر هەرزان لە بازاڕێکی کەلوپەلی کۆن ئەو ئەڵماسەی کڕیوە.  بەگوتەی بەرپرسی ئەو شوێنەی بڕیارە ئەڵماسەکەی بۆ بفرۆشێت، ئەو ژنە بەتەمەنە چەندین ساڵ ئەڵماسەکەی لە تەنیشت ئەڵقەی هاوسەرگیرییەکی داناوە، بەڵام لەم دواییانە و لەکاتی گواستنەوەی ماڵەکەی بەهۆی ئەوەی پێیوابووە هیچ بەهایەکی نییە، ویستوویەتی بیخاتە نێو زبڵەوە و فڕێی بدات، بەڵام دراوسێیەکی توانیویەتی رێگریی لێبکات و داوای لێکردووە بۆ ئەوەی بزانن نرخەکەی چەندە بیبەنە لای کەسێکی پسپۆڕ.  ئەو ئەڵماسە کە بڕیارە مانگێکی دیکە بفرۆشرێت، لە یەکێک لە بازاڕە بەناوبانگەکانی فرۆشتنی زێڕ لە لەندەنی پایتەختی بەریتانیا و لەژێر چاودێرییەکی تووندی ئەمنیدا دانراوە.