کۆمپانیای جەی بی ئێس، کە کۆمپانیایەکی بەرازیلی تایبەت بە بەرهەمهێنانی گۆشتە رایگەیاندووە کە لقی کۆمپانیاکە لە ئەمریکا رووبەڕووی هێرشی ئەلیکترۆنی بووەتەوە لەلایەن هەندێ هاککەرەوە کە بە ئەگەری زۆرەوە پەیوەندییان بە رووسیاوە هەیە.  کۆمپانیای جەی بی ئێس رایگەیاندووە  سەرقاڵی چارەسەرکردنی ئەو هێرشەن.  رۆژی سێشەممە هێرشی هاککەرەکان بۆ سەر لقی کۆمپانیاکە لە ئەمریکا بە تەواوەتی کارگەکانی کۆمپانیاکەی لە ئەمریکا لە کارخست. لقی ئەو کۆمپانیایە لە ئەمریکا ٢٠ % ی گۆشت و بەرهەمە گۆشتییەکانی ئەمریکا دابین دەکات.  ئەو هێرشە ئەلیکترۆنییە هەروەها بووەتە وەستانی سەربڕخانەکانی ئەو کۆمپانیایە لە ئوسترالیا.  بەهۆی ئەو هێرشەوە، نرخی گۆشت لە ئەمریکا ٢٢ % بەرزبووەتەوە.