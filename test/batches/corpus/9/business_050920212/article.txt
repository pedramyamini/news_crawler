بەپێی ماڵپەری Iraq Oil Report، لە کۆبوونەوەی رۆژی ٢٥ ـی مانگی ٨ ـی ئەمساڵ بۆردی بەڕێوەبەرانی کۆمپانیای نەوتی نیشتمانیی عێراق کۆبوونەتەوە و لەو کۆبوونەوەیەدا پەیڕەوی ناوخۆی کۆمپانیاکە دانراوە و پەسندکراوە.   هەروەها رۆژێک دوای ئەو کۆبوونەوەیە ئیحسان عەبدولجەبار، وەزیری نەوتی عێراق کە هاوکات سەرۆکی کۆمپانیای نەوتی نیشتمانیی عێراقە بەپێی بڕیارێک دەسەڵاتی کۆنترۆڵکردنی ٧ کۆمپانیای نەوتی سەر بە وەزارەتی نەوتی عێراقی داوەتە کۆمپانیای نەوتی نیشتمانیی عێراق.  دوای تێپەڕبوونی ساڵێکی کارەساتبار بەهۆی کۆرۆناوە، وەزیری نەوتی عێراق لە مانگی حوزەیران رایگەیاند، کەرتی نەوتی عێراق دەستی بە گەشانەوە کردووە.