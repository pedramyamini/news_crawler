نەبەز عەبدولحەمید، قایمقامی هەولێر بە تۆڕی میدیایی رووداوی راگەیاند، بەهۆی ئەوەی بەنزین لە رێگەی کۆمپانیاکانی کەرتی تایبەت و بازرگانانەوە هاوردە دەکرێت، حکومەتی هەرێمی کوردستان نرخی لەسەر دانانێت، بەڵام لە رووی کواڵێتی و نرخەوە چاودێری دەکات، ئەگەر کوالێتی خراپ بێت یان قازانجێکی زۆری بخرێتە سەر رێگریی لێدەکرێت.  لەبارەی هۆکاری گرانبوونی بەنزینیشەوە گوتی: "نرخی نەوت بە گشتیی لە جیهاندا بەرزبووەتەوە، ئەمەش هۆکارە بۆ بەرزبوونەوەی نرخی بەنزین لێرە، چونکە زۆربەی ئەو بەنزینەی لە هەرێمی کوردستان بەکاردێت هاوردەیە".  لە مانگی کانوونی دووەمی ئەمساڵدا، نرخی لیترێک بەنزینی  (نۆرماڵ) لە نێوان ٣٨٠ - ٤٢٠ دیناربوو، هەروەها بەنزینی (موحەسەن) لەنێوان ٥٠٠ - ٥٥٠ دیناربوو، بەڵام ئێستا نرخی بەنزینی نۆرماڵ لە نێوان ٤٥٠ - ٥٠٠ دینارە و موحەسەنیش لە نێوان ٥٥٠ - ٦٥٠ دینارە.