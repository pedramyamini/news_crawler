قایمقامیەتی سلێمانی لە راگەیێندراوێکدا دەڵێ: "به‌هۆی خراپی و نه‌شیاوی بۆ خواردن، قایمقامیه‌تی سلێمانی نۆ تۆن په‌نیر له‌ناوده‌بات، پەنیرەکە به‌هۆی خراپ کۆگاکردن، نه‌شیاوی بۆ خواردن و به‌كارهێنان، ئه‌مڕۆ دووشه‌ممه (٢٠٢١.٢.٢١) له‌لایه‌ن لیژنه هاوبه‌شه‌كانی قائیمقامیه‌تی سلێمانییه‌وه لە کۆگایەکدا دەستی بەسەردا گیراوە".  قایمقامیەتی سلێمانی ئاماژەی بەوەشکردووە، په‌نیره‌كه له جۆری "ئیلانه" و به پارچه‌ی (٩٠) گرامی دروستكراوه و (١٠) هه‌زار پارچه بوون، خاوه‌نه‌كه‌ی به‌نیازبووه به ده‌ستگێڕه‌كان و له‌سه‌ر عه‌ره‌بانه ساخی بكاته‌وه.  به فه‌رمانی قائیمقامی سلێمانی، ته‌واوی په‌نیره خراپبووه‌كه له‌ناوده‌برێت و رێكاری یاساییش بەرامبەر خاوەنی پەنیرەکە دەگیرێتەبەر.