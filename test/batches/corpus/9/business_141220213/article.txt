بەپێی داتاکان، سەرەڕای گرانبوونی نرخی خانوو لە سەرانسەری تورکیا، فرۆش بەراورد بە مانگی رابردوو بە رێژەی ٥٩ % زیادیکردووە و ١٧٨ هەزار و ٨١٤ خانوو بە بیانییەکان فرۆشراوە؛ ئەوە لەکاتێکدایە لە مانگی تشرینی یەکەمدا بەراورد بە مانگی ئەیلوول فرۆشی خانووبەرە بە رێژەی ١٤.٩ % زیادیکردبوو و ١٣٧ هەزار خانوو فرۆشرابوو.   زۆرترین خانوو لە ئیستەنبووڵ فرۆشراوە بە جۆرێک لەو پارێزگایە لە مانگی تشرینی دووەمدا ٣١ هەزار و ٧٠٦ خانوو بە بیانییەکان فرۆشراوە. لە ریزبەندیی دووەمدا ئەنقەرە دێت بە فرۆشتنی ١٧ هەزار و ١١٧ خانوو و ئیزمیر بە فرۆشتنی ١١ هەزار و ١١٦ خانوو لە ریزبەندیی سێیەم دێت.   هاووڵاتییانی ئێران زۆرترین خانوویان کڕیوە بەو پێیەی تەنیا لە مانگی رابردوودا هەزار و ٤٠٦ خانوویان کڕیوە و هاووڵاتییانی عێراقی لە ریزبەندیی دووەمدا دێن بە کڕینی هەزار و ٧٥ خانوو. رووسەکان بە کڕینی ٨٣٦ خانوو لە ریزبەندیی سێیەمدان.