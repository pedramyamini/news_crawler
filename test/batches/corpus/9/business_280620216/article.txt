بەرپرسانی چین کردنەوەی ئەو وێستگەیە بە هەنگاوێکی گرنگ لە جێبەجێکردنی سیاسەتی ئەو وڵاتە بە ئاراستەی ژینگەپارێزی و کەمکردنەوەی کاربۆن ناوزەند دەکەن.  وێستگەی هایدرۆپاوەی "بای هێتان" لە باشووری رۆژهەڵاتی چین هەڵکەوتووە کە بەرزایی بەنداوەکە ٢٨٩ مەترە و لە رووی بەرهەمهێنانی کارەباوە دووەم وێستگەی بەرهەمهێنانی کارەبایە لە جیهاندا.  ئێستا بەشێک لە بەنداوەکە کەوتووەتەکار، بەڵام ئەگەر هەموو بەشەکانی بکەوێتە کار توانای بەرهەمهێنانی ١٦ هەزار مێگاوات کارەبای هەیە لە رۆژێکدا بەوپێیەش تەواوی پێداویستیی یەک ساڵی کارەبای ٥٠٠ هەزار لە دانیشتووانی چینی هەیە.   چین بەیەکێک لە وڵاتە پێشەنگەکانی جیهان لە بواری دروستکردنی بەنداو هەژماردەکرێت و پێویستی ئەو وڵاتەش بە کارەبا ساڵ لە دوای ساڵ زیاد دەکات.  گەورەترین وێستگەی هایدرۆپاوەری جیهان هەر لە وڵاتی چینەوە لەسەر هەمان رووبار کە بە رووباری یانگتزی بەناوبانگە دروستکراوە.  شی جین پینگ، سەرۆکی چین بەڵێنی داوە کە تاوەکو ٢٠٣٠ ئەو وڵاتە بگاتە ئاستێک کە بتوانێت هیچ گازێکی زیانبەخش نەنێرێتە کەشی زەوی و کردنەوەی ئەو بەنداوەی بە هەنگاوێکی ناوازە ناوبرد. هەروەها کردنەوەی وێستگەکە هاوکاتە لەگەڵ سەدەمین ساڵی دامەزرانی پارتی کۆمۆنیستی چین.