لە کۆمپانیای هێڵی ئاسمانیی قەتەری لە هەرێمی کوردستان، وێنەی سەرۆک بارزانی هاوشانی تەمیم بن حەمەد، ئەمیری قەتەر هەڵواسراوە. بازرگانێکی کورد نوێنەرایەتیی کۆمپانیا قەتەرییەکە دەکات و دەڵێت، هاوشانەکانی لە قەتەر ١٠ ساڵە حەز دەکەن لە هەرێمی کوردستان بازرگانی بکەن، بەڵام هاتنی داعش و خراپبوونی پەیوەندییە ئابوورییەکانی هەرێمی کوردستان و بەغدا و دواترینیشیان کۆرۆنا رێگربوون.