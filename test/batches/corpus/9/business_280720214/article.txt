کۆمپانیاکە ئەمڕۆ چوارشەممە ٢٨ - ٠٧ - ٢٠٢١ رایگەیاند: " بڕی ٣٠ ملیۆن و ٤٠٠ هەزار دۆلاری وەکو حەقدەستی کارکردنی لە چەند کێڵگەیەکی نەوتیی لە هەرێمی کوردستان وەرگرتووە. "   بەپێی راگەیێندراوی کۆمپانیاکە، "حکومەتی هەرێمی کوردستان ١٣ ملیۆن و ٦٠٠ هەزار دۆلاری بەرامبەر کارکردنی لە کێڵگەی تاوکێ و بڕی ٨ ملیۆن و  ٣٠٠ هەزار دۆلاریش لە هەمان کێڵگەدا بەرامبەر خزمەتگوزارییەکان وەرگرتووە. " کۆمپانیاکە هەروەها بڕی سێ ملیۆن دۆلاری بەرامبەر کارکردن و بەرهەمهێنانی نەوت لە کێڵگەی سەرتە وەرگرتووە و دوو ملیۆن دۆلاریش بەرامبەر کارکردنی لە تەق تەق، هاوکات بڕی ٣ ملیۆن و ٥٠٠ هەزار دۆلاریش کە وەکو قەرزی پێشتر لەسەر حکومەت بوو دراوەتەوە کۆمپانیاکە.  هەر بەپێی راگەیێنراوی کۆمپانیاکە دوای پێدانی ئەو حەقدەستە ئێستا ١٤١ ملیۆن دۆلار شایستەی کۆمپانیاکە لای حکومەتی هەرێمی کوردستان ماوە، ئەو پارەیە حەقدەستی بەرهەمهێنانی نەوتە لە نێوان تشرینی دووەمی ٢٠١٩ تاوەکو شوباتی ٢٠٢٠ لەگەڵ وەستاندنی پێدانی حەقدەستی خزمەتگوزاری لە ئادار بۆ کانوونی یەکەمی ٢٠٢٠ وە.