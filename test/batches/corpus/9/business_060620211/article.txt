جەبار گۆران، گوتەبێژی بازاڕی دراو لە سلێمانی بە تۆڕی میدیایی  رووداوی راگەیاند، ئەمڕۆ یەكشەممە ٦ - ٦ - ٢٠٢١ دۆلار بەرامبەر دیناری  عێراقی بەرزترین نرخی تۆمار كرد هەروەها گوتیشی، " ١٦ ساڵە دۆلار ئەو نرخەی  نەبینیوە هەر ١٠٠ دۆلار بە ١٥٠ هەزار و ١٠٠ دینارە".    گوتەبێژی بازاڕی دراو لە سلێمانی پێشبینی دەكات دۆلار لەم نرخەدا جێگیر  ببێت بە مەرجێك بانكی ناوەندی عێراق رۆژانە دۆلار بۆ پاڵپشتی دینار  بخاتە بازاڕەكانەوە هەر وەك ئێستا كە ١٠٠ دۆلار بە ١٤٦ هەزار دینار  دەفرۆشێت، هەروەها گوتیشی، "ئێستا بانكی ناوەندی عێراقی رۆژانە ١٥٠ تاوەكو  ٢٠٠ ملیۆن دۆلار دەخاتە بازاڕەوە لەوە بەشێكی كەمی بە كردار دەگاتە  دەست بازرگانان بۆیە كەمێك نرخی دۆلار بەرزبووەتەوە".   دوای ئەوەی بانكی ناوەندیی عێراقی نرخی فرۆشتنی ١٠٠ دۆلاری بە   ١٤٦ هەزار دینار دیاریكرد نرخی دۆلار لە بازاڕەكاندا رۆژانە بەرز  دەبێتەوە.