بڕیاری بەرهەمهێنەرانی نەوتی ئۆپێک لەسەر زیادکردنی قەبارەی بەرهەمهێنانی نەوت هۆکارێکی دیکەی دابەزینی نرخی نەوتی خاوە.  نرخی یەک بەرمیل نەوتی برێنت یەک دۆلار و ١٢ سەنت دابەزی و بە ٧٤ دۆلار و ٢٩ سەنت مامەڵەی پێوەکرا، هەر بەرمیل نەوتی سووکی تەکساسی ئەمریکاش ٩٧ سەنت دابەزی و بە ٧٢ دۆلار و ٩٨ سەنت مامەمەڵەی پێوەکرا.  ئیدوارد مۆیا، شرۆڤەکاری بازاڕی نەوت سەر بە کۆمپانیای راوێژکاری ئۆواندا رایگەیاند، چین پێشەنگی وڵاتانی ئاسیاییە لە بووژانەوەی ئابووریداوە ئەگەر ئەو وڵاتە لەو رووەوە پاشەکشە بکات، کاریگەری نەرێنی لەسەر کاروباری ئابووری وڵاتانی دیکە دادەنێت.  ئەو شرۆڤەکارە پێیوایە کە نرخەکانی نەوت بەرزنابنەوە ئەگەر پرۆسەی ڤاکسینەکان لە زۆربەی وڵاتانی جیهان بە باشی جێبەجێنەکرێن.