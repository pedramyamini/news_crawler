هۆکاری بەرزبوونەوەی ئەمجارەی نرخی زێڕیش پەیوەستە بە دابەزینی بەهای دۆلاری ئەمریکی و گوشارەکانی زیادبوونی هەڵاوسان، ئەوەش لە کاتێکدایە کە وەبەرهێنەران چاوەڕێن ئاماری زیاتریان لەبارەی باشبوونەوەی دۆخی ئابووری جیهان بەدەستبگات.  پێونوێنێ دۆلار لە سەرلەبەیانیی ئەمڕۆوە لە کاتی کردنەوەی بازاڕەکانی ئاسیادا ٠.٢ % بەرامبەر دراوە جیهانییەکان دابەزی، ئەوەش دووەم مانگە لەسەر یەک بەهای دۆلار رووی لە دابەزینە.   لەبەرامبەردا نرخی زێڕ بەرزبوونەوەی تۆمارکردووە، ئەمڕۆش نرخی ئۆنسەیەک زێڕ بۆ گرێبەستەکانی ئێستا گەیشتە ١٩١٥ دۆلار و بۆ گرێبەستەکانی داهاتووش گەیشتە ١٩١٨ دۆلار.   ئاستی هەڵاوسان کە پەیوەندیی راستەوخۆی بە نرخی کاڵاکانەوە هەیە، لەنێویاندا زێڕ، داتاکان دەریدەخەن کە نرخی بەکاربەر لە ئەمریکا بەرزبووەتەوە و رێژەی هەڵاوسانیش ئامانجی بانکی ناوەندی تێپەڕاندووە کە ٢ % ـە.