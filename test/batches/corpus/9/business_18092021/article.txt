بەڕێوەبەرانی بازاڕی سۆزێبی کە تایبەتە بە زیادکردنی ئاشکرا دەڵێن، ئەو کۆپییە لە دەستوووری ئەمریکا یەکێکە لەو ١١ کۆپییەی کە ماون، بڕیارە لە مانگی ١١ ـی ئەمساڵدا بخرێتە زیادکردنێکی ئاشکراوە.  لەگەڵ ئەوەشدا کۆمەڵێک بەڵگەنامەی پەیوەست بە دەستووری ئەمریکا کە لە نێوان ساڵانی ١٧٧٦ تاوەکو ١٧٨٩ لەلایەن دامەزرێنەرانی ئەمریکا لە نێوانیشیاندا بێنجامین فرانکلین و جەیمس مەدیسۆن واژۆکراوە دەخرێتە زیادکردنی ئاشکراوە.  سێلبی کێفەر، شارەزای کتێب و دەستنووسە کۆنەکان سەر بە سۆزێبی لەو بارەیەوە دەڵێت، ئەو کۆپییە بەڵگەنامەیەکی زۆر دەگمەنە کە دوای ئەوەی چاپکراوە، لەلایەن سەرکردەکانی ئەو کاتەی ئەمریکا واژۆکراوە.  کێفەر دەڵێت، ئەو دەستوورە کە واژۆکرا ٥٠٠ دانەیان لێ چاپکرد، بەڵام تەنیا ١١ ـیان ماون و ئەوانی دیکەی لەنێوچوون.