نەوزاد شێخ کامیل، بەڕێوەبەری گشتیی بازرگانی هەرێمی کوردستان رایگەیاند، چەکی بانکی بەشی پێنجەمی شایستەی دارایی جووتیاران گەیشتووە و لە هەولێر، سلێمانی و دهۆک دابەشدەکرێت.   بەڕێوەبەری گشتیی بازرگانی هەرێمی کوردستان سەبارەت بە بڕی پارەکە لە هەر سێ پارێزگاکە دەڵێت:  لە سلێمانی ملیارێک و ١٩٠ ملیۆن دینار   رۆژی ٢٣ی مانگی رابردوو بەشی چوارەمی شایستە داراییەکانی جووتیارانی هەرێمی کوردستان بۆ پارەی گەنمی ساڵی ٢٠٢١ گەیشتە هەرێمی کوردستان و دەست بە دابەشکردنی کرا. دوای دابەشکردنی بڕە پارەی بەشی چوارەم، نزیکەی ٤٨ ملیار دینار مابوو تاوەکو هەموو جووتیارەکان پارەکانیان وەربگرن.   بۆ ئەمجارە حکومەتی عێراق دوو ملیار و ٦٧ ملیۆن دیناری ناردووە، کۆی گشتیی ئەو پارەیەی تائێستا لەلایەن عێراقەوە نێردراوە زیاتر لە ١٩ ملیار دینارە. ئەو گەنمەی کە جووتیارانی هەرێمی کوردستان رادەستی حکومەتی عێراقیان کردووە، بایی نزیکەی ٦٥ ملیار دینار بووە.