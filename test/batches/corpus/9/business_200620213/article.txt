حکومەتی هەرێمی کوردستان ئەمساڵ پێنج مووچەی بە لێبڕینی ٢١ % دابەشکردووە.  نزیکەی ٤٥ % ـی داهاتی نەوتی هەرێمی کوردستان بۆ کۆمپانیاکانە، ئەو کۆمپانیایانە مانگانە بەپێی نرخی نەوت قەرز وەردەگرنەوە، سەرچاوەکەی ئەنجوومەنی وەزیران راشیگەیاند: "کێشەی کۆنەکردنەوەی داهاتی دەروازەکان لە نێوان یەکێتی و پارتی دایە و بە هەردوولاوە نەیانتوانیوە زیاتر لە ١٨٣ ملیۆن دۆلار بگەڕێننەوە بۆ حکومەت. "  سەرەڕای بەرزبوونەوەی نرخی نەوت لێبڕین بەردەوامە، سەرچاوەکەی ئەنجوومەنی وەزیران لەو بارەوە دەڵێت، "حکومەتی هەرێمی کوردستان بەپێی گرێبەست لەگەڵ کۆمپانیا نەوتییەکان تاوەکو نرخی نەوت بەرزتر بێتەوە، دەبێت قەرز و حەقدەستی زیاتر بداتەوە کۆمپانیاکان، حکومەت لەگەڵ ئەو کۆمپانیایانە لە گفتوگۆدایە تاوەکو بڕێکی جێگیری مانگانەی دانەوەی قەرزەکان دیاری. "  لە هەرێمی کوردستاندا ١ ملیۆن و ٢٥١ هەزار و ٤٥١ مووچە خۆر هەن، کە ٧٥١ هەزار و ٨٠٥ کەسیان فەرمانبەری سەربازی و شارستانین؛ ٢٤٢ هەزار و ٢٦٩ کەسیان خانەنشینن. حکومەت بۆ پێدانی مووچە بێ لێبڕین مانگانە ٨٩٥ ملیار دیناری پێویستە، کە ساڵانە ١٠ تریلیۆن و ٧٤٠ ملیار دینار دەکات.