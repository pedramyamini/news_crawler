ناوەندی جووتیارانی حیزبی شیوعی كوردستان لە راگەیێندراوێکدا رایانگەیاند، "گەنمی جووتیارانی كوردستان بەم نرخە هەرزان فرۆشییەی ئێستا رابگیرێت تەنانەت بەراورد بە نرخی حكومەتی فیدراڵی بەغدا بە رێژەی زیاتر لە % ٢٠ كەمترە، لە كاتێكدا حكومەتی ناوەندی چەندین ساڵە ستەم لە جووتیارانی كوردستان دەكات و پارەی كڕینەوەی گەنمی جووتیارانی وەك خۆی نەناردووە. "  رێژین سدیق، بەڕێوەبەری بەرهەمهێنان و پەسندکردنی بنەتۆو لە وەزارەتی کشتوکاڵ و سەرچاوەکانی ئاو، بە تۆڕی میدیایی رووداوی راگەیاند، "حکومەتی عێراقی بۆ پاڵپشتیکردنی جووتیاران گەنمەکە بەونرخە دەکڕێت، دووەمیش کۆمپانیاکانی دیاریکراون ناتوانن بچنە ژێر ئەوبارەی بە زەرەر گەنمەکە بکڕنەوە. "  رۆژی ٦ ـی ئەم مانگە، وەزارەتی کشتوکاڵ و سەرچاوەکانی ئاو لە هەرێمی کوردستان لە فەرمانێکدا بڕیاریدا بە دیاریکردنی نرخی کڕینی گەنمی جووتیاران لە ٤٥ رۆژدا لە لەدەرەوەی پرۆسەی وەرگرتنی گەنم لە سایلۆکانی هەرێمی کوردستان، کە لە ٨/٦/٢٠٢١ ـەوە دەستپێدەکات تاوەکو ٢٢/٧/٢٠٢١ بەردەوام دەبێت.  نرخی هەر تۆنێکی گەنمی جووتیاران بەمشێوەیەیە:   پله یه‌ك ٤٧٥ هەزار دینار  کۆمپانیاکانی خۆشناو و قەیوان لە شارەکانی هەولێر، سلێمانی و دهۆک هەڵدەستن بە کڕینی گەنمەکە.  شێرزاد جەحفەر، بەڕێوەبەری پرۆژە ئەندازەییەکانی کۆمپانیای خۆشناو بە تۆڕی میدیایی رووداوی رایگەیاند، ئەمساڵ تاوەکو ١٠٠ هەزار تۆن گەنم وەردەگرن.  جووتیارە گردبووەکانی بەردەم وەزارەتی کشتوکاڵ گلەیی ئەوەشیان هەبوو کە "ناكرێت بەرهەمی جووتیارانی كوردستان رێگەی فرۆشتنی لێبگیرێت بۆ ناوچەكانی دیکەی عێراق. "  هاوکات رێژین سدیق ئەوەشی گوت "جووتیار ناچار نییە گەنمەکە بەو دوو کۆمپانیایە بفرۆشێتەوە، بەڵکو ئازادە و دەتوانیت لەبازاڕی ئالیک (عەلەف) بیفرۆشێتەوە یان چۆن مامەڵەی پێوە دەکات. "  رۆژی دووشەممە ١٤/٦/٢٠٢١ جووتیارانی حیزبی شیوعی کوردستان لە بەردەم وەزارەتی کشتوکاڵ بەئامادەبوونی دەیان جووتیار و دەزگەکانی راگەیاندن گردبوونەوەیەکیان ئەنجامدا، تێیدا یاداشتێکیان ئاراستەی رای گشتی و لیژنەی کشتوکاڵ لە پەرلەمانی کوردستان و وەزیری کشتوکاڵ و سەرچاوە ئاوییەکان و وەزارەتی بازرگانیی کرد.  یەکێک لە دروشمەکانی گردبوونەوەکە