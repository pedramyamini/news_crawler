بەڵام بە سەپاندنی رێوشوێنی تووندی دژی کۆرۆنا و پابەندبوونی خەڵکەکەی بە رێنماییەکان، بارودۆخەکە بەخێر بۆ دووبەی شکایەوە، ئێستا زۆربەی رێوشوێنەکان هەڵگیراون، سەرمایەداران لە سەرتاسەری جیهان لە قەدەخەی هاتووچۆی وڵاتانیان خۆیان دەدزنەوە و لە دووبەی و ڤێلا و موڵک دەکڕن.  ژان زۆچینکێ، بەڕێوەبەری راوێژکاری Property Monitor دەڵێت: "دوای گورزی کۆرۆنا و راگەیاندنی قەدەخەی هاتووچۆ وەکو ئەوەی بینیمان. بازاڕەکان بەڕاستی سستبوونەوە. مامەڵەکان وەستان، چونکە توانای کڕین نەما. دوایش راستەوخۆ دوای قەدەخەی هاتووچۆ بینیمان مامەڵەکان رووی لە هەڵکشانکرد. لەوکاتەوە نەوەستاون.'  سەرەڕای هەڵکشانی ئامارەکانی تووشبوون بە کۆرۆنا لە ساڵی نوێدا دوای ئەوەی گەشتیاران بە لێشاو روویان لە دووبەی کرد، بەڵام ژیان لە شارەکە نەوەستاوە و رێستورانت و هۆتێلەکان بەڕووی گەشتیاراندا کراونەتەوە.  بازاڕی کڕینی ڤێلا گەرموگوڕترینە و سەرمایەدارانی ئەوروپی لە کڕینی ڤێلا و موڵک لە دووبەی و بەتایبەتیش لە دوورگەی دەستکردی جومەیرە پشکی شێریان بەردەکەوێت.  ژان زۆچینکێ، بەڕێوەبەری راوێژکاری Property Monitor دەڵێت: "کەرتی گەشتیاری و بازاڕی خانووبەرە روویان لە بووژانەوەیە، پێموایە دەبینە شایەتی ئابووریێکی سەرتاسەری بەهێز. پێموایە خەڵک گەیشتوونەتە ئەو رایەی کە دووبەی چیدی وەکو شوێنێکی بیناسازی نەماوەتەوە وەک ١٠ ساڵی رابردوو کاتێک خاوەنی زۆرترین ژمارەی کرێن بووین. کۆرۆنا دەرگەی ئێمەی بەسەر تەواوی جیهاندا کردەوە، خەڵک هاتن و سەردانیان کردین و پێیانزانییەوە کە چەندە جوانە. "  بەگوێرەی ئامارەکانی پرۆپێرتی مۆنیتەر، لە ٢٠١٤ ەوە بۆ یەکەمجار مامەڵەکردن بە موڵک لە سەرووی ١٠ ملیۆن دەرهەم (٢.٧ ملیۆن دۆلار) رووی لە بووژانەوەیە. لە مانگی نیسانی ئەمساڵدا  ٩٠ مامەڵەی کڕین و فرۆشتنی موڵک لە دووبەی کراون، کەچی جاران لە هەموو ساڵەکەدا  ٣٥٠ تاوەکو ٤٠٠ مامەڵە دەکران.  ئەمساڵ موڵکێک لە دوورگەی جومەیرە بە ٣٠ ملیۆن دۆلار فرۆشراوە، ئەمەش بەرزترین نرخە لەماوەی چەند ساڵی رابردوودا مامەڵەی پێوەکراوە.  ئێستا گرانبەهاترین موڵک لە بازاڕی دووبەی ڤێلای مۆدێرنی لەسەر تیرازی ئیتاڵییە کە ١٨٠ پلەی ئاوە و نرخەکەی دەگاتە ٢٧ ملیۆن و ٢٢٤ هەزار دۆلار.  ئەو موڵکانەی نرخەیان لە سەرووی ٢ ملیۆن و ٧٠٠ هەزار دۆلارە، لە مانگی نیساندا بازاڕیان بەرێژەی ٦.٧ % بەرزبووەتەوە بە بەراورد بە نیسانی ساڵی پار. تەنیا لە بەندەری جومەیرە ٨١ ڤێلا فرۆشراون، کەچی لە ٢٠٢٠ دا تەنیا ٥٤ ڤێلا فرۆشران.  سەرەڕای ئەو بووژانەوە چاوەڕواننەکراوە، هێشتا جموجۆڵی بازاڕ نەگەڕاوەتەوە ئاستی ٢٠١٤.