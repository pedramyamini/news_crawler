گۆڕانکارییە نوێیەکانی بانکی ناوەندیی تورکیا کاریگەریی نەرێنی لەسەر بەهای لیرە داناوە و بەهای لیرەی دابەزاندووە بۆ کەمترین ئاستی خۆی لە مێژوودا.  هەر دۆلارێکی ئەمریکی لە دوایین داخستنی بازاڕ بەرزبووەوە بۆ ٨ لیرە و ٥٩ قوروش.  دوای گەیشتن بەو ئاستە بەهای لیرە بەرێژەیەکی کەم دابەزی و هەر دۆلارێک بە ٨ لیرە و ٨٣ قوروش مامەڵەی پێوەکراوە، بەڵام هێشتا ئەوە نزمترین ئاستە کە بەهای لیرە لە دەیان ساڵی رابردوودا مامەڵەی پێوەکراوە.  هەفتەی رابردوو، رەجەب تەیب ئەردۆغان، سەرۆککۆماری تورکیا یەکێک لە چوار جێگرەکەی سەرۆکی بانکی ناوەندیی گۆڕی. گۆڕانکارییە خێراکان لە بانکی ناوەندی بووەتە هۆکاری بێ متمانەبوونی وەبەرهێنەران لە سیاسەتەکانی بانکی ناوەندیی تورکیا.