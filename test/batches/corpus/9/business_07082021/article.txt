کۆمپانیای هواوی کە لە ساڵی ٢٠١٩ وە لە لیستی رەشی کۆمپانیا ئەمریکییەکاندایە، رایگەیاند ٤٩ ملیار و ٦٠٠ ملیۆن دۆلار داهاتیان هەبووە لە نیوەی یەکەمی ئەمساڵ و قەبارەی داهاتەکانی کۆمپانیاکە لەو ماوەیەدا بەراورد بە نیوەی یەکەمی ساڵی ٢٠٢٠ بە رێژەی ٣٠ % دابەزیوە.  ئیریک شو، بەڕێوەبەرێکی گەورەی کۆمپانیای هواوی کە بە سەرۆکی کاتی کۆمپانیاکە هەژماردەکرێت رایگەیاندووە کە پلانی ٥ ساڵی داهاتووی کۆمپانیاکەیانی داناوە و ئامانجیانە بەرگەی هەلومەرجی تووند بگرن و زیندوو بمێننەوە.  لە ٢٠١٩ دا بەهۆی تێكچوونی پەیوەندییەکانی نێوان چین و ئەمریکا لە بواری بازرگانیدا، ئیدارەی دۆناڵد ترەمپ، کۆمپانیای هواوی خستە ژێر تووندترین گوشار و ئەوەش زیانی گەورەی لەو کۆمپانیایە داوە.