ئەمڕۆ پێنجشەممە، ٢٠ی ئایاری ٢٠٢١، محەممەد خەفاجی، وەزیری کشتوکاڵی عێراق، سەرۆکایەتی کۆبوونەوەی دەستەی ئاودێریی عێراقی کرد و تێیدا ژمارەیەک بڕیاردران، لەنێویاندا رێگەدان بە هێنانی ڤاکسینی تایبەت بە بەرەنگاربوونەوەی ئەنفلەوەنزای باڵندە بەپێی ئەو رێنماییانەی وەزارەت دیاریکردوون.  لە کۆبوونەوەکەدا باس لە بەبازاڕکردنی شەتڵی برنج و تۆوی پەینکراو دوای فرۆشتنی پاشخراو کراوە، لەگەڵ پابەندکردنی بەرهەمهێنەرانی تۆوی سەرەکیی برنج بە پێدانی شەتڵی برنج پێیان و زیادکردنی وادەی دانەوەی پارەکانیان بۆ ١٠ ساڵ و پێدانی پەینی زیاتر پێیان، لەگەڵ بەبازاڕکردنی تۆوی پەینکراو لەگەڵ سیستەمی ئاودێری لەرێگەی پرۆژەی تەکنیکیی ئاودێری و ئامێری نوێ بەیەک پاکێج.  لە کۆبوونەوەکەدا هەروەها باس لە ساڵنامەی کشتوکاڵی کرا بۆ ئەوەی کاتی ترۆپکی بەرهەمهێنان و کەمبوونەوەی سەرجەم بەروبوومە کشتوکاڵییەکان لەدوای داڕشتنەوەی دیاریبکرێت، هەروەها بەپێی گۆڕانکارییەکان و دیاریکردنی کاتەکان و بەروارەکانی بەرهەمهێنان بێت، جگە لەوە دەبێت رۆژانە چاودێریی نرخی بەروبوومە کشتوکاڵییەکان بکرێت، سەرباری لێکۆڵینەوە لە پێوەرەکانی ئەو بەرهەمانەی دەخرێنەڕوو و رەچاوکردنی هەڵوێستی بەڕێوەبەرایەتییەکانی کشتوکاڵ لە پارێزگاکان و هەژمارکردنی پێویستیی کردەیی پێیان بۆ بەکاربردنی ناوخۆیی.  لە کۆبوونەوەکە باس لە چارەسەرکردنی دۆسییەی بەقاچاخبردن بە شێوازی نوێ کرا لەپێناو پاراستنی بەرهەمی نێوخۆیی و دابینکردنی بەرهەمی کشتوکاڵی بۆ بەکاربەر بە نرخی گونجاو.