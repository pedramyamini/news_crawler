کۆمیسیۆنی بازرگانیی دادوەرانەی کۆریای باشوور رایگەیاندووە، کۆمپانیای گووگڵ رێگە بە کۆمپانیاکانی بەرهەمهێنەری مۆبایل نادات کە بەو شێوازەی کە خۆیان مەبەستییانە بەرنامەی ئاندرۆیدی کۆمپانیای گووگڵ بەکاربهێنن.  بڕیاری دەسەڵاتدارانی کۆریای باشوور بۆ سزادانی کۆمپانیا گووگڵ دوایین هەوڵی وڵاتانە دژ بە قورخکاری ئەپ ستۆرەکانی کۆمپانیاکانی وەک گووگڵ و کۆمپانیای ئەپڵ کە رێوشوێن و مەرجی تایبەتی خۆیان هەیە بۆ کۆمپانیاکانی دیکە کە ئەپەکانیان لەڕێگەی ئەوانەوە لەلایەن بەکاربەرانەوە دادەبەزێنرێت.  کۆمیسیۆنی بازرگانی دادوەرانەی کۆریای باشوور رایگەیاندووە کە ئەوە نۆیەمین سزای قورسە کە تاوەکو ئێستا کۆمیسیۆنەکە بەسەر کۆمپانیایەکدا سەپاندبێتی.  سەرەتای ئەم هەفتەیە دادگایەک لە ئەمریکا دژ بە دەسەڵاتی رەهای کۆمپانیای ئەپڵ لە ئەپڵ ستۆر بڕیاریداوە کە کۆمپانیاکانی دیکە دەتوانن لە سیستمێکی بژاردنی دەرەوەی کۆمپانیای ئەپڵ کەڵک وەرگرن ئەو کاتەی کە بەکاربەران ئەپی کۆمپانیاکان دادەبەزێنن.