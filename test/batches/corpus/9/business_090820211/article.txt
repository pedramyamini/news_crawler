کۆمپانیای جیلی کە هاوکات خاوەنی کۆمپانیای ڤۆلڤۆی سوێدییە لەگەڵ کۆمپانیای رینۆ رایانگەیاندووە کە سەرچاوەکانیان یەکدەخەن بۆ بەرهەمهێنانی ئۆتۆمبێلی هایبرید بۆ بازاڕکانی ئاسیا بەتایبەتی بازاڕی چین کە بە گەورەترین بازاڕی ئۆتۆمبێلی جیهان دەناسرێت.  کۆمپانیای جیلی و رینۆ هەروەها هاوبەشدەبن لە بازاڕی کۆریای باشوور بەو پێیەی کۆمپانیای رینۆ لەگەڵ کۆمپانیای سامسۆنگ گریبەستێکیان هەیە کە پەیوەستە بە تەکنۆلۆژیای هایبرید.  کۆمپانیای جیلی لە چەند ساڵی رابردوو پێگەی خۆی لە بازاڕی ئۆتۆمبێل لە جیهاندا بەرزکردووەتەوە و جگە لە خاوەندارێتیی کۆمپانیای ڤۆلۆڤۆ پشکیشی لە کۆمپانیای دایملەر هەیە کە بەرهەمهێنەری براندی بەناوبانگی مێرسدێس بێنزە لە ئەڵمانیا.     ئۆتۆمبێلی هایبرید بەو جۆرە ئۆتۆمبێلانە دەگوترێت کە دوو سەرچاوەی جیاوازی وزە بەکاردەهێنن وەکو: کارەبا و بەنزین.