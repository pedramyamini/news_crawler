وەزارەتی نەوتی عێراق رایگەیاندووە سەرقاڵی دانوستاندنە لەگەڵ کۆمپانیا نەوتییەکانی دیکە بۆ ئەوەی پشکی ٣٢.٧ % ی ئێکسۆن مۆبیل لەو کێڵگەیەدا بکڕن.  بەپێی چەندین سەرچاوە، کۆمپانیای نەوتی نیشتمانی چین و کۆمپانیایەکی دیکەی چینی ئەگەری هەیە کە بتوانن پشکەکانی ئێکسۆن مۆبیل بکڕن.  کێڵگەی قورنەی رۆژئاوا، یەکێکە لە گەورەترین کێڵگە نەوتییەکانی عێراق و لە ساڵی ٢٠١٠ دا کۆمپانیای ئێکسۆن مۆبیل بووە گەورەترین کۆمپانیای نەوتی کە سەرقاڵی پەرەپێدانی ئەو کێڵگەیە بووە، بەڵام بەهۆی بریارەکانی ئۆپێک بۆ کەمکردنەوەی ئاستی بەرهەمهێنان و دواکەوتنی حەقدەستی کۆمپانیا نەوتییەکان، ئەو کۆمپانیانە کەمتر ویستی بەشداریکردن و مانەوەیان لە کێڵگە نەوتییەکانی عێراق ماوە.