بەرزبوونەوەی رێژەی هەڵاوسان و هەندێ هەواڵی ئەرێنی بوونە هۆکاری دووبارە بەرزبوونەوەی بەهای دراوە دیجیتاڵییەکان.  بەهای بیتکۆین بەڕێژەی ٣ % بەرزبووە و بە ٦٥ هەزار و ١٢١ دۆلار مامەڵەی پێوەکرا.  بەهای یەک ئیسێریۆمیش بەرزبووەوە بۆ ٤ هەزار و ٧١١ دۆلار.  لە سەرەتای مانگی ١٠ی ئەمساڵەوە بەهای بیتکۆین بەڕێژەی ٥٧ % بەرزبووەتەوە و بەهای ئیسێریۆمیش بەڕێژەی ٥٠ % بەرزبووەتەوە.  مانگی رابردوو یەکەم سندووقی وەبەرهێنان بە بیتکۆین لە بازاڕی بۆرسەی ئەمریکا تۆمارکراو ئەوەش بووە هۆکاری بەرزبوونەوەی بەهای دراوە دیجیتاڵییەکان.  بەرزبوونەوەی رێژەی هەڵاوسان زۆرجار دەبێتە هۆکار بۆ ئەوەی وەبەرهێنەران روو لە کڕینی دراوە دیجیتاڵییەکان بکەن.  لە چەند هەفتەی رابردوودا چەندین بانکی ئۆسترالی و سینگاپۆری رایانگەیاند ئامادەن کە خزمەتگوزارییەکانیان پەرەپیبدەن و کار بە دراوە دیجیتاڵییەکان بکەن، ئەمەش بووەتە هۆکاری بەرزبوونەوەی زیاتری بەهای دراوە دیجیتاڵییەکان.