گازپرۆم لە ئەکاونتەکەی خۆی لە تیلیگرام رایگەیاند، لە کۆبوونەوەیەکدا، کە ئەمڕۆ هەینی بە سەرۆکایەتی ئەلێکسی میلەر، بەڕێوەبەری جێبەجێکاری گازپرۆم کرا، میلەر لەو کۆبوونەوەیدا رایگەیاندووە، پڕۆژەی دروستکردنی هێڵی گواستنەوەی گازی رووسیا بۆ ئەڵمانیا تەواو بووە و ئەمڕۆ هەینی کاژێر ٨ و ٤٥ خولەک بە کاتی مۆسکۆ ئامادەیە بۆ کارکردن.  بەڕێوەبەری جێبەجێکاری گازپرۆم راشیگەیاندووە: "لە دوای چەندینجار لە دواخستن و هەڕەشەکردنی ئەمریکا بە سەپاندنی سزای ئابووری بەسەر بەشداربووانی پڕۆژەکەدا، ئەمڕۆ هەینی پڕۆژەی نۆرد ستریم کە رووسیا بە ئەڵمانیا دەبەستێتەوە لەنێو  وۆرکشۆپێکی ستراتیژی بە تەواوەتی ئامادە کراوە".  هێڵی نۆردستریم ٢ لە مانگی تشرینی دووەمی ٢٠١١ دا لەلایەن رووسیا و ئەڵمانیا دەستیپێکرا و لە رێگەیەوە گاز لە شاری ڤایبۆرگ لە باشووری رۆژئاوای رووسیاوە دەگەیێندرێتە شاری لوبمین لە باکووری رۆژهەڵاتی ئەڵمانیا.  هێڵی نۆردستریم ٢ درێژییەکەی هەزار  و ٢٢٢ کیلۆمەتر و تیرەی بۆرییەکە مەترێك و ٢٢ سانتیمەترە، توانای هەیە ساڵانە زیاتر لە ٥٥ ملیار مەترسێجا لە گاز لە رووسیاوە بگوازێتەوە ئەڵمانیا.  خەرجی نۆردستریم ٢ نزیکەی ٢٣ ملیار دۆلارە، کە لە ٥٠ % ی لەلایەن چەند کۆمپانیایەکی ئەڵمانی، هۆڵەندی، فەڕەنسی و نەمسایی دابیندەکرێت و لە ٥٠ % ی دیکەشی لەلایەن کۆمپانیای گازپرۆمەوە دابیندەکرێت، کە حکومەتی رووسیا خاوەنی زۆربەی پشکەکانیەتی.