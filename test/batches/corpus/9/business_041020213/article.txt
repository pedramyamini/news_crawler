پێشتر زوکەربێرگ خاوەنی ٩٧ ملیار دۆلار بوو و پێنجەم دەوڵەمەنترین کەسی جیهان بوو، بەڵام بە گوێرەی ئامارەکانی بلوومبێرگ، ئێستا دادەبەزیوەتە پلەی شەشەم.  رۆژی دووشەممە، فەیسبووک، ئینستاگرام و واستاپ کە هەرسێکی لە لایەن مارک زوکەربێرگەوە خاوەندارێتیی دەکرێن، لە زۆربەی ناوچەکانی جیهان لەکارکەوتن.   ئەو بەکارهێنەرانەی کە هەوڵیاندا سێ تۆڕە کۆمەڵایەتییەکە بەکاربێنن، بە پەیامێک پێشوازیان لێکرا کە نووسراوە، "هەڵەیەک روویدا. ئێمە خەریکین کاری لەسەر دەکەین و هەر کە پێمانکرا چاکیدەکەینەوە. "  لە ئەنجامی بەردەوامیی کێشەکە، ژمارەیەکی زۆری ئەو تۆڕانە، پەنایان بردە بەر تۆڕە کۆمەڵایەتییەکانی دیکە، لە نێویشیاندا، تویتەر، تەلیگرام، و سناپچات.   هەروەها ئەپڵیکەیشنی سیگناڵ لە سەر تویتەر ئاماژەی بەوە کردووە کە ژمارەی بەکارهێنەرەکانی "زۆر زیادیان کردووە. "  فەیسبووک تا ئێستا باسی لەوە نەکردووە کە هۆکاری لەکارکەوتنی پلاتفۆڕمەکانی چییە، بەڵام ئاژانسی فرانس پرێس دەڵێت، شارەزایانی بواری ئاسایشی ئینتەرنێت باسیان لەوە کردووە کە ئەوان تێبنییان کردووە ئەو هێڵانەی خەڵک بە هەرسێ تۆڕەکە دەگەیێنن، لە کارکەوتوون.   لەکارکەوتنەکە رۆژێک دوای ئەوە دێت کە کارمەندێكی پێشووی فەیسبووک لە میدیاکانی ئەمریکاوە ژمارەیەک دۆکیومێنتی خستەڕوو و کە پێشانیدەدەن گوایە فەیسبووک، ئینستاگرام و وەتسئەپ ئاگاداربوون کە بەرهەمەکانیان بوونەتە رێگەخۆشکەر لە بەردەم بڵاوبوونەوەی رق و کینە و نەخۆشیی دەروونی منداڵان.   بڵاوبوونەوەی ئەو دەنگۆیەش وایکرد کە بەهای پشکەکانی فەیسبووک لە بازاڕەکاندا بە رێژەی نزیکەی ٥.٥ % داببەزن.