نانسی پیلۆسی، سەرۆکی ئەنجوومەنی نوێنەرانی ئەمریکا رایگەیاند، ئەم هەفتەی کۆنگریس کۆدەبێتەوە بۆ دەنگدان لەسەر پڕۆژەیاسای بووژانەوەی ژێرخانی ئەمریکا و، ئەو دڵنیایە کە دەنگ بە پڕۆژەیاساکە دەدرێت و تێدەپەڕێنرێت.  ئەم هەفتەیە هەفتەیەکی چارەنووسسازە بۆ سەرۆکی ئەمریکا بەوپێیەی کە کۆمارییەکان لە دژی پڕۆژەیاسای بووژانەوەی ژێرخانی ئابووری ئەمریکا و چەندین پرۆژە یاسایی هاندانی ئابووری دیکەی بایدن وەستاونەتەوە.  نانسی پیلۆسی هێندە دڵنیایە لە پەسەندکردنی پڕۆژەیاسای بووژانەوەی ئابووری کە رایگەیاندووە هیچ کات پرۆژەیاسایەکی نەخستووەتە دەنگدانەوە کە نەیتوانی بێت تێیپەڕێنێت.  پڕۆژەیاسای بووژانەوەی ژێرخانی ئابووریی ئەمریکا پێشتر لەلایەن ئەنجوومەنی پیرانی ئەمریکا دەنگی لەسەر دراوە و دەبێت کۆنگریسیش پەسەندنی بکات و دوای واژۆکردنی لەلایەن سەرۆکی ئەمریکاوە دەبێتە یاسا.