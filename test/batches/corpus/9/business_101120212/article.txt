دوێنێ نزمترین ئاستی مامه‌ڵه‌پێكراوی دۆلار به‌رامبه‌ر بە لیره ٩ , ٧٦ لیرە بوو و به‌رزترین ئاستیشی ٩ , ٧٩ لیرە بوو، هەمان رۆژ بەهای لیرە بەراورد بە کاتی داخستنی پێشتری بە رێژەی ٠ , ١ % دابەزی و رۆژەکەی بە ٩ , ٨٠ لیرە تەواوکرد.  ئەمڕۆش دوای ئەوەی سەرلەنوێ به‌های دۆلار به‌رامبه‌ر بە لیره‌ی توركی بە بەرزبوونەوە دەستیپێکرد، له كاژێر ١٠: ٣٠ به‌راورد به كاتی داخستن، بەهای لیرە به رێژەی ٠، ٥ % لە خوارەوە بوو و یەک دۆلار بەرامبەر به ٩، ٨٧ لیرە مامه‌ڵه‌ی پێوه‌كرا.  لە هەمانکاتدا بەراورد بە کاتی داخستنی بازاڕ، به‌های یورۆ بەرزبوونەوەی به‌خۆیه‌وه بینی و یەک یۆرۆ بەرامبەر به ١١ , ٤٠ لیرە بوو، پاوه‌ندیش به ١٣، ٢٠ لیرە مامه‌ڵه‌ی پێوه‌كرا.  ئابووریناسانی تورکیا پێشبینی دەکەن، لیرە تاوەکو کۆتایی ساڵ بەهاکەی بەشێوەیەکی بەرچاو لەدەستبدات و بگاتە ئاستی ١١ لیرەی تورکی بەرامبەر هەر دۆلارێکی ئەمریکی.