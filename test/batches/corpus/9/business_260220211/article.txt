ئەمرۆ هەینی ٢٦ی شوباتی ٢٠٢١ بە کردنەوەی بۆرسە و بازاڕە دارادییەکانت تورکیا، یەک دۆلاری ئەمریکی بە ٧.٤١ لیرە مامەڵەی پێوە کرا، دوای تێپەڕبوونی چەند کاژێرێک، یەک لیرە بە ٧.٣٤ لیرە مامەڵەی پێوە کرا.   بەیانی رۆژی پێنجشەممە ٢٥ی شوباتی ٢٠٢١ لە کاتی کردنەوەی بازاڕە داراییەکاندا، یەک دۆلاری ئەمریکی بە ٧.١٤ لیرە بوو، شەوی رابردوو لیرەی تورکی دابەزینی بەرچاوی تۆمارکرد و یەک دۆلاری ئەمریکی بە ٧.٤٤ لیرە مامەڵەی پێوە کرا. ئەم دابەزینە لە بەهای لیرە بازاڕە داراییەکانی جیهانی تووشی شۆک کرد.   دابەزینی بەهای لیرە، دوای ئەوە دێت رەجەب تەیب ئەردۆغان، سەرۆککۆماری تورکیا رۆژی ٢٢ی شوبات رایگەیاند، یەدەگی بانکی ناوەندیی تورکیا ٩٥ ملیار دۆلارە، بەڵام داتا فەرمییەکانی بانکی ناوەندی و ئەو بەڵگانەی ئۆپۆزیسیۆنی ئەو وڵاتە دەیخەنە روو ئاماژەن بۆ ئەوەی بانکی ناوەندیی تورکیا ٤٣.٢ ملیار دۆلار قەرزارە.   لە مانگی نۆڤەمبەری ٢٠٢٠ دا دابەزینی بەهای لیرەی تورکی ژمارەیەکی پێوانەیی تۆمارکرد، کاتێک بەهای یەک دۆلار بەرامبەر بوو بە ٨.٤١ لیرە، بەڵام دوای گۆڕانکاری لە پۆستە ئیدارییەکانی بانک و ئابووریی تورکیا، لەوانەش گۆڕینی سەرۆکی بانکی ناوەندی و دەستلەکارکێشانەوەی وەزیری گەنجینەی تورکیا، بەهای لیرە بەرزبووەوە.