پەسەندکردنی پرۆژە یاسای هاندانی ١.٩ تریلیۆن دۆلاری ئەمریکا هۆکارێکی دیکەیە بۆ بەرزبوونەوەی نرخی نەوت لە نزیکەی ٧٠ دۆلار.  ئەمڕۆ سێشەممە ٩ - ٣ - ٢٠٢١ لە کاتی کردنەوەی بازاڕەکاندا هەر بەرمیلێک نەوتی برێنت بە ٦٨ دۆلار و ٨٨ سەنت مامەڵەی پێوەکرا.  لە کاتی کردنەوەی بازارەکانی  جیهان لە رۆژی دووشەممەدا تەنانەت نرخی نەوتی برێنت ٧١ دۆلاریشی تێپەڕاند. بەڵام ئەو فاکتەرەی کە بووەتە هۆکار بۆ ئەوەی نرخی نەوت لەو ئاستانە زیاتر مامەڵەی پێوەنەکرێت بەرزبوونەوەی بەرچاوی بەهای دۆلاری ئەمریکییە بەراورد بە دراوەکانی دیکە.  بە شێوازێکی نەریتی بەرزبوونەوەی بەهای دۆلار کاریگەری راستەوخۆی لەسەر نرخی کاڵاکان دەبێت و نرخی بەرهەمە ستراتیژییەکانی وەک نەوت و کانزاکانی وەک زێر دادەبەزینێت.  نرخی نەوت هەروەها هێزی وەرگرتووە لە بڕیاری هەفتەی رابردووی هاوپەیمانی ئۆپێک پلەس کە بڕیاریاندا ئاستی خستنەڕووی نەوت لە مانگی نیسانی ئەمساڵ وەک خۆی بهێڵنەوە و پارێزگاری بکەن لە نرخەکانی ئێستای نەوت.  لە بووڵتەنی ئابووری زیاتر بزانن