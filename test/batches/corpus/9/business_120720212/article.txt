بەپێی نووسراوێک کە واژۆی حەمید غزی، ئەمینداری گشتیی ئەنجوومەنی وەزیرانی عێراقی لەسەرە، پاڵپشت بە داواکاریی وەزیری نەوت و یاسای کۆمپانیای نەوتی نیشتمانیی عێراق و کاراکردنی کاری کۆمپانیای نەوتی نیشتمانیی عێراقی، ئەنجوومەنی وەزیرانی عێراق لە کۆبوونەوەی ئاسایی ژمارە ٢٤ی خۆیدا لە ٢٢ - ٠٦ - ٢٠٢١ رەزامەندیی داوە لەسەر:  یەکەم: گرێبەستکردن لەگەڵ سامر عەباس غەزبان، وەزیری پێشووی نەوت بە مەبەستی کارکردن وەکو شارەزا لە ئەنجوومەنی کارگێڕیی کۆمپانیای نەوتی نیشتمانی.  دووەم: راسپاردنی ماهر حەماد جوهان، بریکاری وەزارەتی پلاندانان و ئەحمەد فازل، بریکاری یەکەمی بەڕێوەبەری گشتیی کۆمپانیای نەوتی بەسرە وەکو ئەندامانی ئەنجوومەنی کارگێڕیی کۆمپانیای نەوتی نیشتمانیی عێراق.  سێیەم: دیاریکردنی بەڕێوەبەری گشتیی کۆمپانیای نەوتی باکوور بە ئەندامی ئەنجوومەنی کارگێڕیی کۆمپانیای نەوتی نیشتمانیی عێراقی.  سامر غەزبان لە کابینەکەی عادل عەبدولمەهدی و لە حکومەتەکەی ئەیاد عەللاویشدا وەزیری نەوت بوو.