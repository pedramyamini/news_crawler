بانکی ناوەندیی ئێران دەڵێت قەبارەی قەرزە کورتخایەنە بیانییەکانی ئێران ١.٩ ملیار دۆلارە و قەرزە درێژخایەنەکانیش لە ٧ ملیار و ١٠٠ ملیۆن دۆلارە.  بەپێی داتاکانی بانکی ناوەندیی ئێران قەبارەی قەرزەکانی ئێران لە ساڵی پێشووتر ٩ ملیار و ٣١ ملیۆن دۆلار بووە، بەوپێیەش قەبارەی قەرزەکانی ئێران بە بڕی ١١١ ملیۆن دۆلار زیادیکردووە.  کۆی قەرزەکانی ئێران بریتین لەو قەرزانەی کە لە ناوەندە داراییەکانی جیهان وەک بانکی جیهانی و هەروەها رێکخراوەکانی دیکە وەرگیراون. ئەو پارانەی کە وەک پارەی پێشفرۆشی نەوتی ئێران لە کۆمپانیا و کڕیارانی نەوتیش وەرگیراون بەشێکن لە قەرزەکانی ئێران.  بەپێی داتاکانی بانکی ناوەندیی ئێران قەبارەی قەرزە بیانییەکانی ئێران زۆر کەمترە لە وڵاتانی هاوسێی وەک عێراق و تورکیا کە خۆیان لە سەدان ملیار دۆلار دەدەن.