فەرمانگەی میدیا و زانیاری حکومەتی هەرێمی کوردستان رایگەیاند، چوارچێوەی هێڵە گشتییەکانی حکومەتی هەرێمی کوردستان لە بواری چاکسازی، کە پێداگرى لەسەر چاکسازیی سیستەمی باج بە شێویەکی دادپەروەرانە دەکاتەوە. لە وەرگرتنی باج و گرتنەبەری هەموو رێکارێکی یاسایی و کارگێڕی بۆ ڕێگەگرتن لە خۆدزینەوە لە باج و میکانیزم و پێوەری تازە بۆ رێکخستنی باج. لەو پێناوەشدا حکومەتی هەرێمی کوردستان کۆمەڵێک رێکاری گرتۆتەبەر کە بریتین لە:  یەکەم: بە فەرمانی سەرۆکی ئەنجوومەنی وەزیران تایبەت بە وەرگرتنی باجی دەرامەت لەسەر بەرهەمە نەوتی و سوتەمەنییەکان و مەوادی کیمیایی تایبەت بە سوتەمەنییەکان و پاشەڕۆی سوتەمەنییەکان، باج بەم شێوەیە وەربگیردرێت، کە لە رێکەوتى ٢٠٢١/٣/٥ چووەتە بواری جێبەجێکردنەوە:  - ٧ % باج لە بەها لە کاتی هاوردەکردن  - ٤ % باج لە بەها لە کاتی هەناردەکردن  دووەم: مامەڵەی هیچ کۆمپانیایەکی نەوت و گاز رایی ناکرێت تاوەکو پاکانەی باجی لەگەڵدا نەبێت  سێیەم: وردبینیی بڕی باجی خەمڵێنراو لەلایەن وەزارەتى سامانە سرووشتییەکان ئەنجام دەدرێت  چوارەم: دەبێ سەرجەم کۆمپانیاکانی دابینکار (Suppliers) خۆیان لە وەزارەتی سامانە سرووشتییەکان و بەڕێوەبەرایەتیی گشتیی تۆماری کۆمپانیاکان لە وەزارەتی بازرگانی و پیشەسازی، تۆمار بکەن.  پێنجەم: وەرگرتنی باج لە کارمەندی بیانیی بواری نەوت و گاز کە لە رێکەوتى ٢٠٢١ - ١ - ١٧ چووەتە بواری جێبەجێکردنەوە