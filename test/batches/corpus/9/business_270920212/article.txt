کۆمپانیای ئیڤەرگراند گرووپێکی چینییە کە بەزۆری لە کەرتی بیناسازی و وەبەرهێنان و ئۆتۆمبێلی کارەباییدا کاردەکەن، بەڵام بەهۆی کەڵەکەبوونی زیاتر لە ٣٠٠ ملیار دۆلار قەرز، رووبەڕووی مایەپووچبوون بووەتەوە.   بەشی ئۆتۆمبێلی کارەبایی گرووپی ئیڤەرگراند کە بە "نیو ئێنێرجی و هیکڵ" ناسراوە رایگەیاندووە، ئەگەر پارەی کاشی پێنەگات ئەوا ناتوانێت لەمە بەدوا کاروبارەکانی بەڕێبکات.  بەگشتی نیگەرانیی گەورە دروستبووە لەسەر مایەپووچبوونی گرووپی کۆمپانیاکانی ئیڤەرگراند و ئەوەی کە کاریگەری نەرێنی لەسەر بازاڕەکانی بۆرسە بەجێبهێڵێت، بەڵام شارەزایان پێیانوایە حکومەتی چین دواجار ئەو کۆمپانیایە رزگاردەکات و ناهێڵێت مایەپووچ بێت بۆ ئەوەی بازاڕەکانی ئەو وڵاتە نەشڵەژێن.  بەهای پشکەکانی کۆمپانیای ئیڤەرگراند، بەتەنیا لەمساڵدا بە رێژەی ٨٠ % دابەزیوە.