ناوچەی ئاساکوسا لە تۆکیۆ، شوێنێکی گەشتیارییە و دەبوو بەهۆی ئۆڵیمپیاد پڕ ببووایە لە گەشتیار، بەڵام وەکو دیارە بە دەگمەن خەڵکی بیانی و گەشتیاری لێ دەبیندرێت. فرۆشگەکان پڕکراون لە کەلوپەلی سەرنجڕاکێشی کولتووریی ژاپۆنی، خاوەن فرۆشگەکانیش دڵخۆش بوون کە ئەمساڵ بەهۆی ئۆلیمپیاد داهاتێکی باش کۆدەکەنەوە، بەڵام  بەرپرسانی ژاپۆن بڕیاریانداوە بەهۆی پەتای کۆرۆناوە رێگە بە خەڵک نەدەن ئەمساڵ بۆ یارییەکانی ئۆڵیمپیاد سەردانی ئەو وڵاتە بکەن.