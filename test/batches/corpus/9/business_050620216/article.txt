بەپێی لیستەکە رۆژی یەکشەممە ٦ - ٦ - ٢٠٢١، وەزارەتی پەروەردە، ئەنجوومەنی ئاسایش و دەزگای گشتیی ئاسایش مووچە وەردەگرن.     رۆژی دووشەممەش ٧ - ٦ - ٢٠٢١، ئەم شوێنانە مووچە وەردەگرن: وەزارەتی کار و کاروباری کۆمەڵایەتی، مووچەی خاوەن پێداویستیی تایبەت، ئەنجوومەنی دادوەری، وەزارەتی داد، وەزارەتی سامانە سرووشتییەکان، وەزارەتی ئەوقاف و کاروباری ئایینی، وەزارەتی پلاندانان، وەزارەتی پیشەسازی و بازرگانی، وەزارەتی گواستنەوە و گەیاندن، دیوانی چاودێریی دارایی، دەستەی مافی مرۆڤ، ناوچەکانی دەرەوەی هەرێم، دەستەی ژینگە، دەستەی وەبەرهێنان، دەستەی دەستپاکی، کۆمیسیۆنی هەڵبژاردن و دەزگای مین.     لە رۆژی سێشەممە ٨ - ٦ ئەم شوێنانە مووچە وەردەگرن: وەزارەتی خوێندنی باڵا، وەزارەتی شارەوانی و گەشتوگوزار، وەزارەتی کارەبا، وەزارەتی کشتوکاڵ و سەرچاوەکانی ئاو، وەزارەتی رۆشنبیری و لاوان، وەزارەتی ئاوەدانکردنەوە و نیشتەجێکردن.     سەرۆکایەتیی هەرێمی کوردستان، پەرلەمان، ئەنجوومەنی وەزیران، خانەنشینیی پێشمەرگە لە رۆژی چوارشەممە مووچە وەردەگرن.     لە رۆژی پێنجشەممەش کە ١٠ ـی مانگ دەکات، خانەنشینیی شارستانی مووچە وەردەگرێت.  ئەو مووچەیەی دابەش دەکرێت هی مانگی ئایارە و بە لێبڕینی ٢٠ % دەبێت.