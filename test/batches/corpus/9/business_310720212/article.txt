کۆمپانیای ئێکسۆن مۆبیل کە بە گەورەترین کۆمپانیای نەوتی ئەمریکا دەناسرێت رایگەیاندووە، لە چارەکی دووەمی ئەمساڵدا ٤ ملیار و ٧٠٠ ملیۆن دۆلار قازانجی پوختەی هەبووە.   هەروەها کۆمپانیای شێڤرۆن دووەم کۆمپانیای گەورەی نەوتی ئەمریکا ئاشکرای کردووە، ٣ ملیار و ١٠٠ ملیۆن دۆلار قازانجی پوختەی لەو ماوەیەدا هەبووە. لە کاتێکدا کۆمپانیای شێڤرۆن لە چارەکی دووەمی ساڵی رابردوو بە بڕی ٨ ملیار و ٣٠٠ ملیۆن دۆلار زیانی کردبوو.  هۆکاری سەرەکیی بەرزبوونەوەی قازانجی کۆمپانیا نەوتییەکان بۆ بەرزبوونەوەی نرخی نەوت دەگەرێتەوە کە بەهۆی بڕیارەکانی رێکخراوی ئۆپێک لە سەرووی ٧٠ دۆلارەوە مامەڵەی پێوەدەکرێت.