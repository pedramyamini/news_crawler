ناوەندی ئاماری ئێران رایگەیاند لە ساڵی رابردوودا پێنوێنی جینی لە ئێران بەراورد بە ساڵی پێشتر بەرزبووەتەوە و گەیشتووەتە ٠.٤، ئەمە بە واتای ئەوە دێت کە درزی نێوان دەوڵەمەندان و هەژاران لەو وڵاتە فراوانبووە.  پێنوێنی جینی پێنوێنێکە کە هێمای یەکسانی لە دابەشکردنی سامان و داهاتی وڵات دێت و ژمارەیەک لە نێوان ٠ و ١ دایە و تاوەکو ئەو ژمارەیە لە سفر زیاتر نزیک بێت ئەوا بە مانای ئەوە دێت کە خەڵک داهاتی وڵاتیان بە یەکسانی لەسەر دابەشدەبێت، بەڵام بە پێچەوانەوە نزیکبوونەوەی پێنوێنی جینی لە یەک هێمایە بۆ نادادپەروەری زۆر لە دابەشکردنی داهات.  بەهۆی خراپیی رەوشی ئێران، رێژەی هەڵاوسان لەو وڵاتە بەرزبووەتەوە بۆ سەرووی ٤٤ % و ئەوەش دەسەڵاتی کڕینی هاووڵاتیانی کەمکردووەتەوە.