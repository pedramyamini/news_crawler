نرخی نەوت لە ئێوارەی شەممە و پێش داخستنی بازاڕەکانی جیهان نزیکەی ٩٣ دۆلار بوو. لەگەڵ کردنەوەی بازاڕەکانیش لە بەیانیی دووشەممە ٧ - ٢ - ٢٠٢٢ نەوتی برێنت نزیکبووەوە لە ٩٤ دۆلار، بەڵام لە بەرەبەیانی سێشەممەوە، ٨ - ٢ - ٢٠٢٢ نرخی نەوتی برێنت دەستی بە دابەزین کرد و ئەمڕۆ گەیشتە نزیکەی ٩١ دۆلار.   هەروەها نرخی نەوتی سووکی تەکساسیش لە بازاڕەکانی جیهان دابەزی و هەر بەرمیلێک بە ٨٩ دۆلار و ٦٨ سەنت مامەڵەی پێوەدەکرێت.  لە بازاڕی ئاڵوگۆڕی دراو بەهای دۆلار بە جێگیری مایەوە و ئێستا هەر یۆرۆیەک بە ١.١٤٢ دۆلار مامەڵەی پێوەدەکرێت.  بەهای لیرەی تورکیا گۆڕانکارییەکی ئەوتۆی بەسەردا نەهاتووە و ئێستا یەک دۆلار بەرامبەر بە ١٣.٥٨ لیرەیە، هەروەها بەهای تمەنیش بەرامبەر دۆلار کەمێک بەرزبووەتەوە و هەر دۆلارێک بە ٢٦ هەزار و ٦٥٠ تمەن مامەڵەی پێوەدەکرێت.  نرخی دۆلار بەرامبەر دراوە جیهانییەکان:  ١٠٠ دۆلار بەرامبەرە بە ١٤٨ هەزار دیناری عێراقی  یۆرۆ - دۆلار ١.١٤٢ EUR / USD  پاوەند - دۆلار ١.٣٥٦ GBP / USD  دۆلار - یەن ١١٥.٣٥٩ USD / JPY  دۆلار - لیرە ١٣.٥٨ USD / TRY  یەک دۆلار - ریاڵ (تمەن) ٢٦ هەزار و ٦٥٠ تمەن USD / IRR  نرخی زێڕ بەراورد بە کاتی داخستنی بازاڕ لە رۆژی دووشەممە بەرزبووەتەوە و ئێستا هەر ئۆنسەیەک زێڕ بە ١٨٢٨ دۆلار مامەڵەی پێوەدەکرێت، کە بەراورد بە دوێنێ نزیکەی ٨ دۆلار بۆ هەر ئۆنسەیەک زیادبووە. هەر ئۆنسەیەک زیویش بە ٢٣ دۆلارە و کەمێک بەرزبووەتەوە.