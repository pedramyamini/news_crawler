کاژێر ٠٨: ٣٠ی بەیانی ئەمڕۆ شەممە ١٢ی تشرینی دووەم، بۆرسەی ئیستەنبووڵ ژمارەیەکی پێوانەی نوێی لەدەستدانی بەهای لیرەی تورکی لەبەرامبەر دراوە بیانییەکان تۆمارکرد. یەک دۆلار بە ١٠ لیرەی تورکی دەستیپێکرد.   ئەمە لە کاتێکدایە دوێنێ هەینی ١٢ی تشرینی دووەم، بۆرسەی ئیستەنبووڵ رۆژەکەی بە ٩.٩٦ لیرە بۆ هەر دۆلارێکی ئەمریکی تەواوکرد. بەمەش ئاستی داشکانی لیرەی تورکی بەرامبەر بە دۆلاری ئەمریکی رێژەی ٠.٥ % ی تۆمارکرد. هەروەها یەک یۆرۆ بەرامبەر به ١١ , ٤٥ لیرە، پاوه‌ندیش به ١٣، ٤٥ لیرە مامه‌ڵه‌ی پێوه‌كرا.  ئابووریناسانی تورکیا پێشبینی دەکەن، لیرەی تورکی بەردەوام دەبێت لە لەدەستدانی بەهاکەی و تاوەکو کۆتایی ساڵ بەهاکەی بەشێوەیەکی بەرچاو لەدەستبدات و بگاتە ئاستی ١١ لیرەی تورکی بەرامبەر هەر دۆلارێکی ئەمریکی.