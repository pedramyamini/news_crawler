جۆ بایدن، سەرۆکی ئەمریکا رایگەیاند، رەخساندنی ژمارەیەکی بەرچاوی هەلی کار لە مانگی رابردوو وەرچەرخانێکی گەورەیە لە رەوشی ئابووریی ئەو وڵاتە دوای ئەوەی کە بەهۆی کۆرۆناوە رووبەڕووی قەیرانێک بوونەوە کە لە ١٠٠ ساڵی رابردوودا بێ وێنە بووە.  بەپێی داتاکانی وەزارەتی کاری ئەمریکا، لە مانگی پێنجی ئەمساڵ کۆمپانیا ئەمریکییەکان ٥٥٩ هەزار هەلی کاری نوێیان رەخساندووە کە بەراورد بە مانگی پێشووتر بەرزبوونەوەی پێوەدیارە.  بەرزبوونەوەی ژمارەی هەلی نوێی کارکردن لە ئەمریکا سەرەڕای ئەوە دێت کە کەمتر بووە لە پێشبینییەکان. پێشبینیدەکرا مانگی رابردوو زیاتر لە ٧٠٠ هەزار هەلی کاری نوێ برەخسێت و بەوپێیەش ژمارەی هەلی نوێی کارکردن کەمتر بووە لە ئاستی چاوەروانییەکان.  لە مانگی چواری ئەمساڵ تەنیا ٢٧٥ هەزار هەلی کاری نوێ لە ئەمریکا رەخسابوو.