ئێران رایگەیاندووە رێککەوتنێکی سێ مانگی لەگەڵ ئاژانسی ئەتۆمی سەر بە نەتەوە یەکگرتووەکان بۆ چاودێریی لە دامودەزگاکانی ئەتۆمی ئەو وڵاتە کۆتایی پێهاتووە، بەو پێیەش گومان دەکرێت بەم زووانە نەوتی ئێران بگاتە بازاڕەکانی جیهان.  ئەمڕۆ دووشەممە نرخی هەر بەرمیلێک نەوتی برێنت ٣٢ سەنت بەرزبووەوە بە ٦٦ دۆلار و ٧٦ سەنت مامەڵەی پێوەکرا. نرخی هەر بەرمیلێک نەوتی سووکی تەکساسیش ٣٥ سەنت بەرزبووەوە هەر بەرمیلێک بە ٦٣ دۆلار و ٩٣ سەنت مامەڵەی پێوەکرا.  نرخی نەوت هەفتەی رابردوو دابەزی دوای ئەوەی حەسەن رووحانی، سەرۆککۆماری ئێران رایگەیاندبوو کە ویلایەتە یەکگرتووەکانی ئەمریکا ئامادەیە گەمارۆکانی سەر ئەو وڵاتە لابدات.