ئەمڕۆ پێنجشەممە ٢٣ - ٩ - ٢٠٢١ بانکی ناوەندیی کۆماری تورکیا کۆبووەوە و لە کۆبوونەوەکەدا بڕیاری دا رێژەی سوودی بانکی لە ١٩ % ەوە بۆ ١٨ % کەمبکاتەوە.   بەر لە راگەیاندنی بڕیارەکە لە بۆرسەکانی تورکیادا یەک دۆلار بە ٨.٦٣ لێرە مامەڵەی پێوە دەکرا، دوای راگەیاندنی بڕیارەکە لیرەی تورکی ژمارەیەکی نوێی پێوانەیی تۆمارکرد زیاتر بەهای لەدەستدا. یەک دۆلار بە ٨.٨٠ لیرە مامەڵەی پێوەکرا و دواتر کەمێک لە بەهاکەی بەرزبووەوە و یەک دۆلار بە ٨.٧٧ لیرە مامەڵەی پێوەکرا  بانکی ناوەندیی تورکیا ئەمساڵ ٩ جار کۆبووەتەوە و لە کۆبوونەوەکەی ئەمڕۆدا سوودی بانکی، کە لە ١٨ی ئاداری ٢٠٢١ ـدا  لە ١٧ % ەوە بۆ ١٩ % بەرزکردەوە، رێژەی سوودەکەی بۆ ١٨ % دابەزاند.   بانکی ناوەندیی تورکیا دوایینجار لە ٢٤ی تشرینی دووەمی ٢٠٢٠ رێژەی سوودی بانکی بە ١٧ % جێگیرکردبوو.