هۆکاری بەرزبوونەوەی نرخی نەوت دەگەڕێتەوە بۆ کەمبوونەوەی یەدەگی نەوتی ئەمریکا لە هەفتەی رابردوودا کە بەهۆی بەرزبوونەوەی خواست بۆ سووتەمەنی لەو وڵاتە دەگەڕێتەوە هاوکات لەگەڵ دەستپێکردنی گەشتە ئاسمانییە نێودەوڵەتییەکانی زیادبوونی جموجۆڵە ئابوورییەکان.  رۆژی چوارشەممە ١٠ - ١١ - ٢٠٢١ نرخی نەوتی برێنت ٢٣ سەنتی دیکە بەرزبووەوە هەر بەرمیلێک بە ٨٥ دۆلار و ١٤ سەنت مامەڵەی پێوەکرا.  هەروەها هەر بەرمیلێک نەوتی سووکی تەکساسی ئەمریکا ٢٣ سەنت بەرزبووەوە بە ٨٤ دۆلار و ٣٨ سەنت مامەڵەی پێوەکرا.  نرخەکانی نەوت لە دوای کۆبوونەوەی ئۆپێک پڵەس دابەزین، بەڵام لە رۆژی سێشەممەوە نرخەکانی نەوت ئاراستەیان بۆ بەرزبوونەوە گۆڕیوە، بەتایبەتی دوای ئەوەی پەیمانگەی نەوتی ئەمریکا رایگەیاند هەفتەی رابردوو قەبارەی نەوتی کۆگاکراو لە وڵاتە ٢.٥ ملیۆن بەرمیل کەمیکردووە.  لەلایەکی دیکەوە، بەهۆی بەرزبوونەوەی بەهای دۆلار، نرخی زێڕ دابەزی و دوورکەوتەوە لە بەرزترین ئاستەکانی خۆی لە دوو مانگی رابردوودا.  بەرەبەیانی رۆژی چوارشەممە یەک ئۆنسە زێڕ بەڕێژەی ٠.٢ % دابەزی و بە ١٨٢٧ دۆلار مامەڵەی پێوەکرا.