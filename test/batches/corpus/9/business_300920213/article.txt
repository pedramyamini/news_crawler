جگە لە دروستکردنی ئەو کارگەیە، دوو کۆمپانیا ە سێ کارگەی نوێی بەرهەمهێنانی پاتری لە ویلایەتە یەکگرتووەکانی ئەمریکا دادەمەزرێنن.  F - ١٥٠ پیکاپە کارەباییەکەی کۆمپانیای فۆردە کە جۆ بایدن، سەرۆکی ئەمریکا سەرەتای مانگی رابردوو سەردانی ئەو کارگەیەی کرد کە بەرهەمی دەهێنێت و لێیخوڕی و جەختی لە پلانی ژینگەیی ئیدارەکەی کردەوە کە دەبێت تاوەکو  ٢٠٣٠ بگەنە ئەو ئاستەی لە شەقامەکانی ئەمریکا نیوەی ئۆتۆمبێلەکان ببنە کارەبایی.  سەرۆکی ئەمریکا رایگەیاند، "بەنیازی واژۆکردنی بڕیارێکم لەسەر ئەوەی تاوەکو ساڵی ٢٠٣٠ دەبێت لانیکەم ٥٠ % ی هەموو ئەو ئۆتۆمبێلانەی لەسەر شەقامەکانن، ببنە کارەبایی".  کۆمپانیای فۆرد رایگەیاندووە، تاوەکو ساڵی ٢٠٣٠ بە رێژەی ٤٠ % تاوەکو ٥٠ % ی ئۆتۆمبێلەکانی دەکاتە کارەبای و دەڵێت، ١١ هەزار هەلی کار بەهۆی کردنەوەی کارگە نوێیەکانی لە ویلایەتی تێنێسی و کێنتاکی دەڕەخسێنێت.  کردنەوەی کارگەی نوێ بۆ بەرهەمهێنانی پاتری و ئۆتۆمبێلی کارەبایی، ژیانی خەڵکی ئەو ناوچانە دەگۆڕێت کە کارگەکانی تێدا دادەمەزرێت. بەرپرسانی کۆمپانیای فۆرد بەنیازن تاوەکو ساڵی ٢٠٣٠ بە بڕی ٣٠ ملیار دۆلار لە بەرهەمهێنانی ئۆتۆمبیلی کارەبایی خەرج بکەن.  وەبەرهێنانە ١١.٤ ملیار دۆلارییەکەی کۆمپانیای فۆرد بە گەورەترین وەبەرهێنان لە مێژووی ١١٨ ساڵەی دامەزراندنی کۆمپانیاکە ئەژمار دەکرێت.