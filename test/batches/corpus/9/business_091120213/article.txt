بەپێی ئەو خشتەیەی وەزارەتی دارایی و ئابووریی حکومەتی هەرێمی کوردستان بڵاویکردووەتەوە، ئەمڕۆ سێشەممە مووچەی مانگی ١٠ی ساڵی ٢٠٢١ی ژمارەیەک لە وەزارەت و دامەزراوەکان دابەشدەکرێت دوای ئەوەی دوێنێ دووشەممە  ٨ - ١١ - ٢٠٢١ وەزارەتی دارایی و ئابووری هەرێمی کوردستان بڵاویكردەوە: "پاش دواكەوتنی بۆ ماوەی چەند رۆژێك، بڕی ٢٠٠ ملیار دینار بەپێی رێككەوتنی هەرێمی کوردستان و بەغدا گەیشتە هەرێمی كوردستان".   بەپێی ئەو خشتەی دابەشکردنەی مووچەیەی وەزارەتی دارایی و ئابووری بڵاویکردووەتەوە ئەمڕۆ سێشەممە ٩ - ١١ - ٢٠٢١ مووچەی وەزارەتەكانی كار و كاروباری كۆمەڵایەتی، وەزارەتی داد، وەزارەتی سامانەسروشتییەكان، وەزارەتی ئەوقاف و كاروباری ئاینی، وەزارەتی پلاندانان، وەزارەتی پیشەسازی و بازرگانی، وەزارەتی گواستنەوە و گەیاندن، وەزارەتی خوێندنی باڵا و توێژینەوەی زانستی دابەشدەكرێت.  هەروەها مووچەی خاوەن پێداویستی تایبەت، ئەنجومەنی دادوەری، دیوانی چاودێری دارایی، دەستەی مافی مرۆڤ، ناوچەكانی دەرەوەی هەرێم، دەستەی ژینگە، دەستەی وەبەرهێنان، دەستەی دەستپاكی، كۆمسیۆنی هەڵبژاردن و دەزگای مین،  دابەشدەكرێت.  رۆژی ٢٤ - ١٠ - ٢٠٢١، وەزارەتی دارایی و ئابووریی هەرێمی کوردستان رایگەیاند، رۆژی دووشه‌ممه ٢٥ - ١٠ - ٢٠٢١ مووچه‌ی مانگی ١٠ ـی وه‌زاره‌تی ته‌ندروستی به هه‌مان میكانیزمی مانگی پێشوو و بێ لێبڕین دابه‌ش ده‌كرێت.  بەپێی ئەو خشتەیەی وەزارەتی دارایی بڵاوی کردووەتەوە رۆژی پێنجشەممە ١١ - ١١ - ٢٠٢١ کۆتایی بە دابەشکردنی مووچەی مانگی تشرینی یەکەم دێت.