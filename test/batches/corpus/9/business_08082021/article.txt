بەپێی راگەیێندراوەکەی وەزارەتی دارایی کوێت کورتهێنانی بودجەی وڵاتەکە بە رێژەی ١٧٥ % بەرزبووەتەوە بۆ ٣٦ ملیار دۆلار.  کوێت کە ئەندامێکی رێخکراوی ئۆپێکە بەهۆی گرێدراوی تووندی رەوشی ئابووری ئەو وڵاتە بە نرخەکانی نەوت و هەروەها بەرزی خەرجییەکانی حکومەت بۆ پێدانی مووچە و پاڵپشتییە داراییەکانی حکومەتی ئەو وڵاتە بۆ سێکتەرە جیاوازەکان، کێشەی گەورەی هەبووە لە کەمکردنەوەی کورتهێنانی بودجەی ساڵانە.  حکومەتی کوێت هەروەها نەیتوانیوە بەهۆی ناکۆکیی سیاسی کەڵک لە سندووقی سەروەریی ئەو وڵاتە وەربگرێت کە قەبارەکەی ٧٠٠ ملیار دۆلارە و نەیتوانیوە قەواڵەی دارایی دەربکات بۆ راکێشانی پارە لەو سندووقە.  بەهۆی خراپیی دۆخی داراییەوە ساڵی رابردوو بۆ دووەم ساڵی یەک لە دوای یەک پلەی قەرزەکانی کوێت لەلایەن ناوەندی ئێس ئەند پی پڵەس دابەزێندرا.