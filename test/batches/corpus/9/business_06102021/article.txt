بەپێی کۆمپانیای گۆڵف کێستۆن لەو بڕە ٢٥ ملیۆن و ١٠٠ هەزار دۆلاری حەقدەستی کۆمپانیاکەیە و ئەوەی دیکەش پشکی هاوبەشەکانییەتی.  کۆمپانیاکە هەروەها رایگەیاندووە، کە بڕی ٦ ملیۆن و ٤٠٠ هەزار دۆلاری دیکەیان وەرگرتووە لە باتی حەقدەستە دواکەوتووەکانیان لە ماوەی مانگی ١٢ی ساڵی ٢٠١٩ تاوەکو مانگی ٢ی ٢٠٢٠.  گۆڵف کێستۆن رایگەیاندووە، تاوەکو ئێستا بڕی ٤٥ ملیۆن و ٢٠٠ هەزار دۆلاری دیکەیان ماوە کە وەک قەرز لەلایەن حکومەتی هەرێمی کوردستان ماوە.  لەلایەکی دیکەوە کۆمپانیای شاماران رایگەیاندووە، بڕی ٣٥ ملیۆن دۆلار و ٣٠٠ هەزار دۆلارییان وەک حەقدەستی مانگی ٧ی ئەمساڵ لەلایەن حکومەتی هەرێمی کوردستانەوە پێدراوە کە پشکی کۆمپانیاکە ١٣ ملیۆن دۆلارە و ئەوەی دەمێنێتەوە پشکی هاوبەشەکانییەتی.  کۆمپانیای شاماران کە لە کێڵگەی ئەتروش کاردەکات رایگەیاندووە، هێشتا نزیکەی ٢٨ ملیۆن دۆلاریان لەلای حکومەت ماوە کە پەیوەستە بە حەقدەستە کۆنەکانیان لە رابردوودا.