نزیکەی ١٥٠ کۆمپانیا کە ٢٠ یان بیانین لە پێشانگەکەدا بەشدارن، کۆمپانیا بیانییەکان لە وڵاتانی (ئێران، تورکیا، ئەڵمانیا، عومان، قوبرس، ئیتالیا، میسر و ئۆردن)ـەوە هاتوون. زۆربەی کۆمپانیا بیانییەکان بە کەرەستەی بیناسازی بەشدارییان کردووە.  مستەفا هەڵگورد، بەڕێوەبەری جێبەجێکاری کۆمپانیای هەڵگورد بە رووداوی راگەیاند "لە دوای کرانەوەمان لەگەڵ وڵاتە بیانییەکاندا هەستمان کرد کە پرۆژەکانمان بەرەوپێشچوونی بەخۆیەوە بینیوە ئەمەش بە گەیاندنی ئەو تەکنەلۆژیانە کە پێشکەشدەکرێن لەلایان ئەو وڵاتانەوە. "  عەقاراتی ئەساوەر لە ئیمارات بە پرۆژەی ئۆفیسی بازرگانی لە پێشانگەکەدا بەشدارن، دەڵێن بە بینینی ئارامی و پرۆژە نیشتەجێبووەکانی هەولێر بەنیازی وەبەرهێنان.  وەلید سدقی، بەڕێوەبەری مارکێتینگی عەقاراتی ئەساوەر بە رووداوی راگەیاند "بەشداربوونمان بۆ گەڕانە بەدوای هەلی وەبەرهێنان لە هەولێردا، هەروەها ئەو ئابوورییە بەهێزە کە لە هەولێر دەیبینین و بیر لە پلاندانانی داهاتوو هانمان دەدات بۆ وەبەرهێنان لێرەدا. "  پێشانگەی نێودەوڵەتیی هەولێر بۆ وەبەرهێنان و خانووبەرە لە رۆژی سێشەممە ٧ - ٠٩ - ٢٠٢١ کرایەوە و تاوەکو رۆژی هەینی ١٠ی ئەم مانگە بەردەوام دەبێت.