وەلی عەبدولڕەحمان، بەڕێوەبەری لقی ڤیتاڵ لە کۆمپانیای مەنار ئامادەکاریی بۆ بەشداریکردن لە دووەمین پێشانگەی نێودەوڵەتیی هەولێر بۆ وەبەرهێنانی بیناسازی و خانووبەرە دەکات و دەڵێت، "مەنار لە پڕۆژەی رامی تاوەر بە دوو ئۆفەر بەشدارە، یەکەمیان لاندگرۆزەرێکی مۆدێل ٢٠٢٢ و دووەمیش کلیلێکی زێڕە. " هەر کەسێک شوقەی رامی تاوەر بکڕێت ناوی دەچێتە تیروپشک بۆ بردنەوەی لاندگرۆزەکە یاخود کلیلە ئاڵتوونەکە.   کۆمپانیای مەنار وەک یەکێک لە گەورەتین کۆمپانیاکانی کڕین و فرۆشتنی خانووبەرە هاوشانی ١٥٠ کۆمپانیای بیانی بە دوو ئۆفەری تایبەت و گرانبەها بەشداریی کارای لە پێشانگەکەدا دەبێت.   ئەو کڕیارانەی لە پێشانگەی نێوەدەوڵەتیی هەولێر یەکە نیشتەجێبوونەکانی پرۆژەی رامی تاوەر دەکڕن راستەوخۆ ناویان دەچێتە نێو تیروپشکەوە، پرۆژەی رامی تاوەر لەسەر رووبەری ٣٨ هەزار مەتر دووجا دروستکراوە و دوو هەزار و ٨٧٢ شوقە لە خۆ دەگرێت.  پرۆژەی رامی تاوەر ١٠ باڵەخانەیە و لە ساڵی ٢٠٢٠ دەست بە دروستکردنی کراوە و بڕیارە لە ٢٠٢٣ تەواوبکرێت. هەر باڵاخانەیەک ٣١ نهۆمە و لە ٦٠ % ی پرۆژەکەش دەکرێتە سەوزایی.  لە دووەمین پێشانگەی نێودەوڵەتیی هەولێر بۆ وەبەرهێنانی بیناسازی و خانووبەرە، کە بڕیارە ٧ی ئەم مانگە بکرێتەوە، شوقەکانی پرۆژەکە بە نرخی کۆمپانیای جێبەجێکار دەفرۆشرێن.