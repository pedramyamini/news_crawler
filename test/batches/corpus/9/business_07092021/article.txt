نایب بوکیلی، سەرۆکی سەلڤادۆر لە تویتێکدا نووسیویەتی: "سەلڤادۆر ٢٠٠ دراوی کڕیوە، " دوای چەند کاژێرێک تویتێکی دیکەی کردووە، نووسیویەتی، ٢٠٠ دراوی دیکەمان کڕیوە. "  ئەم هەنگاوەی سەلڤادۆر لەکاتێکدایە، لە رۆژانی داهاتوو یاسای بیتکۆین لەو وڵاتە بە فەرمی دەچێتە بواری جێبەجێکردنەوە.  بیتکۆین دراوێکی دیجیتاڵییە و سیستەمێکی پارەدانی جیھانییە کە وەکوو پارەی بێپاڵپشت بەکاردێت،  بیتکۆین لە سیستەمی یاساییی ھەندێک وڵاتدا، لە نێویاندا ژاپۆن و ئەڵمانیا، وەکوو کەلوپەلێکە کە دەتوانێ وەکوو ئامێری پارەدان بەکاربێت نەوەک پارە.  ئێستا لە ئەمریکا یەک بیتکۆین بەرامبەرە بە ٥٢ هەزارو ٦٦٥ دۆلار.