رۆژی هەینی نرخی نەوتی سووکی تەکساسی ئەمریکا بە رێژەی ٢ % بەرزبووەوە و گەیشتە سەرووی ٨٠ دۆلار کە بەرزترین ئاستییەتی لە دوای ساڵی ٢٠١٤.  هەروەها نەوتی برێنتیش ئاستێکی نوێی تۆمارکرد و رۆژی هەینی بە رێژەی ١.٧ % بەرزبووەوە هەر بەرمیل بە ٨٣ دۆلار و ٣٢ سەنت مامەڵەی پێوەکرا.  بەرزبوونەوەی نرخەکانی نەوت هاوکاتە لەگەڵ بەرزبوونەوەی نرخی جۆرەکانی دیکەی وزە وەک: گازی سرووشتی و خەڵوز و کارەبا کە ئەوانەش بوونەتە هۆی بەرزبوونەوەی خواست لەسەر نەوتی خاو.