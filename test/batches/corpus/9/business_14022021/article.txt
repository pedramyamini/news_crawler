رووسنەفت رایگەیاند لە ساڵی ٢٠٢٠ دا کۆی قازانجی پوختەی کۆمپانیاکە ٢ ملیار دۆلار بووە، ئەمەش ٧٩ % کەمتر بووە لە قازانجەکانی لە ساڵی ٢٠١٩ دا.  ئیگۆر سچین، بەڕێوبەری جێبەجێکاری کۆمپانیای رووسنەفت رایگەیاند سەرەڕای ئەوەی، قازانجەکانیان بە رێژەیەکی بەرچاو دابەزیوە، بەڵام هێشتا کۆمپانیاکە لە رەوشێکی باشی داراییدایە و بە گەشبینییەوە دەڕوانێتە بازاڕی نەوت.  کۆمپانیای رووسنەفت گەورەترین کۆمپانیای بەرهەمهێنەری نەوتی رووسیایە، کە کۆمپانیای بی پیی بەریتانی خاوەنی ٢٠ % ی پشکەکانییەتی.  کۆمپانیا نەوتییەکان بە گشتی لە ساڵی ٢٠٢٠ دا رووبەڕووی زیانی گەورە بوونە و لە نێوانیشیاندا گەورە کۆمپانیای شیلی هۆڵەندی و کۆمپانیای بی پیی بەریتانی.