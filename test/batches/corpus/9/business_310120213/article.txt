بازاڕەکە ئەمڕۆ یەکشەممە لە راگەیێندراوێکی ئاشکرایکرد، ژمارەی ئەو کۆمپانیایانەی لە ماوەی هەفتەی رابردوودا بازرگانی بە پشکەکانیان کراوە گەیشتە ٤٦ کۆمپانیا، ئەوەش لە کۆی ١٠٤ کۆمپانیا کە لەو بازاڕە پشکەکانیان خستووەتەڕوو.  ٣٦ کۆمپانیاش بازرگانی بە پشکەکانیان نەکرا، بازاڕی بۆرسەی ئاڵوگۆڕی عێراق سەبارەت بە هۆکارەکەی رایگەیاند "بەهۆی بەرزیی بەهای پشکەکانی ئەو کۆمپانیایانەوە بووە کە لەگەڵ داواکاری نەگونجاون"، هاوکات ٢٢ کۆمپانیاش پشکەکانیان نەخستبووەڕوو.  بەگوێرەی ئەو بازاڕە ئاڵوگۆڕەی عێراق، لە هەفتەی رابردوودا چوار ملیار و ٢٧١ ملیۆن پشک بازرگانییان پێ کراوە، کە بەهاکەیان سێ ملیار و ٤٥٥ ملیۆن دینار بووە، بەڵام بەراورد بە هەفتەی پێشتر ٦٠.٤٦ % دابەزیوە.  بازاڕی بۆرسەی ئاڵوگۆڕی عێراق باسی لەوە کردووە، لەو مامەڵانەی هەفتەی رابردوو لەو بازاڕە کراون، ١٦٢ ملیۆن پشک لەلایەن وەبەرهێنەرە بیانییەکانەوە بووە کە بەهاکەیان ١٨٢ ملیۆن دینار بووە و کۆی مامەڵەکانیش ٢٧ مامەڵە بوون، هاوکات ١٥٣ هەزار پشکیش لەلایەن خەڵکی بیانییەوە فرۆشراون کە بەهاکەیان ١٦٢ ملیۆن دینار بووە لەڕێگەی ٩٢ گرێبەستەوە.  بازاڕی بۆرسەی عێراق لە ساڵی ٢٠٠٩ وە بەشێوەی ئەلیکترۆنی و سیستەمی هەژماری ناوەندی مامەڵەکانی بەڕێوەدەبات. لەو بازاڕە ١٠٤ کۆمپانیای هاوبەشی ئاڵوگۆڕ کە نوێنەرایەتیی بانک، پیشەسازی، کشتوکاڵ، دڵنیایی، وەبەرهێنان، گەشتیاری و هۆتێل دەکەن، تێیدا بەشدارن.