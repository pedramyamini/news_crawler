پلانی یەکێتی ئەوروپا بۆ زیادکردنی بەرهەمی چیپی ئەڵیکترۆنی لەلایەن ئۆرسۆلا ڤاندێرلاین، سەرۆکی کۆمیسیۆنی ئەوروپا راگەیەندرا و بەپێی پلانەکە دەیان ملیار دۆلار وەک پاڵپشتیی پێشکێش بەو کۆمپانیایانە دەکرێت کە لەو بوارەدا کاردەکەن.  ئامانجی یەکێتی ئەوروپا لە پێشخستنی پیشەسازیی بەرهەمهێنانی چیپی ئەلیکترۆنیی ئەوەیە کە لەوە بەدواوە یەکێتی ئەوروپا لە پێشەسازییەکانی خۆیدا کەمتر پشت بە بەرهەمی چیپی هاوردەکراو لە وڵاتە ئاسیاییەکانی وەک ژاپۆن و کۆریای باشوور و تایوان ببەستێت.  بەپێی پلانەکەی یەکێتی ئەوروپا بڕی ٤٣ ملیار یۆرۆ تەرخان دەکرێت بۆ پێشخستنی ئەو پیشەسازییە لە ئەوروپا.  ئۆرسۆلا ڤان دێر لاین، سەرۆکی کۆمیسیۆنی ئەوروپا گوتی: "ئێمە ئامانجمانە تاوەکو ساڵی ٢٠٣٠ لە ئەوروپا لەسەدا ٢٠ی پشکی بازاڕی چیپی ئەلێکترۆنی لە دەستی خۆماندا بێت. ئێستا پشکمان لە بازاڕدا ٩ % دایە. بەڵام ئێمە دەمانەوێت پشکی خۆمان بەرزبکەینەوە بۆ ٢٠ % لە ٢٠٣٠ دا واتا دوو هێندە گەورەی بکەین. بەڵام بەو پێیەی کە بازاڕی چیپی ئەلێکترۆنی لەگەورەبووندایە، تەنانەت بەنیازین پشکی خۆمان تاوەکو چوار هێندەی ئێستاش بەرزبکەینەوە".