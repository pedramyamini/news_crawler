کەمبوونەوەی قەبارەی نەوتی کۆگاکراو، بەهۆی ئەوەوەیە کە سەکۆ نەوتییەکانی ئەمریکا نەیانتوانیوە بەتەواوەتی بگەرێننەوە بۆ قۆناخی بەرهەمهێنان.  بەرەبەیانی ئەمڕۆ چوارشەممە ٢٢ - ٠٩ - ٢٠٢١، نرخی نەوتی برێنت ٦٨ سەنت بەرزبووەوە هەر بەرمیلێک بە ٧٥ دۆلار و ٤ سەنت مامەڵەی پیوەکرا. هەروەها یەک بەرمیل نەوتی سووکی تەکساس ٧٥ سەنت بەرزبووەوە بە ٧١ دۆلار و ٢٤ سەنت مامەڵەی پێوەکرا.  نرخی نەوت لە رۆژی دووشەممە بە دابەزینێکی گەورەی بەخۆیەوە بینی، لەبەر ئەو هەستە نەرێنییانەی کە لە بازاڕدا هەبوو، بەڵام ئەمڕۆ چوارشەممە نرخی نەوت رووی لە بەرزبوونەوە کرد، چونکە بڵاوبوونەوەی ئاماری قەبارەی نەوتی کۆگاکراو لە ئەمریکا کە لەلایەن پەیمانگەی نەوتی ئەو وڵاتە بڵاوکرایەوە، دەریخست کە قەبارەی نەوتی کۆگاکراو لە ئەمریکا ٦.١ ملیۆن بەرمیل کەمی کردووە.  هەروەها کۆمپانیای شێڵ رایگەیاند، سامانەکەی خۆی لە کەنداوی مەکسیک دەفرۆشێت، ئەوەش نیگەرانیی لای بازرگانانی نەوت دروستکردووە کە لە درێژخایەندا ببێتە هۆکار بۆ کەمبوونەوەی بەرهەمی نەوتی ئەمریکا.