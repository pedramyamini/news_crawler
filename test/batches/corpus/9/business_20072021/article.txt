یەکێک لە پێوەرەکانی باشی و خراپی دۆخی ئابووریی جیهان نرخی کانزاکانە، بەتایبەت زێڕ، کە فۆکۆسی زیاتری وەبەرهێنەرانی لەسەرە.  ماوەیەکە لە ئەمریکا و زۆربەی وڵاتانی جیهان تووشبووی زۆری کۆرۆنا تۆماردەکرێن، کە زۆرتر تووشبووی کۆرۆنا گۆڕاوەکانن، ئەوە وایکردووە وەبەرهێنەران جارێکی دیکە بیر لە وەبەرهێنان لە زێڕ بکەنەوە، کە وەک کاڵایەکی سەلامەت لە کاتی خراپی دۆخی ئابووریی جیهان سەیری دەکەن، هەر ئەوەش هۆکارە بۆ ئەوەی خواست لەسەر زێڕ بەرزبێتەوە و نرخەکەشی بەرەو بەرزبوونەوە بچێت.   هاوکات بەرزبوونەوەی بەهای دۆلاری ئەمریکی لە ماوەی سێ مانگ و نیوی رابردوودا تائاستێک رێگربووە نرخی ئۆنسەیەک زێڕ جارێکی دیکە بچێتەوە سەرووی ٢٠٠٠ دۆلار.