ئەو بڕیارانە لە بواری باج و نەوت و گاز و ژینگە و دامەزراندن لەلایەن سەرۆکی ئەمریکاوە دەرکراون. یەکێک لە بڕیارەکان سەبارەت بە رێکخستنی ئەو کۆمپانیا و ناوەندە داراییانەیە کە قەرزی بەپەلە دەدەنە هاووڵاتیان بە سوودی زۆرەوە.   لە سەردەمی دۆناڵد ترەمپ ئەو ناوەندانە بە ئارەزووی خۆیان سوودی بانکییان دەخستەسەر قەرزەکان، بەڵام بڕیارە نوێیەکەی سەرۆکی ئەمریکا سنوورێک بۆ سوودی سەر قەرزەکان دادەنێت.  بڕیارێکی دیکەی سەرۆکی ئەمریکا پەیوەستە بە تووندکردنی هەلومەرجی کارکردنی کۆمپانیاکانی نەوت و گاز لە ئەمریکا و رێگەیان لێدەگرێت کە گازە زیانبەخشەکانی وەک میسان و دوانە ئۆکسیدی کاربۆن لە ئاستێکی دیاریکراوە لەلایەن ئەو کۆمپانیانەوە بنێردرێتە کەشی زەوی.