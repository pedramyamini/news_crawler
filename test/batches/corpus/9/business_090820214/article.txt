قازانجی ئارامکۆ لە هەر سێ مانگی نیسان، ئایار و حوزەیرانی ئەمساڵ ٩٥.٥٤ ملیار ریاڵی سعودییە کە دەکاتە ٢٥.٤٨ ملیۆن دۆلار لەکاتێکدا لە هەمان ماوەی ساڵی رابردوو ٢٥ ملیار ریاڵ بوو. لە نیوەی یەکەمی ئەمساڵیش واتە لە هەردوو چارەکی یەکەم و دووەم کۆی قازانجی کۆمپانیای ئارامکۆ ١٠٣ % زیادیکردووە و گەیشتووەتە ١٧٧ ملیار ریاڵ.    شرۆڤەکارانی رۆیتەرز پێشبینییان دەکرد قازانجی ئارامکۆ لە چارەکی دووەمی ئەمساڵ ٨٩ ملیار ریاڵ بێت.  گەورە کۆمپانیای نەوتیی ئارامکۆی سعودیە هۆکاری زیادبوونی قازانجەکانی دەگەڕێنێتەوە بۆ بەرزبوونەوەی نرخەکانی نەوت، زیادبوونی پاڵاوتنی بەرهەمەکانی نەوت و بازرگانی ماددە کیمیاییەکان.   ئەو کۆمپانیا سعودیە رایگەیاندووە، بڕی ٧٠.٣٣ ملیار ریاڵ کە دەکاتە  ١٨.٧٦ ملیۆن دۆلار بۆ چارەکی دووەم بە کاش بە خاوەن پشکەکان داوە.