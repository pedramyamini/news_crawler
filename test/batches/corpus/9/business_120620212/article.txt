نزیکەی هەفتەیەکە بەهای دۆلارێکی ئەمریکی هەزار و ٥٠٠ دیناری عێراقی تێپەڕاندووە، ئەوەش لە کاتێکدایە لە سەرەتای ئەمساڵ بانکی ناوەندیی عێراق وای دانابوو کە بەهای دۆلارێکی ئەمریکا بە ١٤٦٠ دینار لە بازاڕەکان مامەڵەی پێوەبکرێت.  چەند رۆژێک پێش ئێستا لە چەند میدیایەک دەنگۆی ئەو بڵاوبووەوە کە بەهای ١٠٠ دۆلار تاوەکو ٢٤٠ هەزار دینار بەرزدەبێتەوە، بەڵام بانکی ناوەندیی عێراق، دوێنێ هەینی لە راگەیێندراوێکدا رایگەیاند: "نرخی فرۆشتنی دۆلار نەگۆڕە و هیچ نیازێک بۆ گۆڕینی نییە، ئەوەشی باس دەکرێت راست نییە، چونکە ئەو نرخەی کە لە کۆتایی ساڵی ٢٠٢٠ دا بۆ دۆلار دیاریکرا بە پشتبەستن بە توێژینەوەی قووڵ و پێویستیی دۆخی ئابووری و دارایی دیاریکرا بۆ ئامانجەکانی سیاسەتی نەختینەیی".  نرخی دراوەکان لە بازاڕەکانی هەرێمی کوردستان بەمشێوەیەن:   ١٠٠ دۆلاری ئەمریکی بە ١٥٠ هەزار و ٣٠٠ دینارە  ١٠٠ یۆرۆ بە ١٨٢ هەزار و ٦١٥ دینارە    ١٠٠ پاوەند بە ٢١١ هەزار و ٩٢٣ دینارە   ١٠٠ لیرەی تورکی بە ١٧ هەزار و ٩٩١ دینارە   ١٠٠ هەزار تمەن بە شەش هەزار و ٤٤٨ دینارە  لقی هەولێری سەندیکای زێڕینگەرانی هەرێمی کوردستان نرخی زێڕی بەمشێوەیە دیاریکردووە:   - مسقاڵێک زێڕی عەیارە ٢٤ بە ٤٥٢ هەزار دینارە   - مسقاڵێک زێڕی عەیارە ٢٢ بە ٤١٥ هەزار دینارە   - مسقاڵێک زێڕی عەیارە ٢١ بە ٣٩٨ هەزار دینارە   - نرخی مسقاڵێک زێڕی عەیارە ١٨ بە ٣٤٠ هەزار دینارە   لقی هەولێری سەندیکای زێڕنگەران ئاماژەی بەوە کردووە، هەر گۆڕانکارییەک له نرخەکان پەیوەستە بە بەهای بەرزبوونەوە و نزمبوونەوەی دۆلار لە بازاڕەکانی هەرێمی کوردستان.