سەنگاپور یەکێکە لەو وڵاتانەی کە ئیکسۆن مۆبیل خاوەنی گەورەترین کارگەی پێترۆکیمیایی و پاڵاوتگەیە تێیدا. کۆمپانیای ئێکسۆن مۆبیل رایگەیاند بڵاوبوونەوەی ڤایرۆسی کۆرۆنا لە یەک ساڵی رابردوودا زۆر شتی گۆڕیوە و هەلومەرجی بازرگانی بەتەواوەتی گۆڕیوە، لەبەر ئەوە ناچارن بە بنەمای کۆمپانیاکە بچنەوە و بە مەبەستی کەمکردنەوەی خەرجییەکانیان و سەرلەنوێ بنیاتنانەوەی مۆدێلی بازرگانی کۆمپانیاکە گۆڕانکاری لە هێزی کاری خۆیاندا بکەن.  ئێکسۆن مۆبیل دەڵێت: تاوەکو کۆتایی ئەمساڵ، ٣٠٠ کارمەند و کرێکاری کۆمپانیاکە لە سەنگاپورە لە کارەکانیان دووردەخرێنەوە.  ئێکسۆن لە سەنگاپورە ٤ هەزار کارمەندی هەیە و رۆژانە ٥٩٢ هەزار بەرمیل نەوت لەو وڵاتە دەپاڵێوێت.