بەرەبەیانی رۆژی دووشەممە ٢٠ - ٩ - ٢٠٢١ نرخی هەر بەرمیلێک نەوتی برێنت ٥٥ سەنت دابەزی و هەر بەرمیلێک بە ٧٤ دۆلار و ٧٨ سەنت مامەڵەی پێوەکرا.  هەروەها نرخی نەوتی سووکی تەکساسی ئەمریکا ٦٥ سەنت دابەزی و هەر بەرمیلێک بە ٧١ دۆلار و ٣٢ سەنت مامەڵەی پێوەکرا.  یەکێکی دیکە لە هۆکارەکانی دابەزینی نرخی نەوت بۆ گەڕاندنەوەی هەندێ لە سەکۆ نەوتییەکانی ئەمریکا لە کەنداوی مەکسیک بۆ قۆناخی بەرهەمهێنانی نەوت دەگەڕێتەوە.  بەپێی ئامارە فەرمییەکانی ئەمریکا، هەفتەی رابردوو ٩ سەکۆ لە سەکۆ نەوتییەکانی ئەمریکا دەستیان بە بەرهەمهێنان کردەوە و بەو جۆرەش ژمارەی سەکۆ نەوتییەکان بۆ ٥١٢ سەکۆی نەوتی بەرزبوونەوە.  تاوەکو ئێستا ٢٣ % ـی بەرهەمی نەوتی ئەمریکا لە کەنداوی مەکسیک کە یەکسانە بە رۆژانە ٤٢٢ هەزار بەرمیل لەبەر کاریگەرییەکانی باهۆزی ئایدا دەستیان بە بەرهەمهێنان نەکردوەتەوە.  لە چەند هەفتەی رابردوودا بەهۆی باهۆزی ئایدا لە ئەمریکا زۆربەی سەکۆ نەوتییەکانی ئەمریکا لە کەنداوی مەکسیک لەکارکەوتن و تاوەکو ئێستاش ٤٠ % ـی ئەو سەکۆ نەوتییانە نەکەتوونەتەوە کار.  لەگەڵ ئەوەشدا ویلایەتەکانی نزیک لە کەنداوی مەکسیک وەک ویلایەتی تەکساس کە ناوەندی بەرهەمهێنانی نەوتی ئەمریکایە ئامادەکاری دەکەن بۆ سەرهەڵدانی باهۆزێکی دیکە بەناوی باهۆزی نیکۆلاس کە خەریکە نزیکدەبێتەوە لە ناوچە نەوتییەکانی ئەمریکا.