بەپێی راگەیێندراوێکی وەزارەتی دارایی و ئابووری هەرێمی کوردستان، ئەمڕۆ سێشەممە ٠٩ - ٠٢ - ٢٠٢١، ئاوات جەناب نووری، وەزیری دارایی و ئابووری هەرێمی کوردستان رەزامەندی دا لەسەر خەرجكردنی بڕی ١٩ ملیار و ٦٨٦ ملیۆن دینار و ٤٧٢ هەزار دینار بۆ مەبەستی دانەوەی قەرزی كرێی خوێندنی كوڕ و كچی شەهیدان و ئەنفالكراوان و زیندانیانی سیاسی، بە شێوەی نەقدی.   لە راگەیێندراوەکەدا ئاماژە بەوە کراوە، ئەو خەرجكردنە ساڵەكانی (٢٠١٦ - ٢٠١٧)، (٢٠١٧ - ٢٠١٨)، (٢٠١٨ - ٢٠١٩) دەگرێتەوە و گوژمەی خەرجكراو لەسەر بودجەی بەڕێوەبەرایەتییە گشتییەكانی سەربە وەزارەتی شەهید و ئەنفالكراوان دەبێت. بە مەرجێك كارنەكاتە سەر موچەی فەرمانبەران.