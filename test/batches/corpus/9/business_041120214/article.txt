بانکی ناوەندیی تورکیا ئەمڕۆ پێنجشەممە ٤ی تشرینی دووەمی ٢٠٢١ داتاکانی پەیوەست بە دراو و بانکی خستەڕوو کە هەموو هەفتەی جارێک بە فەرمی بڵاویاندەکاتەوە.   بەگوێرەی ئەو داتایانە بێت، لە ٢٨ی تشرینی یەکەمی ٢٠٢١ یەدەگی دراوی بیانیی بانکی ناوەندیی تورکیا بە بڕی یەک ملیار و ٣٤٢ ملیۆن دۆلار کەمیکردووە و بە ٨٤ ملیار و ١٠٥ ملیۆن دۆلار تۆمارکراوە.   لەو ماوەیەدا یەدەگی زێڕ بە بڕی ١٦ ملیۆن دۆلار کەمیکردووە و لە ٣٩ ملیار و ٦٩٥ ملیۆن دۆلارەوە بۆ ٣٩ ملیار و ٦٧٩ ملیۆن دۆلار کەمیکردووە.   بەمەش کۆی گشتیی یەدەگی بانکی ناوەندیی تورکیا بەراورد بە هەفتەی پێشووتر بە بڕی یەک ملیار و ٣٥٨ ملیۆن دۆلار کەمیکردووە و لە ١٢٥ ملیار و ١٤٢ ملیۆن دۆلارەوە بۆ ١٢٣ ملیار و ٧٨٤ ملیۆن دۆلار دابەزیوە.