لەپاڵ پەیوەندییە سیاسییەکان، هەرێمی کوردستان دەیەوێت پەرە بە پەیوەندییە ئابوورییەکان لەگەڵ فەرەنسا بدات. ئەوەی ئێستا کاری بۆ دەکرێت رۆڵی فەرەنسایە لە پێشخستنی کەرتی کشتوکاڵ و هەروەها هەناردەکردنی بەرهەمی کشتوکاڵی لە هەرێمی کوردستانەوە بۆ فەرەنسا. بەرپرسی بەشی ئابووری لە كۆنسوڵخانەی فەرەنسا دەڵێت "ئێستا هەناری هەڵەبجە و تەحینی ئامێدی لە فەرەنسا بازاڕیان گەرمە".