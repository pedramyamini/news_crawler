بەکارهێنەرانی چاویلکەی زیرەکی کۆمپانیای فەیسبووک دەتوانن لە کاتی لەچاوکردنی چاویلکەکە گوێ لە میوزیک بگرن و وەڵامی ئەو تەلەفۆنانە بدەنەوە کە بۆیان دێت.  چاویلکەکەی فەیسبووک بە هاوبەشی لەگەڵ کۆمپانیای بەناوبانگی رەیبەن دروستکراوە.  دەسەڵاتی پاراستنی داتای ئیتاڵیا نیگەرانیی خۆی دەربڕیوە لەوەی کە بەکارهێنەرانی ئەو جۆرە چاویلکەیە دەتوانن زۆر بە خێرایی وێنەی خەڵکی دیکە بگرن و بڵاوی بکەنەوە، بەتایبەت وێنەی منداڵان.  چاویلکەکەی فەیسبووک هەروەها سیستمی یاریدەدەری دەنگی لەسەر دانراوە و بەکاربەران دەتوانن داوای رێنمایی لەو سیستمە بکەن.   دەسەڵاتی پاراستنی داتای ئیتاڵیا رەخنەی لەو سیستمە هەیە کە سەرچاوی کۆکردنەوەی داتاکانی دیار نین.  نووسینگەی سەرەکیی کۆمپانیای فەیسبووک لە ئەوروپا لە وڵاتی ئیرلەندایەوە بۆ ئەو مەبەستەش دەسەڵاتی پاراستنی داتای ئیتاڵیا داوای لە ئیرلەندا کردووە کە داوا لە کۆمپانیای فەیسبووک بکات کە لەو بارەیەوە روونکردنەوە بدات.