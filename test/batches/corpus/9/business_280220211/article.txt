دراوی بیتکۆین لە ٢١ی شوباتەوە ٢٥.٦ % ی بەهاکەی لەدەستداوە، واتە بەهای یەک بیتکۆین هەشت رۆژ بەر لە ئێستا ٥٨ هەزار و ٣٥٤ دۆلار بوو.  نرخی یەک بیتکۆین ئەمساڵ بەرزترین ئاستی تۆمارکرد و گەیشتە نزیکەی ٦٠ هەزار دۆلار، بەو پێیەش بێت لە ماوەی هەشت رۆژی رابردوودا بەهاکەی بەشێوەیەکی بەرچاو دابەزینی بەخۆوە بینیوە.  ٢٢ی ئایاری ٢٠١٠، بیتکۆین بەردەست بوو، لە سەرەتای درووستبوونیەوە بەهای بیتکۆین بەردەوام لە بەرزبوونەوەدا بووە، بەجۆرێک کە دروستبوو، لە یەکەم رۆژدا بەهاکەی ٠.٠٠٨ دۆلار بوو، بەڵام لە ماوەی پێنج رۆژدا ١٠ % هەڵکشاو و بووە ٠.٠٨ دۆلار.  لە سەرەتادا ١٠ هەزار بیتکۆین درا بە دوو پیتزا، واتە هەر پیتزایەک بە پێنج هەزار بیتکۆین، بەڵام ئێستا بەهای تەنیا یەک بیتکۆین ٤٠ هەزار دۆلارە، هاوکات ئەم دراوە دیجیتاڵییە بەردەوام لە هەڵبەز و دابەزدایە، زۆرترین گۆڕانکاریی بەسەر بەهاکەیدا دێت، بۆیە دەبێت وەبەرهێنەران و ئەوانەی مامەڵەی پێوە دەکەن زۆر وریابن.  کلیک بکە بۆ خوێندنەوەی زانیاری لەبارەی مامەڵەی دراوە دیجیتاڵییەکان لە هەرێمی کوردستان