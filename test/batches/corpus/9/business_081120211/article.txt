بەرەبەیانی رۆژی دووشەممە ٨ - ١١ - ٢٠٢١ نرخی هەر ئۆنسەیەک زێڕ بە رێژەی ٠.١٨ % بەرزبووەوە بە ١٨٢٠ دۆلار مامەڵەی پێوەکرا کە بەرزترین ئاستیەتی لەدوای رۆژی ٧ی مانگی ئەیلوولەوە.  نرخی دۆلار کە زۆربەی کات پێچەوانەی نرخی زێڕ دەگۆڕێت رۆژی دووشەممە دابەزینی بەخۆیەوە بینی.  هەفتەی رابردوو بەرپرسانی بانکی ناوەندیی ئەمریکا رایانگەیاند سەرەرای ئەوەی ئابووریی ئەو وڵاتە بەرەو بووژانەوە دەڕوات بەڵام هێشتا کاتی بەرزکردنەوەی سوودی بانکی نەهاتووە.  لاوازبوونی ئەگەری بەرزکردنەوەی سوودی بانکی لە ئەمریکا بووەتە هۆکارێک بۆ بەردەوامیی بەرزبوونەوەی نرخی زێڕ.