عەلائەددین ئەزوچی، بەڕێوەبەری گشتیی رەخساندنی هەلی کار لە وەزارەتی کاری ئێران دەڵێت، ٤٠ % ـی بێكارانی ئێرانی دەرچووانی زانکۆن.  ئەزوجی رایگەیاند، ئێستا دوو ملیۆن و ٤٠٠ هەزار کەس لە ئێران بێکارن و ساڵانە نزیکەی ٦٠٠ هەزار تاوەکو ٧٠٠ هەزار کەس دەچنە ناو بازاڕی کاری ئێرانەوە.  ئەو بەرپرسەی ئێران باسی لەوە کردووە، سەرەڕای ئەوەی بازاڕی کاری ئێران رووبەڕووی کێشەی بنەمای گەورە بووەتەوە، بەڵام بڵاوبوونەوەی ڤایرۆسی کۆرۆنا لە پاردا زۆرترین زیانی بە بازاڕی کاری ئێران گەیاندووە.