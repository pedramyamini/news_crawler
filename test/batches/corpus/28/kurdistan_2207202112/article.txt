بەرێوبەرایەتیی گشتیی نەهێشتنی ماددە هۆشبەرەکان لە راگەیێندراوێکدا بڵاویکردەوە، "لە بەردەوامیی هەوڵەکانمان بۆ بنبڕکردن و نەهێشتنی ماددە هۆشبەرەکان لەلایەن بەڕێوەبەرایەتیی گشتیی نەهێشتنی ماددە هۆشبەرەکان، بە هاوکاریی بنکەی نەهێشتنی ماددە هۆشبەرەکانی حاجی ئۆمەران لە چالاکییەکدا، ئەمڕۆ پێنجشەممە ٢٢/٧/٢٠٢١ توانرا دەستبەسەر بڕی ٢.٥ کیلۆگرام ماددەی هۆشبەر لەجۆری تلیاك و ٥٠٠ گرام کریستاڵ لە سنووری ناحیەی وەرتێ بگیرێت".  لە راگەیێندراوەکەدا هاتووە: تۆمەتبارەکە ناوی (ع - و - س)ـە و دانیشتووی هەرێمی کوردستانە، پەڕاوی لێکۆڵینەوەی بۆ کراوەتەوە و رەوانەی دادگە کراوە.     رۆژی ١٢ - ٠٧ - ٢٠٢١ لە چالاکییەکی بەڕێوەبەرایەتیی نەهێشتنی ماددە هۆشبەرەکان لە هەولێر توانرا دوو کەس بە تۆمەتی بازرگانیکردن بە ماددە هۆشبەرەکان دەستگیربکرێن بە ناوەکانی (ر - ن - ت) و (ک - ب - م) کە کاریان هێنانی ماددەی هۆشبەر بوو بۆ هەرێمی کوردستان و رەوانەکردنی بۆ دەرەوەی وڵات.     بەشێک لەو ماددانەی دەستیان بەسەرداگیراوە. وێنە: هەژار جەوهەر - رووداو