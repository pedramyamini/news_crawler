بەپێی راگەیێندراوی سەرۆکایەتیی هەرێمی کوردستان، نێچیرڤان بارزانی، سەرۆکی هەرێمی کوردستان له كۆبوونه‌وه‌يه‌كدا لەگەڵ جه‌نه‌راڵ ريچارد بێڵ، جێگرى فه‌رمانده‌ى هێزه‌كانى هاوپه‌يمانان له عێراق و سووريا دوايين په‌ره‌سه‌ندنه‌كانى شه‌ڕى تيرۆر و هه‌ڕه‌شه و مه‌ترسييه‌كانى داعش له عێراق و سووريا، هاريكارى و هه‌ماهه‌نگيى پێشمه‌رگه و سوپاى عێراق و ئه‌ركى هاوپه‌يمانيى نێوده‌وڵه‌تيى دژى داعش تاوتوێ كران و "هەڵسەنگاندنێکى واقعییان بۆ دۆخەکە کرد".  سەرۆکی هەرێمی کوردستان سوپاسى پشتگیریى هاوپەیمانیى نێودەوڵەتیى بۆ عێراق و هەرێمى کوردستان لە شەڕى دژى داعشدا کرد و ئاماژەى بە گرنگیى راهێنان و مەشقپێکردنى پێشمەرگە لەلایەن هێزەکانى هاوپەیمانیى نێودەوڵەتییەوە کردووە.  وەکو لە راگەیێندراوەکەدا هاتووە، جەنەراڵ بێڵ خۆشحاڵیى خۆى بۆ هاریکارى و هەمەهانگیى هێزەکانیان لەگەڵ لایەنە پەیوەندیدارەکان لە عێراق و هەرێمى کوردستان نیشاندا و هەماهەنگى و هاریکاریى نێوان پێشمەگە و سوپاى عێراقیان بۆ بەرەنگاربوونەوەى داعش بە پێویست زانى.  هەردوولا لەسەر گرنگی و پێویستیى هاریکارى و هەماهەنگیى عێراق و هەرێمى کوردستان لەگەڵ هاوپەیمانیى نێودەوڵەتى بۆ بنەبڕکردنى یەکجارەکیى داعش و هاریکارى و هاوبەشى لەپێناو دابینکردنى ئارامى و سەقامگیرى لە عێراق و ناوچەکە، هاوڕا بوون.