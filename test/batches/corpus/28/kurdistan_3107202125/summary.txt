شاندێکی کۆمەڵی دادگەریی کوردستان بە سەرۆکایەتیی عەلی باپیر، سەرۆکی حیزبەکە بە جیا سەردانی هاوسەرۆکانی یەکێتیی نیشتمانیی کوردستانی کرد، ئەندامێکی ئەنجوومەنی سیاسیی کۆمەڵیش دەڵێت، "لە سەرەتای دروستبوونی کێشە نێوخۆییەکانی یەکێتی، سەرۆکی کۆمەڵی دادگەری بە تەلەفۆن بەردەوام گفتوگۆی لەگەڵ هاوسەرۆکاندا کردووە. " بافڵ تاڵەبانیش رایگەیاندووە، گۆڕانکارییەکان لەسەر بنەمای رزگاربوون بووە لە "دەستەگەری و بەرژەوەندیی شەخسی. "