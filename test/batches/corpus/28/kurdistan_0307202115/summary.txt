ئەندامێکی بەڕێوەبەرانی تۆڕی مافەکانی مرۆڤی کوردستان کە بنکەکەیان لە پاریسە رایدەگەیێنێت، هێزەکانی پاراستنی سنووری ئێران و سوپای پاسدارانیش بە شێوەیەکی سیستماتیک کۆڵبەرەکان دەکوژن و تاوەکو ئێستاش لەسەر ئەو کارە "هیچ سەربازێک" نەدراوەتە دادگە. نوێنەری سەقز و بانەش لە پەرلەمانی ئێران رایدەگەیێنێت، هێزەکانی پاراستنی سنووری ئێران بە ناوی "تێکدەر و دژە شۆڕش"ـەوە راستەوخۆ تەقە لە "دڵ  و سەری" کۆڵبەرەکان دەکەن.