ناوەندی مافی مرۆڤ لە رۆژهەڵاتی کوردستان، ئەمڕۆ دووشەممە ٢ - ٨ - ٢٠٢١ بڵاویکردوە؛ "هەر یەک کە لە ئەسکەندەر زارع، دانیشتووی گوندی زیندەشتی سەڵماس، حەمزە رەزایی، دانیشتووی گوندی قەسریک و سێپێهر عەباسی دانیشتووی گوندی تولکی ورمێ سەر لە بەیانی ئەمڕۆ دووشەممە لە گرتووخانەی ورمێ لە سێدارە دراون".   سەرچاوە لۆکاڵییەکان ئاماژە بەوە دەکەن ژمارەیەک لە کەسوکاری ئەو سێ کەسە سەر لە بەیانی ئەمڕۆ لە بەردەم گرتووخانەی ورمێ گردبوونەتەوە؛ بەڵام هێزە ئەمنییەکان بۆ رێگریکردن لە دروستبوونی گرژی هەوڵیانداوە بڵاوەیان پێبکەن و مۆبایلی چەند کەسێکیشیان وەرگرتووە.  تەرمی ئەو سێ کەسە دوای لە سێدارەدانیان رادەستی خێزانەکانیان کرایەوە.