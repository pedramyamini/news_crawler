رووداوەکە بەیانی ئەمڕۆ چوارشەممە ٠٤ - ٠٨ - ٢٠٢١ لەنێوان سێ ئۆتۆمبێل روویداوە.   موقەدەمی مافپەروەر عامر نەریمان لە بەشی راگەیاندن و پەیوەندییەکانی بەڕێوەبەرایەتیی هاتووچۆی کەرکووک بە تۆڕی میدیایی رووداوی راگەیاند"لەنزیک گوندی کەڵوڕ ئۆتۆمبێلێکی جۆری بیجۆ لە رێگەی کەرکووک - هەولێر بە ئاراستەی کەرکووک هاتووە لەدەستی وەری گرتووە و هاتووەتە سەیادی بەرامبەر و دواتر خۆی بە دوو ئۆتۆمبێلدا کێشاوە، کە یەکێکیان جۆری دۆج چارجەر و ئەوەی دیکە تۆیۆتای لاندکرۆزەر بووە. "  بەگوتەی عامر نەریمان، رووداوەکە پێکدادانێکی سەخت بووە بەو هۆیەوە "دوو کەس لەنێو ئۆتۆمبێلی بیجۆکەدا مردوون و سێ کەسیش لەنێو ئۆتۆمبێلە تۆیۆتا لاندکرۆزەرەکەدا برینداربوون. "  سەبارەت بە هۆکاری رووداوەکەش ئاماژە بەوە دەدات، کە رووداوەکە پەیوەندی بە خێرایی و پابەندنەبوون بە رێنماییەکانی هاتووچۆ لەڕێگەی خێرا هەیە.