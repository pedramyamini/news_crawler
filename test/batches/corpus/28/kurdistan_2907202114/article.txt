رۆژی پێنجشەممە ٢٩ ـی تەمموزی ٢٠٢١ لە سەلاحەددین سەرۆك مەسعود بارزانی پێشوازی لە ئالیڕزا گونەی باڵیۆزی نوێی توركیا لە عێراق كرد.  بەپێی راگەیێندراوی بارەگای بارزانی، لەو دیدارەدا بیروڕا لەبارەی بارودۆخی سیاسی و دوا پێشهاتەكانی عێراق و ناوچەكە و هەروەها هەڵبژاردنەكانی داهاتووی عێراق و مەترسییەكانی تیرۆر ئاڵوگۆڕ كرا.  لە تەوەرێکی دیکەی دیدارەکەدا پەیوەندییەكانی نێوان هەرێمی كوردستان و توركیا باسکراوە.