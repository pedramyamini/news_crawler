بەشێکی زۆری خەڵکی بەتایبەتی لەکاتی نزیکبوونەوەی جەژن و بۆنەکاندا بە شەوان دەچنە بازاڕەکان و پێداویستییەکانیان دەکڕن.   سەباح مستەفا دەرچووی زانکۆیە و لەنێو بازاڕی هەولێر عەرەبانەی داناوە، ئەو بڕوانامەی بەکالۆریۆسی لە کارگێڕیی کاردا هەیە، دەڵێت، "لێرە بەم گەرمایە لەسەر عەرەبانە شت دەفرۆشم. "  سەباح پێی وایە گەرماکە بازاڕی چۆڵکردووە و دەڵێت، بەهۆی گەرماوە خەڵکی زیاتر دەچنە سوپەرمارکێتەکان و مۆڵەکان و لەوێ کەلوپەلەکانیان دەکڕن. "هەرچەندە نرخی شتەکانی ئێمە هەرزانترن. "