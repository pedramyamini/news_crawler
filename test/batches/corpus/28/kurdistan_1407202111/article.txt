بەپێی راگەیێندراوێکی سەرۆکایەتیی هەرێمی کوردستان، رۆژی چوارشه‌ممه ١٤ - ٠٧ - ٢٠٢١ نێچيرڤان بارزانى، سه‌رۆكى هه‌رێمى كوردستان پێشوازىی له حه‌يده‌ر عه‌بادى، سه‌رۆكى هاوپه‌يمانيى نه‌سر و سەرۆکوەزیرانی پێشووی عێراق كرد.  له ديدارێكدا دۆخى سياسى، ئه‌منى و ئابووريى عێراق تاوتوێ كرا و جه‌ختيان له گرنگيى به‌رده‌واميى گفتوگۆى چاره‌سه‌ركردنى كێشه‌كانى هه‌ولێر - به‌غدا، هاريكاريى هه‌موو لايه‌نه عێراقييه‌كان بۆ تێپه‌ڕاندنى قه‌يرانه‌كان و چاره‌سه‌ركردنى كێشه‌كانى وڵات به‌گشتى كرده‌وه.  پرۆسه‌ى سياسى و هه‌ڵبژاردنى پێشوه‌خته‌ى عێراق، مه‌ترسى و هه‌ڕه‌شه‌كانى تيرۆر و به‌ره‌نگاربوونه‌وه‌ى داعش ته‌وه‌رێكى ديكه‌ى ديداره‌كه بوون.