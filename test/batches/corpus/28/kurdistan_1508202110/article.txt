ئەمڕۆ ١٥ - ٠٨ - ٢٠٢١ فەرمانگەی میدیا و زانیاریی حکومەتی هەرێمی کوردستان لە ماڵپەڕی خۆیان رایگەیاند، "دوا بە دوای وەرگرتنی رەزامەندیی مەسرور بارزانی، سەرۆکی حکومەتی هەرێمی کوردستان، بڕی دوو ملیار و ١٨٤ ملیۆن و ٤٣٧ هەزار دینار، بۆ ئەنجامدانی چەند پرۆژەیەک لە باشیک خەرج کرا. "  بودجەکە بەشێوەی نەختینە و قۆناخ بە قۆناخ لەسەر بودجەی پارێزگای دهۆک، لەبارەی ئەو پرۆژانەی کە بڕیارە جێبەجێکبرێن لە راگەیێندراوەکەدا هاتووە:  ١. چاککردنەوەی رێگەی مغارا بۆ چیای باشیک، بە گوژمەی ملیارێک و ٣٠٨ ملیۆن و ٨٥٠ هەزار دینار.  ٢. گەیاندنی کارەبا بۆ میحوەری باشیک، بە گوژمەی ٧١١ ملیۆن و ٩٤٥ هەزار دینار.  ٣. راکێشانی ئاو بۆ سەنگەرەکانی پێشمەرگە، بە گوژمەی ١٦٢ ملیۆن و ٦٢٣ هەزار دینار.