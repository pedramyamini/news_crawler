مەسعود باتێلی، بەڕێوەبەری دەروازەی سنووریی حاجی ئۆمەران بە تۆڕی میدیایی رووداوی راگەیاند، "کەسێک دەستگیر کراوە کە ١٩٠ حەبی هۆشبەری لەنێو دەمامکدا شاردبووەوە".  بە گوتەی بەڕێوەبەری دەروازەی سنووریی حاجی ئۆمەران، ئەوە یەکەمجارە ئەو شێوازە لەنێو قاچاخچییەکاندا بەکاردەهێندرێت.  مەسعود باتێلی ئاماژەی بەوەش کرد، تۆمەتبارەکە خەڵکی ئێرانە و رادەستی لایەنە پەیوەندیدارەکان کراوە.  لە ساڵی ٢٠٢١ دا، لە دەروازەی نێودەوڵەتیی حاجی ئۆمەران زیاتر لە ٨٠ کیلۆگرام ماددەی هۆشبەر دەستی بەسەردا گیراوە.