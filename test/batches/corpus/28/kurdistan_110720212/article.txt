موقەدەم هۆگر عەزیز، گوتەبێژی پۆلیسی هەولێر بە تۆڕی میدیایی رووداوی رایگەیاند دوێنێ شەو هێزەکانییان تەرمی ئافرەتێکیان لە نزیک تونێلی میراوە لە سنووری ناحیەی باسرمە دۆزیوەتەوە.  گوتەبێژی پۆلیسی هەولێر ئاشکرایکرد تەرمەکە هی ئافرەتێکی گەنجە و بە ئامێری تیژ کوژراوە، کە رەنگە چەقۆ بێت، تەرمەکەمان رەوانەی دادپزیشکی کردووە بۆ زانینی چۆنێتیی کوشتنەکە.  هێزەکانی پۆلیسی پارێزگای هەولێر و ئاسایشی هەولێر دەستیان بە لێکۆڵینەوە لە رووداوەکە کردووە.  هۆگر عەزیز دەڵێت: "لە ئایندەیەکی نزیکدا زانیاریی زیاتر دەخەینەڕوو".