ئەوەی لە سەرەتای ڤیدیۆکەدا دەردەکەوێت کچە یاریزانێکی بەلەمی سەرشەپۆلە کە ئامادەکاری دەکات بۆ ئەوەی لەگەڵ ١٣ یازیزانی دیکەی رافتینگ، حەوت کیلۆمەتر لە رووباری چامەی شێروان مەزنەوە بەرەو گوندی زرارانی بارزان بڕۆن.  عافیتە مەحمود، یاریزانی رافتینگ دەڵێت، "لە وەرزشی رافتینگ جیاوازیی نییە کە یاریزانەکە پیاو بێت یان ژن، هەموویان دەتوانن ببنە یاریزان. هێزت پێ دەبەخشێت و سوودی تەندروستی هەیە، وەرزش و گەشتە پێکەوە و دیمەنی جوان و ناوازە دەبینی. "  وەرزشڤانانی رافتینگ زۆرجار بەهۆی شەپۆلە بەهێزەکانەوە تووشی وەرگەڕان دەبن، ئەوانەی سەوڵ لێدەری باشن خۆیان لە خێرایی ئاستی ئاو دەرباز دەکەن.  ئەنوەر دۆڵەمەری، یاریزانی رافتینگ دەڵێت، "دەمانەوێت ئەم وەرزشە لە کوردستان پەرەبستێنێت و وەک وڵاتانی جیهان لە کوردستان هەبێت، وەرزشێکە ترس و دوودڵی لە جەستەی مرۆڤ دەردەکات سوودیشی زۆرە و جەستەت بەهێز دەکات. "  رافتینگ لەو رووبارانە دەکرێت ئاستی لێژاییان زۆر بێت و ئاوەکەشیان خێرا بێت، مەرجە یاریزانەکان مەلەوانی باش بن، ئەم وەرزشە ساڵی ١٨٩٢ داهێنراوە و لە ساڵی ١٩٣٦ بووەتە یاریێکی ئۆڵۆمپیاد.