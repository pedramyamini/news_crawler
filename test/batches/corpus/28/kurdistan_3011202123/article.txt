رووداوەکە ئەمشەو بووە و وەکو لە راگەیێندراوی هاتووچۆی گەرمیاندا هاتووە، پێکدادان لەنێوان دوو ئۆتۆمبێلی جۆری (کیا سیراتۆ و باهەڵگر ئەکترۆز) لە سێ ریانی نزیک کەمپی ئاوارەکانی قۆرەتوو بووە.  بەپێی زانیارییە سەرەتاییەکانی هاتووچۆی گەرمیان، ئۆتۆمبێلی بارهەڵگر ئەکترۆز - ەکە لە مەرزی نێودەوڵەتیی پەروێزخانەوە بە ئاراستەی قەزای خانەقین رۆشتووە و ئۆتۆمبێلی کیا سیراتۆ - کەش ویستوویەتی لە سێ ریانی نزیک کەمپەکە بە ئاراستەی پەروێزخان بڕوات و پێکیاندا داوە.  شۆفێری کیاکە کە گیانی لەدەستداوە، لەدایکبووی ساڵی ١٩٦١ ـە و دانیشتووی قەزای کەلارە. لەلایەن تیمی هاتووچۆی گەرمیانیشەوە لێکۆڵینەوە لەو رووداوە دەستیپێکردووە.