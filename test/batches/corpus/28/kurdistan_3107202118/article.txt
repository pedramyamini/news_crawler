ئەمڕۆ شەممە ٣١ - ٠٧ - ٢٠٢١ و لە ٣٨ ـەمین ساڵیادی جینۆسایدکردنی بارزانییەکان، بەرهەم ساڵح، سەرۆککۆماری عێراق لە تویتێکدا رایگەیاند، "پاراستنی مافی گەل و رێگری لە سەرهەڵدانەوەی دیکتاتۆریەت و تاوانکاری پێویستی بە یەکڕیزییە بۆ خزمەتی خەڵک و رووبەڕووبوونەوەی ئاستەنگ و ئەگەرە سەختەکانی ئەم سەردەمە. "  بەرەبەیانی ٣١ی تەممووزی ساڵی ١٩٨٣ بە فەرمانی راستەوخۆی سەدام حوسێن، سەرۆککۆماری ئەو کاتی عێراق جینۆسایدی بارزانییەکان دەستیپێکرد.  پرۆسەکە لەلایەن بەڕێوەبەرایەتیی "ئەمنی شیمالەوە" سەرپەرشتی دەکرا و بارزانییەکانی نیشتەجێی کۆمەڵگەکانی ئەوکات لەوانە بەحرکە، قوشتەپە و شار و شارۆچکەکانی هەریر و سۆرانی گرتەوە. ئەوانەی تەمەنیان لە سەرووی نۆ ساڵان بوو هەموویان دەستگیرکران.   لەو پرۆسەیەدا ٨٠ هەزار بارزانی دەستگیرکران و گوێزرانەوە خوارووی عێراق و لە چەند گۆڕێکی بەکۆمەڵ زیندەبەچاڵکران.   دەقی تویتەکەی سەرۆککۆماری عێراق:  کۆمەڵکوژی بارزانیەکان تاوانێکی لەبیرنەکراوە، وپێویستی بەساڕێژ بوون وقەرەبوکردنەوەی قوربانیەکانە. پاراستنی مافی گەل وڕێگری لە سەرهەڵدانەوەی دیکتاتۆریەت وتاوانکاری پێویستی بە یەکڕیزیە بۆ خزمەتی خەڵک وڕووبەڕوبوونەوەی ئاستەنگ وئەگەرە سەختەکانی ئەم سەردەمە. نەمری بۆ گیانی پاکی شەهیدان.