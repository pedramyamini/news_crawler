بەگوتەی شایەتحاڵەکان، ئێوارەی رۆژی یەکشەممە ٢٥ - ٧ - ٢٠٢١ بەیان، هاوژینی پیاوەکە، لەگەڵ خوشکەکەی بەناوی سەحەر لە پارکێکی گەڕەکی حاجیاوای شاری سنەدا دانیشتبوون، پیاوەکە، دێتە ئەو شوێنە لەگەڵ هاوژینەکەی لێیان دەبێتە شەڕە قسە.  شایەتحاڵەکان دەڵێن، لەو کاتەدا خوشکی ژنەکە هەوڵیداوە ناوبژیوانیان بکات و ئارامیان بکاتەوە، بەڵام بکوژ چەکێک لەنێو ئۆتۆمبیلەکەیدا دەردێنێت سەرەتا تەقە سەحەر دەکات و دواتریش هاوژینەکەی، هەردووکیان لەوێ دەکوژێت.  بەپێی زانیارییەکان، ئەو ژن و پیاوە سێ منداڵیان هەیە و ماوەیەکی زۆر بووە کێشە لە نێوانیاندا هەبووە، ژنەکە دەمێک بوو چووبووەوە ماڵی باوکی و لەگەڵ ئەوان دەژیا.  بکوژی دوو خوشکەکە دوای رووداوەکە هەڵاتووە و خۆی شاردووەتەوە، پۆلیسی سنەش بەدوایدا دەگەڕێت.