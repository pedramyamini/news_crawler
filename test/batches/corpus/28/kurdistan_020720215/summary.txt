بەهۆی شەڕی تورکیا و پەکەکە لە سێ مانگی رابردوو ٣٨ گوندی باشووری کوردستان چۆڵکراون و دەیان گوندی دیکەش مەترسیی چۆڵبوونیان لەسەرە. رووداو بۆچوونی ژمارەیەک لە دانیشتووانی گوندە سنوورییەکانی وەرگرتووە کە کاریگەریی بۆردوومان و شەڕی پەکەکە و تورکیا لەسەر ژیانی رۆژانەیان هەیە. دانیشتوویەکی گوندی کەشان دەڵێ؛ سێ مانگە گوندەکەیان جێهێشتووە؛ شەڕ نە باخ نە ماڵ و نە ئاژەڵی بۆ هێشتنەوە.