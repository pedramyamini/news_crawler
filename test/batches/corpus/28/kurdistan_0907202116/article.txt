هاوکات بەڕێوەبەرایەتیی کەشناسی و بوومەلەرزەزانی هەرێمی کوردستان بڵاویکردەوە کە بوومەلەرزەیەک لە حاجی ئۆمەران روویداوە کە بە گوڕی ٥ پلەی رێختەر بووە.  بەپێی راپۆرتی ناوەندی بوومەلەرزەزانی زانکۆی تاران، کاژێر ٨: ١١ خولەکی ئێوارە بە کاتی رۆژهەڵاتی کوردستان و ٦: ٤١ خولەکی ئێوارە بە کاتی باشووری کوردستان، بوومەلەرزەیەک بە گوڕی ٥ پلەی رێختەر بە قووڵایی ١٠ کیلۆمەتر لە نزیک شاری نەغەدە روویداوە و لە شارەکانی مهاباد، سەردەشت، پیرانشار، شنۆ و چەند ناوچەیەکی دیکە هەستی پێکراوە.  سەرچاوە خۆجێیەکان دەڵێن، بوومەلەرزەکە لەنێوشار و گوندەکانی دەورووبەری نەغەدە زیانی ماددی هەبووە، بەڵام تاوەکو ئێستا بە فەرمی هیچ شتێک لەبارەی زەرەر و زیانەکەی رانەگەیێندراوە.