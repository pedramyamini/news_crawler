شاهۆ عوسمان، قایمقامی قەزای شارباژێڕ بە تۆڕی میدیایی رووداوی  راگەیاند، لە دوو رۆژی رابردوو دوو ئاگر لە سنووری شارۆچکەی گاپیڵۆن  كەوتبوونەوە و گوتی، "یەكێكیان لە سنووری گوندی بایزاوا بوو كە بەهۆیەوە   ٧٠ دۆنم زەوی و ١٠ مانگا سووتا، ئاگری دووەمیان لە سنووری گوندی  قەیوان بوو كە دەیان دۆنم زەوی پووش و پاوان سووتا".   هەروەها کامەران عەبدوڵڵا، بەڕێوەبەری ناحییەی گاپیلۆنی سەر بە قەزای شارباژێر بە تۆڕی میدیایی رووداوی راگەیاند، سێ کەس فەرمانی بانگهێشتکردن و لێکۆڵینەوەکردن لەگەڵیان بۆ دەرچووە لەسەر ئاگرەکەی رۆژی پێنجشەممەی گوندەکانی سنووری شارۆچکەکە گوتی" لێکۆڵینەوەمان دەستپێکردووە".  هاوكات رێكان جەمال، گوتەبێژی بەرگریی شارستانیی سلێمانی، ئەوەی  خستەڕوو ئاگری دووەم لە كاژێر ١٢ی نیوەڕۆی رۆژی هەینی كەوتبووە  كاژێر ٤ی بەرەیانیی رۆژی شەممە كۆنتڕۆڵكراوە و زیاتر لە ١٠٠ دۆنم  زەوی سووتاوە و دوو گوللە تۆپیش كە بۆ سەردەمی شەڕی ئێران - عێراق دەگەڕێتەوە، لەو کاتەدا تەقیوەتەوە.  شارۆچکە گاپیڵۆن، سەر بە قەزای شارباژێڕە و نزیكەی ٣٥ كلیۆمەتر لە  سەنتەری شاری سلێمانییەوە دوورە.