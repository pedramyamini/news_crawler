رۆژی شەممە ٣ی تەمموزی ٢٠٢١ شاندێکی پەرلەمانتارانی هەدەپە سەردانی ئەو گوندانەیان کرد، کە لە ٢٣ی حوزەیرانی رابردووەوە بێ ئاون و داوایان کرد کاربەدەستانی تورکیا بۆ چارەسەرکردنی ئەو کێشەیە بێنەسەر خەت.    هاونیشتمانیانی ئەو گوندانە بە تانکەر ئاوی خواردنەوە دەهێنن و ناتوانن زەوییەکانیان ئاو بدەن و لە دابینکردنی ئاو بۆ مەڕ و ماڵاتەکانیان رووبەڕووی گرفت بوونەتەوە.    لەلایەکی دیکەوە لە شارۆچکەی ئیدل سەر بە پارێزگای شرناخ بە فەرمانی رەفیق ئۆزسۆ، سەرۆکی شارەوانی ئیدل کە بەقەیووم دانراوە، کۆمپانیای دیجلە بۆ دابەشکردنی کارەبا ماوەی ٥ رۆژە کارەبای لەسەر بیری ئاوی گوندی "هەسپیست" بڕیوە کە ١٥٥ ماڵی تێدایە.   دانیشتووانی ئەو گوندە هاوشێوەی گوندەکانی دیکەی پارێزگای ئیلێهـ بەهۆی نەدانی پارەی کارەباوە ماوەی ٥ رۆژە بێ ئاون.