ئه‌مڕۆ پێنجشه‌ممه ١٥ - ٠٧ - ٢٠٢١، وه‌زاره‌تى كاره‌بای هەرێمی کوردستان راگەیێندراوێکی بڵاوکردەوە و دەڵێت، "بەمەبەستی پاراستنیان لە ھەر ھەوڵێکی تێکدەرانە "رووناککەرەوە بۆ تاوەرەکانی ھێڵی گواستنەوەی ١٣٢ KV مەخموور دادەنێت.   وەزارەتی کارەبا ئاماژەی بەوەشکردووە، تاوەرەکانی ئەو ناوچەیە، کارەبا لە وێستگەی باشووری ھەولێر، بۆ وێستگەی مۆبایلی قەرەچووغ لە مەخموور دەگوازنەوە.  وه‌زاره‌تى كاره‌با روونیكردووه‌ته‌وه، رۆژی ٢ ى ئەم مانگە دوو تاوەری ھێڵەکە "لەلایەن کەسانی تێکدەرەوە" تەقێندرانەوە، ھەر ھەمان رۆژ، لەلایەن تیمەکانی کارەبای ھەولێر چاککرانەوە.  رۆژی ٢.٧.٢٠٢١ دوو تاوه‌ری هێڵی ١٣٢ کەیڤی کارەبا لە مەخموور له‌لایه‌ن کەسانی نەناسراوەوە تەقێندرانەوە. دوو تاوه‌رەکەی هێڵی ١٣٢ کەیڤی، كاره‌با لەڕێگه‌ی وێستگه‌ی باشووری هه‌ولێر ده‌گوازێتەوە بۆ وێستكه‌ی مۆبایلی قه‌ره‌چووغ له مه‌خموور.   تاوەرەکان لەلایەن تیمەکانی گواستنەوەی کارەبای هەولێر و بە هاوکاریی فەرمانگەی کارەبای مەخموور چاککراونەتەوە.