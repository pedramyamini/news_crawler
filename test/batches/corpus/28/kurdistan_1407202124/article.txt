رۆژی چوارشەممە ١٤ - ٧ - ٢٠٢١ عەلی تەتەر، پارێزگاری دهۆک لەگەڵ ڤۆلکەر کاودەر، ئەندامی پەرلەمانی ئەڵمانیا لە پارتی CDU و راوێژکاری ئەنگێلا مێرکڵ بۆ کاروباری سیاسی و سەرۆکی فراکسیۆنی هاوبەشی CDU - CSU پێشوازیی لێکرا.  لە کۆبوونەوەکەدا باسی دۆخی پێکەوەژیانی ئایینی و نەتەوەیی لە پارێزگاکە و هاوکارییەکانی ئاوارە و پەنابەران و هاوکارییەکانی ئەڵمانیا کرا. هەردوولا دووپاتیانکردەوە لە بەرەوپێشچوونی پەیوەندییەکان لەنێوان هەرێمی کوردستان، پارێزگای دهۆک و ئەڵمانیا.  عەلی تەتەر لە کۆبوونەوەکەدا لۆگۆی رێزلێنانی پێشکێشی ڤۆڵکەر کاودەر کرد کە مێژوویەکی دوور و درێژی لە ئەندامێتیی پەرلەمانی ئەڵمانیا هەبووە لە ساڵی ١٩٩٠ تاوەکو ئێستا لە پەرلەمانە و ماوەیەکیش سکرتێری گشتیی پارتی CDU بووە.  چەند رۆژێکە عەلی تەتەر، پارێزگری دهۆک لە ئەڵمانیایە و لەگەڵ تۆماس کۆفن، سەرۆکی شارەوانیی شاری ئیسن - ی کۆماری فیدراڵی ئەڵمانیا و کارینا گۆدیکا، جێگری سەرۆکی پەرلەمانی نۆردراینڤێستڤالنی ئەڵمانیا کۆبووەتەوە.