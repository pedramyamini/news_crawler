حەسەن دۆغان، خامەی تایبەتیی ئەردۆغان لە تۆڕی کۆمەڵایەتیی تویتەر بڵاویکردەوە کە سەرۆککۆمار لەگەڵ ئامەدییەکان دیداری دەبێت.  چاوەڕێدەکرێت ئەردۆغان لە مەڕاسیمێکدا چەند پرۆژەیەکی خزمەتگوزاری بکاتەوە و گوتار پێشکێش بکات.  سەرۆککۆماری تورکیا چەند دیدار و کۆبوونەوەیەکی لە ئامەد دەبێت.  دوایین جار رەجەب تەیب ئەردۆغان لەمیانی بانگەشەکردن بۆ هەڵبژاردنی شارەوانییەکان کە ٣١ی ئاداری ٢٠١٩ بەڕێوەچوو، سەردانی ئامەدی کرد و بانگەشەی بۆ ئاکپارتی کرد.  لە هەڵبژاردنی شارەوانیی ساڵی ٢٠١٩ هەدەپە ٦٢.٩ % ی دەنگەکانی ئامەدی بردەوە و گەورەشارەوانیی ئامەدی بەدەستهێنا.   ئاکپارتی لە ئامەد ٣٠.٩ % ی دەنگەکانی بەدەستهێنا. پارتی سەعادەت ٢.٣ % و جەهەپە ١.٨٣ % ی دەنگەکانیان بەدەستهێنا.