موختار سۆهرابی، بەرپرسی فێرگەی مەشق و راهێنان بە تۆڕی میدیایی رووداوی راگەیاند: ئەمە خولێکی سەرەتایی سەربازی و  سیاسییە بۆ ئەم کەسانەی تازە پەیوەندیمان پێوە دەکەن. ئەم خولەی ئەمجارە ژمارەیەکی بەرچاو لە کچان پەیوەندییان پێوەکردووین کە لە ٤٠ ساڵی رابردوو هاوشێوەی نەبوو. هۆکاری پەیوەندیی ئەم کچانە بۆ ٢ هۆکار دەگەڕێتەوە یەکەمیان جوڵانی هەستی نەتەوایەتییە کە لە رۆژهەڵات زۆڵم و ناحەقییەکی زۆر دەرحەق بە میلەتی کورد دەکرێت و هۆکاری دەوەم نەبوونی مافەکانی ئافرەتانە".  دوای ئەوەی حیزبی دیموکراتی کوردستانی ئێران خەباتی راسانی رۆژهەڵاتیان راگەیاند، لە ماوەی رابردوو ژمارەیەکی بەرچاو کچ و کوڕ پەیوەندییان بەم حیزبە کردووە.