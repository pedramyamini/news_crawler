نیوه‌ڕۆى رۆژی پێنجشه‌مه ٢٩ - ٧ - ٢٠٢١، ئومێد خۆشناو، پارێزگاری هەولێر، لەدیوانی پارێزگا، پێشوازی لە نی رۆکی کۆنسوڵی گشتیی وڵاتی چین لە هەولێر کرد.  لە دیدارەکەدا کۆنسوڵی گشتیی وڵاتی چین، رایگه‌یاند: "به‌مه‌به‌ستى پته‌وكردنى دۆستایه‌تى له مێژینه‌ى نێوان گه‌لى چین و گه‌لى كوردستان، ده‌مانه‌وێت له رێگه‌ى چه‌قاندنى (٩٠) ستونى ئیناره‌ى رووناكردنه‌وه كه به‌تیشكى خۆر كارده‌كات و له باشترین و پێشكه‌وتووترین جۆرن، یه‌كێك له شه‌قامه‌كانى هەولێر رووناك بكه‌ینه‌وه".  هه‌روه‌ها دابینکردنی ڤاکسین بۆ هەرێمی کوردستان بەشێکی دیکەی سەردانەکەی کۆنسوڵی چین بوو بۆ هەرێمی کوردستان. نی رۆکی گوتی: "به‌منزیكانه، (١٠٠) هه‌زار ڤاكسینى دیكه سینۆفارمى چینى ده‌گه‌ێنینە هه‌رێمى كوردستان.  ئومێد خۆشناو پارێزگاری هەولێر لەوبارەوە گوتی: "به‌دڵنیاییه‌وه له‌نزیكترین كاتدا تیمه‌كانى ئه‌ندازه و هونه‌ریى خۆمان ئاگادار ده‌كه‌ینه‌وه كه شه‌قامێك دیارىی بكه‌ین بۆ ده‌ستپێكردنى ئه‌م پرۆژه‌یه، كه هه‌م پرۆژه‌یه‌كه خزمه‌ت به ژینگه‌ى شاره‌كه‌مان ده‌گه‌ێنێت و هه‌میش ئه‌و لۆده‌ى كه هه‌یه له‌سه‌ر تۆڕه‌كانى كاره‌با كه‌م ده‌كاته‌وه".  پارێزگاری هەولێر سوپاسی وڵاتی چین و گەلەکەی کرد بۆ ئەو هاوکاری و یارمەتییە تەندروستییانەی کە "هەر لەسەرەتای هاتنی ڤایرۆسى کۆرۆنا پێشکەشی هەرێمی کوردستانیان کردووە". ئومێد خۆشناو گوتی "بەتایبەتی کە ئێوە یەکەم وڵات بوون ڤاکسینی کۆرۆناتان گەیاندە هەرێمی کوردستان".