دیوارەکە له شارۆچکەی چاڵدێران لە پارێزگای وانه‌وه ده‌ستپێده‌كات و بۆ شارۆچکەی بایه‌زید له پارێزگای ئاگری و شارۆچکەی گه‌ڤه‌ر له پارێزگای جۆلەمێرگ درێژدەبێتەوە.  لەو بارەوە یوسف دورانی دینچ، قایمقایمی چاڵدێران راگه‌یاند: "به‌ربه‌سته كۆنكرێتییه‌كان كه به‌رزییان سێ مه‌تر و پانییان دوو مه‌تر و ٨٠ سانتیمه‌ترە و كێشیان حه‌وت تۆنه له رێگەی ئامێره تایبه‌تییه‌كانه‌وه له‌و هێڵه سنوورییه جێگیرده‌كرێن كه پێشتر ئاماده‌كارییه‌كانیان تێدا ته‌واو بووه".  دینچ ئاماژه‌ی به‌وه‌کرد، "كاره‌كان به درێژایی سێ كیلۆمه‌تر لە کۆی ٦٣ كیلۆمه‌تر ته‌واوبوون. هه‌وڵه‌كان بۆ ته‌واوكردنی به‌شه‌كانی دیكەش بەردەوامن"، هەروەها گوتیشی، "هاوته‌ریب له‌گه‌ڵ ئه‌وه‌شدا هەڵکەندن لەسەر سنوور به‌رده‌وامە. تاوەكو ئێستا ١١٠ كیلۆمه‌تر هه‌ڵكه‌ندراوه و ژماره‌یه‌ك تاوه‌ریش دانراون".