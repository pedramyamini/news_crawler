لە كۆبوونەوەكەدا کە ئەمڕۆ ١ی تەممووزی ٢٠٢١ بەڕێوەچوو، جەختکراوەتەوە لەسەر كەمكردنەوەی رۆتین لە فەرمانگەكانی حكومەت و بەرەنگاربوونەوەی ئەو گیروگرفتانەش تاوتوێ كران كە رووبەڕووی راپەڕاندنی كاروبارەكانی خەڵک دەبنەوە، هەروەها ئاماژە بە گرنگیی جێبەجێكردنی شۆڕكردنەوەی دەسەڵات كرایەوە وەكو ھۆكارێك بۆ خێرا راپەڕاندنی كارەكان.  لەبارەی لامەركەزییەت، قوباد تاڵەبانی، جێگری سەرۆکوەزیرانی هەرێمی کوردستان "دڵنیایكردنەوە بەمنزیكانە دەسەڵاتەكان شۆڕدەكرێنەوە بۆ پارێزگار و بەڕێوبەرایەتییەكان و قەزا و ناحیەكان، ئەمەش لەپێناو پێشكێشكردنی خزمەتی زیاتر بە هاووڵاتییان و زووتر راییكردنی مامەڵەكان و نەھێشتنی رۆتین".  جێگری سەرۆكوەزیرانی هەرێمی کوردستان جەختی کردەوە لەسەر گرنگیی هەماهەنگیكردنی زیاتری نێوان فەرمانگە حكومییەكانی پارێزگای سلێمانی لەپێناو باشتر بەڕێوەچوونی كاروباری ھاووڵاتییان و خزمەتكردنی باشتری شارەكان.