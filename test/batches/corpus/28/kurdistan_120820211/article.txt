لە شارۆچکەی بێرەجوکی سەر بە پارێزگای رووهای باکووری کوردستاندا شەڕ لە نێوان دوو گرووپ دروستبوو کە تێیدا چەقۆ و دار بەکارهات. لە ئاکامدا کەسێک کوژرا و دوو کەسی دیکەش بریندار بوون.   بەپێی گوتەی شایەتحاڵان ئەو دوو گرووپە پەنابەرن و خەڵکی سووریان، کێشەی نێوانیشیان لەسەر قەرز و مامەڵە بووە.   ئەو دوو گرووپە دوای ئەوەی نەگەیشتوونەتە ریککەوتن، پەلاماری یەکدییان داوە و لە شەڕەکەدا چەقۆ و دار بەکارهاتووە.  هابەت والی تەمەن ٣٠ ساڵ بە سەختی برینداربوو و گواسترایەوە نەخۆشخانە، هەروەها دوو هاونیشتمانیی خەڵکی رووها کە هەوڵیانداوە ئەو دوو گرووپە لەیەکدی دووربخەنەوە و پێشگیری لە شەڕەکە بکەن، برینداربوون، بەڵام دۆخی تەندروستیی ئەوان باشە.  پۆلیسی رووها دەستی بە لێکۆڵینەوە و بەدواداچوون لە رووداوەکە کرد و چەند کەسێک دەستگیرکراون.