رووداوەکە بەیانی ئەمڕۆ پێنجشەممە ٠١ - ٠٧ - ٢٠٢١ روویداوە. سائیب هاروون، بەڕێوەبەری ناحیەی کەسنەزان بە تۆڕی میدیایی رووداوی راگەیاند، ئاگادارکراینەوە کە باوک و کوڕێک لە حەوزێکی نێو باخچەکەی خۆیاندا لە گوندی پیرڕەشی سەر بە ناحیەی کەسنەزان خنکاون.  بەپێی زانیارییەکانی تۆڕی میدیایی رووداو، باوکەکە تەمەنی ٣٧ ساڵە و ناوی (ئەمین)ـە و منداڵەکەشی تەمەنی ١٤ ساڵە.  رووداو پەیوەندی بە بەڕێوەبەری پۆلیسی کەسنەزانەوە کرد و رایگەیاند، پۆلیس دەستی بە لێکۆڵینەوە کردووە و تاوەکو ئەنجامەکەی ئاشکرا نەکرێت، لێدوان لەوبارەوە نادەن.