رابەر ئەنوەر، بەڕێوەبەری راگەیاندنی بەڕێوەبەرایەتیی گشتیی دەزگای مینی هەولێر بە تۆڕی میدیایی رووداوی راگەیاند، ئەو شوانکارە ناوی مستەفا قاسمە و تەمەنی ٢٢ ساڵە، لەکاتی لەوەڕاندنی رانە مەڕ لە چیای بێجانی لە سنووری خەلیفان مینێکی دژە کەسی پیایدا تەقیوەتەوە و برینداربووە.  بەڕێوەبەری راگەیاندنی بەڕێوەبەرایەتیی گشتیی دەزگای مینی هەولێر ئاماژەی بەوەش کرد، شوانکارەکە بۆ چارەسەری تەندروستی رەوانەی نەخۆشخانەی فریاکەوتنی سۆران کراوە.