رائید هۆگر عەزیز، گوتەبێژی پۆلیسی هەولێر بە تۆڕی میدیایی رووداوی راگەیاند، "شەوی رابردوو ٣٠ - ٧ - ٢٠٢١ کاژێر ٠٨: ٥٠، رووداوێکی کوشتن لە گوندی گەزنە سەر بە شارۆچکەی بەحرکە روویدا و دەستبەجێ هێزەکانی پۆلیسی هەولێر گەیشتنە شوێنی مەبەست و دەستیان بە لێکۆڵینەوە کرد".  هۆگر عەزیز گوتیشی، لە رووداوەکەدا دوو برا بە ناوەکانی سەروەر سۆران تەمەن ١٨ ساڵ و رابەر سۆران تەمەن ٢٨ ساڵ کوژراون.  لەبارەی هۆکاری کوژرانی ئەو دوو گەنجەش، گوتەبێژی پۆلیسی هەولێر بە پاساوی لێکۆڵینەوە، ئامادەنەبوو هیچ زانیارییەک بخاتەڕوو.   رائید هۆگر عەزیز ئاماژەی بەوەشکرد، خەڵکیان لەسەر رووداوەکە دەستگیرکردووە و لە لێکۆڵینەوەی سەرەتاییدان.