بەشێک لە دانیشتووانی ناوچە زیانلێکەوتووەکان بە رووداویان گوت، لافاو هیچی بۆ نەهێشتوونەتەوە و تەنیا خۆیان پێ رزگارکراوە، پیاوێک لەو ناوچەیە دەڵێ، "ئامادەکاریم دەکرد بۆ زەماوەندی کوڕەکەم، بەڵام لافاو نەیهێشت".  حکومەتی تورکیا لە رێگەی لیژنەیەکەوە دەستی بە قەرەبووکردنەوەی خەڵک کردووە و لیژنەکە زیانەکان هەڵدەسەنگێنێت، خەڵکی گوندە زیانلێکەوتووەکان داوا دەکەن رێکاری قەرەبووکردنەوەیان خێراتر بکرێت.  گوندی خاشکان کە لە ڤیدیۆکەدا دەردەکەوێت، یەکێکە لەو شوێنانەی لە سنووری پارێزگای وان زیانێکی زۆری بەرکەوتووە، دوای ئەوەی کە لە ٣١ ـی تەممووز بارانێکی بەخووڕ لە ناوچەکە باری.   دوای شەش رۆژ لە لافاوەکە حکومەتی تورکیا رایگەیاند، قەرەبووی زیانلێکەوتووانی ناوچەکە دەکاتەوە و هەروەها رێگەی گوندەکان چاکدەکاتەوە.