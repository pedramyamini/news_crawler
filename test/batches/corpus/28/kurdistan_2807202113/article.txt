ئەمڕۆ چوارشەممە ٢٨ - ٠٧ - ٢٠٢١ سەرۆکایەتیی هەرێمی کوردستان راگەیێندراوێکی بڵاوکردەوە و تێیدا ئاماژەی بە دیداری نێوان نێچیرڤان بارزانی، سەرۆکی هەرێمی کوردستان و باڵیۆزی نوێی تورکیا لە عێراق کرد و رایگەیاند، "سه‌رۆكى هه‌رێمى كوردستان، پيرۆزباييى ده‌ستبه‌كاربوونى له باڵيۆزى تازه‌ى توركيا له عيراق كرد و هيواى سه‌ركه‌وتنى بۆ خواست. "  بەپێی راگەیێندراوەکە، دۆخى عێراق و ناوچه‌كه به‌گشتى، هه‌ڵبژاردنه‌كانى داهاتووى عێراق، دۆخى بڵاوبوونه‌ى په‌تاى کۆرۆنا له عێراق و توركيا، شه‌ڕى دژى تيرۆر، مه‌ترسييه‌كانى داعش و چه‌ند بابه‌تێكى جێى بايه‌خى هاوبه‌ش، ته‌وه‌رانی ديكه‌ى ديداره‌كه بوون.  دەقی راگەیێندراوی سەرۆکایەتیی هەرێمی کوردستان:  نيوه‌ڕۆى ئه‌مڕۆ چوارشه‌ممه ٢٠٢١/٧/٢٨ به‌ڕێز نێچيرڤان بارزانى، سه‌رۆكى هه‌رێمى كوردستان، پێشوازى له به‌ڕێز ئاليڕزا گونه‌ى، باڵيۆزى تازه‌ى توركيا له عيراق كرد.  له ديدارێكدا به‌ڕێز سه‌رۆكى هه‌رێمى كوردستان، پيرۆزباييى ده‌ستبه‌كاربوونى له باڵيۆزى تازه‌ى توركيا له عيراق كرد و هيواى سه‌ركه‌وتنى بۆ خواست.  له ديداره‌كه‌دا كه به‌ڕێز كونسولى گشتيى توركيا له هه‌ولێر ئاماده بوو، په‌يوه‌ندييه‌كانى هه‌رێمى كوردستان و عيراق له‌گه‌ڵ توركيا تاوتوێ كران و هه‌ردوولا خواستيان بۆ بره‌ودان به هه‌موو بواره‌كانى په‌يوه‌ندى دووپات كرده‌وه.  دۆخى عيراق و ناوچه‌كه به‌گشتى، هه‌ڵبژاردنه‌كانى داهاتووى عيراق، دۆخى بڵاوبوونه‌ى په‌تاى كۆڤيد - ١٩ له عيراق و توركيا، شه‌ڕى دژى تيرۆر، مه‌ترسييه‌كانى داعش و چه‌ند بابه‌تێكى جێى بايه‌خى هاوبه‌ش، ته‌وه‌رێكى ديكه‌ى ديداره‌كه بوو.