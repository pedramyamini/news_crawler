بەپێی هەواڵێکی ناوەندی مافی مرۆڤی کوردستان رایگەیاند؛ لەکاتی دابەشکردنی بەشەخۆراکی بەندکراوان لە گرتووخانەی ورمێ، شەڕ و ئاڵۆزی لەنێوان بەندکراواندا روویداوە. داوود حەیدەری، یەکێک لە بەندکراوانی گرتووخانەی ورمێ، دوای ئەوەی بە تووندی بریندار دەبێت، دەگوازرێتەوە بۆ نەخۆشخانەی ورمێ، بەڵام بەهۆی سەختی برینەکەیەوە گیان لەدەستدەدات.  داوود حەیدەری دوو مانگ لەمەوبەر دەستگیرکراوە و گوازراوەتەوە بەندیخانەی ورمێ. بەپێی راگەیاندنەکەی ناوەندی مافی مرۆڤی کوردستان، لە گرتووخانەی ورمێ، هەر سێ هەفتە جارێک، میوە بەسەر بەندکراواندا دابەشدەکرێت و شەڕ و ئاڵۆزییەکە بەهۆی دابەشکردنی نادادپەوەرانەی میوە بووە.  نزیکەی مانگێک لەمەوبەریش، لە هەمان گرتووخانەدا، لەسەر دابەشکردنی خۆراک، شەڕ روویدا و گیراوێکی دیکە بە ناوی کەریم بابایی کە بە سەختی بریندار بووبوو گیانی لەدەستدا.