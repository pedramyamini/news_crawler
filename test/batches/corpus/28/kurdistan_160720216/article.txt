لە راگەیێندراوی پۆلیسی هەولێردا هاتووە "دوای ئەوەی بەڕێوەبەرایەتیی پۆلیسی پارێزگای سلێمانی نووسراوێكی فەرمیی ئاراستەی بەڕێوەبەرایەتیی پۆلیسی پارێزگای هەولێر كرد، كە دوو ئۆتۆمبێل بە فڕوفێل بردراون و هێنراونەتە پارێزگای هەولێر، دەستبەجێ نووسینگەی نەهێشتنی تاوانی دزینی ئۆتۆمبێل دەستیان بە لێكۆڵینەوە كرد و توانییان دەست بەسەر هەردوو ئۆتۆمبێلەكەدا بگرن".  پۆلیسی هەولێر دەڵێت "بە تۆمەتی فڕوفێڵ، پێنج تۆمەتباریان دەستگیركرد، كە سێ لەو تۆمەتبارانە چەكدار بوون".  ئەو تۆمەتبارانە پەڕاوی لێكۆڵینەوەیان بۆ رێكخرا و بەپێی مادەی ٤٥٦ تۆمەتبارەکان راگیران و پۆلیسی هەولێر دەڵێت، ئۆتۆمبێلەكانیش رادەستی بەڕێوەبەرایەتیی پۆلیسی پارێزگای سلێمانی دەكرێنەوە، تاوەکو بدرێنەوە بە خاوەنەكانیان.