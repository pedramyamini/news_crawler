ئەمڕۆ هەینی ٠٦ - ٠٨ - ٢٠٢١ فەرمانگەی میدیا و زانیاری لە ماڵپەڕی حکومەتی هەرێمی کوردستان راگەیێندراوێکی بڵاوکردەوە و ئاماژەی بە تەرخانکردنی ٢٩ ملیار و ٦٨٦ ملیۆن و ٥٩١ هەزار و ٦٩٢ دینار بۆ قەزای سۆران کرد و ئەو بڕە پارەیەشی بەسەر شارۆچکە و گوندەکانی ئەو قەزایە دابەشکرد.  بەپێی راگەیێندراوەکە، ١٤ ملیار و ٧٩٠ ملیۆن و ٦٩٨ هەزار و ٢٨٠ دینار بۆ ناوەندی قەزای سۆران، رواندز، خەلیفان، سیدەکان، مەجیداوە، باڵەکیان، مەزنێ و سرێشمە لەگەڵ گوندەکانی دەوروبەریان تەرخاندەکرێت.  هەروەها هەشت ملیار و ٦٩٥ ملیۆن و ٧٢٨ هەزار دینار بۆ مێرگەسوور، گۆڕەتوو، بارزان، بلێ، پیران، شێروان مەزن، دۆرێ، بازێ و نزار لەگەڵ گوندەکانی دەوروبەریان تەرخاندەکرێت.  شەش ملیار و ٢٠٠ ملیۆن و ١٦٥ هەزار و ٤١٢ هەزار دینار بۆ چۆمان، حاجی ئۆمەران، قەسرێ، وەرتێ، گەڵاڵە و سمێڵان لەگەڵ گوندەکانی دەوروبەریان خەرجدەکرێت.  لە کۆتاییەکانی مانگی ئایاردا کاری پاککردنەوەی زبڵ و خاشاکی هەر پێنج قەزاکانی کۆیە، سۆران، چۆمان، رواندز و مێرگەسۆر لە سنووری پارێزگای هەولێر بۆ ماوەیەک وەستان و شەقامەکان پڕبوون لە زبڵ و خاشاک، ئەوەش بەهۆکاری کارنەکردنی کۆمپانیای پاککەرەوە، چونکە پێنج مانگ بوو شایستە داراییەکانیان پێ نەدرابوو.