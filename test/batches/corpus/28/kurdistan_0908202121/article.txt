مەسرور بارزانی، سەرۆکی حکومەتی هەرێمی کوردستان لە پەیامەکەیدا جگە لە پیرۆزباییکردن لە موسڵمانانی هەرێمی کوردستان، عێراق و جیهان، هیوای خواستووە کە ساڵی هیجری ببێتە ساڵی خێر و خۆشی و خۆشگوزەرانی و سەقامگیربوونی ئاشتی و ئارامی.  ئەمڕۆ ١٤٤٣ ساڵ بەسەر کۆچکردنی پێغەمبەری ئیسلام (د. خ) لە مەککەوە بۆ مەدینە تێدەپەڕێت. ئەمڕۆ ١٤٤٣ ساڵ بەسەر کۆچکردنی پێغەمبەری ئیسلام (د. خ) لە مەککەوە بۆ مەدینە تێدەپەڕێت.  دەقی پەیامی مەسرور بارزانی، سەرۆکی حکومەتی هەرێمی کوردستان بەبۆنەی ساڵی نوێی کۆچییەوە:  بە بۆنەی ساڵی نوێی کۆچی، گەرمترین پیرۆزبایی ئاراستەی موسڵمانانی کوردستان و عێراق و جیهان دەکەم. لە خوای مەزن داواکارم ساڵی نوێ، ساڵی خێر و خۆشی و خۆشگوزەرانی و سەقامگیربوونی ئاشتی و ئارامی و کۆتاییهاتنی پەتای کۆرۆنا بێت لە جیهان و ناوچەکەدا. هیوادارم ڕێنمایی تەندروستی و ڕێکارەکانی خۆپارێزی لە کۆرۆنا لەبەرچاو بگرن و خۆتان بپارێزن.  ئەم بۆنە پیرۆزەی هیجرەتی پێغەمبەری ئیسلام حەزرەتی محەممەد (دروودی خوای لە سەر بێت)، هانمان دەدات لە سەر برەودانی زیاتر بە گیانی لێبوردەیی و تەبایی و بەیەکەوەژیانی ئاشتییانەی پێکهاتە جیاوازەکانی هەرێمی کوردستان.  ساڵی نوێی کۆچی پیرۆز بێت و کوردستانیان و مرۆڤایەتی پارێزراو و تەندروست بن.  سەرۆکی حکومەتی هەرێمی کوردستان