حەوت رۆژ لەمەوبەر ئەحمەد عەلی تەمەن ٧٢ ساڵ لەماڵ دەردەچێت و ناگەرێتەوە رۆژێک دواتر کەسوکارەکەی دەست بە گەڕان دەکەن، بە گوتەی ئاکۆ فوئاد، کوڕەزای محەممەد ئەمین بە تۆریی میدیایی رووداوی راگەیاند، "دوای ونبونی باپیرم حەوت رۆژە سۆراخی دەکەین، بەڵام هیچ سەرەداوێکمان نەبوو، بەڵام ئەمڕۆ ٢٠ تەممووز یەکەم رۆژی جەژنی قوربان لەلایەن خەڵکی گوندی سۆڵەی دێلێژە ئاگادار کراینەوە کە تەرمی باپیرمیان دۆزیوەتەوە".  ئاکۆ فوئاد سەبارەت بە ونبوون و گیان لەدەستدانی باپیری گوتی، "باپیرم بەهۆی تەمەنیەوە تووشی لە بیرچوونەوە بوو، کاتێک لە ماڵ چووەتە دەرەوە، نازانین چۆن گەیشتووەتە ئەو گوندە کە دوورە لە ماڵی خۆیان، ئەوەی کە بینمان و پێیان گوتووین. ' یان کەوتووەتە خوارەوە یان لە برسان ' باپیرم گیانی لەدەستداوە و کەس نەیکوشتووە".  بڕیارە تەرمی محەممەد ئەمین ببرێتە پزیشکی دادی سلێمانی.