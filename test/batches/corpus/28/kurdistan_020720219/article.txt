بەپێی راگەیێندراوی وەزارەتی کارەبا، کێشەی پەستانی گاز لە وێستگەی خەبات چارەسەرکراوە و ٣٥٠ تاوەکو ٤٠٠ مێگاوات کارەبا بۆ ناو تۆڕی نیشتمانی گەڕێندراوەتەوە و بەھۆیەوە بڕی بەرھەمھێنانی گشتی بەرزبووەتەوە، کێشەی سەرەکی لە بەرهەمهێنانی کارەباش بۆ "نەبوونی سوتەمەنی" دەگێڕێتەوە.  وەزارەتی کارەبا دەڵێت، لە دهۆک توانای بەرهەمهێنانی ١٠٠٠ مێگاوات کارەبایان هەیە، بەڵام بەهۆی نەبوونی سوتەمەنی، تەنیا ٨٠ تاوەکو ١٠٠ مێگاوات بەرهەم دەهێنن و تەنیا ١٠ % ی بەکارخراوە، دەشڵێت "بە بوونی سوتەمەنی دەتوانین ١٠٠٠ مێگاوات لە دهۆک و ١٠٠٠ مێگاواتی دیکەشی لە هەولێر و سلێمانی بەرهەم بهێنین".  تێچوونی بەرهەمهێنانی کارەبا بە دیزل سێ بەرانبەری تێچوونی بە گازی سرووشتییە و خەرجییەکی زۆر دەخاتە سەر شانی حکومەت، وەزارەتی کارەبا دەڵێت "لەکاتێکدا دابینکردنی مووچە لە ئەولەویەتی حکومەتە، خزمەتگوزارییەکانی دیکەشی هەن"، ئەوەشی خستووەتەڕوو " ٦٥ % ی خەرجیی کارەبا لەسەر حکومەتە و ٣٥ % لەسەر شانی خەڵکە".  هەروەها وەزارەتی کارەبا روونکردنەوە و زانیاریی لەسەر چەند خاڵێکی دیکە داوە، بەمشێوەیە:  - وەزارەتی کارەبا هیچ لەو بڕە کارەبایەی کە بۆ خۆی بەرهەم دەهێنێت، ناداتە هیچ شوێنێکی دیکە.  - ٣٤٠ مێگاوات لەو وێستگانە کە بەهۆی نەبوونی سوتەمەنییەوە لە کار وەستاون، لەلایەن عێراقەوە بۆ پارێزگاکانی کەرکووک و موسڵ بەکارخراون.  - عێراق بۆ خۆی لەڕێگەی کۆمپانیاکانەوە سوتەمەنی دیزلیان بۆ دابیندەکات و هیچ پەیوەندییەک بەو کارەبایەوە نییە، کە دەدرێتە هاووڵاتییانی کوردستان.  - پێوەری زیرەک یەکێک لە باشترین پرۆژەکانی وەزارەتی کارەبایە. تاوەکو ئێستا زیاتر لە ٧٥٠,٠٠٠ پێوەری زیرەک بەستراون، کە دەکاتە نیوەی هاوبەشانی کارەبا.  - کۆنترۆڵی بەفیڕۆچوونی کارەبا کراوە.  - سەرپێچیی کارەبا چارەسەرکراوە.  - مانگانە پسووڵە دەدرێتە هاووڵاتییان.  - بۆ خوێندنەوەی پێوەر پێویست ناکات بچینە ناو ماڵی هاووڵاتییان.  - هیچ تێچوونێکی لەسەر هاووڵاتییان نییە.  - لە ماوەی کابینەی نۆیەمدا ١٨,١٠٠ حاڵەتی سەرپێچی بڕاوە و کەمپینەکە لەسەر کارەکانی خۆی بەردەوامە.  هەر پارێزگایەک رێژەیەکی دیاریکراو کارەبای پێ دەدرێت، بەمشێوەیە: