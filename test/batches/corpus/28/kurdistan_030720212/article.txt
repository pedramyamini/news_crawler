بەپێی زانیارییەکان بەڕێوەبەرایەتیی کەشناسی و بوومەلەرزەزانی هەرێمی کوردستان کە لە تۆڕی کۆمەڵایەتیی فەیسبووک بڵاویکردووەتەوە، بەرزترین پلەی گەرمای پێشبینیکراو لە پارێزگاکانی هەولێر، سلێمانی و هەڵەبجە ٤٤ پلە دەبێت و لە دهۆکیش دەگاتە ٤٢ پلە.  هەروەها لەبارەی نزمترین پلەی گەرماش بەڕێوەبەرایەتییەکە دەڵێت، نزمترین پلەی گەرمای سلێمانی و هەولێر ٢٨ پلە دەبێت و لە دهۆک پلەکە بۆ ٢٦ دادەبەزێت، بەڵام لە هەڵەبجە لە ٣٠ پلەی سەدی دەمێنێتەوە.  کەشوهەوای سبەی گۆڕانکارییەکی زۆری بەسەردا نایەت، بەپێی پێشبینییەکانی کەشناسی، سبەی لە هەولێر، سلێمانی و هەڵەبجە بەرزترین پلەی گەرما دەگاتە ٤٣ پلەی سەدی و لە دهۆکیش ٤٢ پلە دەبێت.