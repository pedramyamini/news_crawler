عەلی جەمال قدووری، گوتەبێژی پۆلیسی گەرمیان بە تۆڕی میدیایی رووداوی راگەیاند، نیوەڕۆی رۆژی دووشەممە ٠٢ - ٠٨ - ٢٠٢١ لە گوندی گەرمکی سەر بە ناحیەی باوەنووری گەرمیانەوە، تەرمی هاونیشتمانییەک بەناوی (عوسمان ئەحمەد وەیس) لەدایکبووی ساڵی ١٩٨٣ هێنرایە بەشی فریاکەوتنی شەهید هەژار لە کەلار، کە بە گوتەی کەسوکارەکەی شۆفێری تراکتۆر بووە و لای ماڵی خۆیان کەوتووەتە ژێر تراکتۆرەکەیەوە و گیانی لەدەستداوە.  گوتەبێژی پۆلیسی گەرمیان ئاماژەی بەوەش کرد "بە مەبەستی توێکاری تەرمەکە رەوانەی پزیشکی دادوەریی قەزای کەلار کراوە و لێکۆڵینەوە لەوبارەیەوە دەستیپێکردووە".