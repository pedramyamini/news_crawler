تورکیا یەکێکە لەو وڵاتانەی کە ژمارەیەکی زۆر لە کۆچبەرانی وڵاتان رووی تێدەکەن بۆ ئەوەی لەوێوە بگەنە ئەوروپا کە بەردەوام لەنێویاندا خەڵکی هەرێمی کوردستان هەن. بەرپرسی فیدراسیۆنی سەرانسەریی پەنابەرانی عێراق رایدەگەیێنێت کە زیاتر لە ١٤٧ هەزار عێراقی و کوردی هەرێمی کوردستان لە تورکیا داوای مافی پەنابەرێتییان کردووە. بەڕێوەبەری ناحیەی حاجیاوایش رایدەگەیێنێت کە ئەمساڵ لە دەڤەری راپەڕین نزیکەی حەوت هەزار گەنج کۆچیان کردووە.