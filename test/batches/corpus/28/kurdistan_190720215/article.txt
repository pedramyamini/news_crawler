ئەم وێنانە رۆژی دووشەممە ١٩ - ٠٧ - ٢٠٢١ گیراون. یەکێک لە ئاژەڵفرۆشانی ئەو مەیدانە بە رووداوی راگەیاند "ئەمساڵ جیاواز تر لە سێ ساڵی رابردوو خەڵک زیاتر قوربانیی دەکەن، ساڵی رابردوو سەرەڕای کەمیی نرخ بەڵام بازاڕەکە کز و لاواز بوو، ئەمساڵ نرخی مەڕ و ماڵات بەرزبووەتەوە و بازاڕیش باشترە و خەڵکیش زیاتر قوربانیی دەکەن. "  شارەوانیی هەولێر ٢٦ شوێن بۆ فڕێدانی پاشماوەی ئاژەڵ دیاریدەکات  رۆژی یەکشەممەی رابردوو سەرۆکایەتیی شارەوانیی هەولێر رایگەیاند، ٢٦ شوێن تەرخانكراون بۆ فڕێدانی پاشماوەی ئاژەڵی قوربانی، داوا لە هاووڵاتییان كراوە پابەندبن بە رێنوێنییەكان و لە فڕێدانی ئەو پاشماوانە بۆ سەر شەقام و شوێنە گشتییەكان خۆیان بپارێزن.   هەروەها ئاماژەش بەوە دراوە، "لەکاتی بوونی هەر کێشەیەک لە پرۆسەی خاوێنکردنەوە، [هاونیشتمانیان] دەتوانن پەیوەندی بە ژمارەی مۆبایلی بەڕێوەبەرایەتیی خزمەتگوزار و ژینگەپارێزی بکەن کە ئەمە ژمارەکەیەتی: (٠٧٥١١٦٢٤٥٥٠)".