ئەژی چەتۆ حەسەن، بەرپرسی راگەیاندنی فەرمانگەی کەشناسی و بوومەلەرزەزانیی هەرێمی کوردستان بە تۆڕی میدیایی رووداوی راگەیاند: "هەرێمی کوردستان بە نزمە پاڵەپەستۆی هیندی کاریگەرە و پلەکانی گەرما بەرزدەکاتەوە، ئەوەش بە نزمە پاڵەپەستۆی هیندی دەناسرێت و  کەنداوی عەرەبی و ناوچەکانی باشووری عێراق دەگرێتەوە".  بەڕێوەبەرایەتیی گشتیی کەشناسی و بوومەلەرزەزانی هەرێمی کوردستان بڵاوی کردووەتەوە، بەهۆی زیادبوونى کاریگەرى نزمە پاڵەپەستۆی وەرزی گەرمى ساڵانە، پێشبینى دەکرێ پلەکانى گەرما لە ئەمڕۆ هەینییەوە تاوەکو کۆتایی هەفتە بەرزبوونەوەی زیاتر بە خۆوە ببینن بەراورد لەگەڵ پلەکانى گەرمای ئەمڕۆ، بەڵام لە نێوان هەردوو رۆژێکدا نزمبوونەوەیەکى کەمیش روودەدات.  فەرمانگەکە پێشبینی دەکات پلەکانى گەرما لە ئەمڕۆوە تاوەکو کۆتایی هەفتە بەم شێوەیە بن:  - هەولێر و سلێمانى و دهۆک (٤٢ - ٤٥) پلەى سیلیزى.  - کەرکووک و هەڵەبجە (٤٤ - ٤٦) پلەى سیلیزى.  - گەرمیان و خانەقین (٤٦ - ٥٠) پلەى سیلیزى.