عەمید گۆران ئەحمەد سماقە، بەڕێوەبەری بەرگریی شارستانیی قەزای کۆیەی سەر بە پارێزگای هەولێر لە لێدوانێکدا بە تۆڕی میدیایی رووداوی راگەیاند: "دوێنێ ١٠ی ئابی ٢٠٢١، ئاگادارکراینەوە لە رووداوی خنکان لە زێی بچووک لە تەقتەق و لە کاژێر ٦ی ئێوارە و دوای گەڕانێکی زۆر توانیمان تەرمی منداڵێکی شەش ساڵان بەناوی رامان محەممەد بدۆزینەوە؛ هەروەها تیمەکانمان بەدوای منداڵێکی دیکەی تەمەن ١١ ساڵدا دەگەرێن کە هێشتا دیارنییە خنکاوە یان خۆی شاردووەتەوە یان لەشوێنێکی دیکەیە".  رائید سەرکەوت کاڕەش، گوتەبێژی بەرگریی شارستانیی هەولێر بە تۆڕی میدیایی رووداوی راگەیاند، لە ساڵی ٢٠٢١ دا لە سنووری پارێزگای هەولێر ١٤ کەس خنکاون.