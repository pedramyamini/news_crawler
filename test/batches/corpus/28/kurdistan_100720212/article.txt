حوسێن رەقیب، بەرپرسی دەستەی هەڵبژاردنەکانی هەرێمی کوردستان بە تۆڕی میدیایی رووداو راگەیاند، "هەر بنکەیەکی دەنگدان دوو جۆرە ئامێری تێدا دەبێت، یەکێکیان ئامێری لێکۆڵینەوەیە کە ناوی دەنگدەران و هەموو وردەکارییەکانی تێدایە، لەگەڵ ئامێری دووەم کە RTS ی پێدەگوترێت و تایبەتە بە ژماردن و فەرزکردن و ناردنی دەنگەکان بۆ بنکەی سەرەکی".  ئەو بەرپرسە ئاماژەی بەوەشدا، "مەبەست لە تاقیکردنەوەی ئەو ئامێرانە بۆ دڵنیابوونە لە کارکردنیان و هەروەها بۆ ئەوەیە کە فەرمانبەرانمان بتوانن لەسەر ئامێرەکان رابهێنرێن".  باسی لەوەشکرد دوای گەیشتنی ئامێرەکان دەستیانکردووە بە پرۆگرامکردن و ئامادەکردنی بەمەبەستی بەردەستبوونی بۆ رۆژی دەنگدان.