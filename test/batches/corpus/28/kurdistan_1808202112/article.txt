بەپێی راگەیێندراوەکەی ئاسایشی گەرمیان، ئەو هاووڵاتییە ئۆزبەکستانییە ناوی "ئازاد بیک زەعفەر بیک ئاویچ شاکر"ە، لەدایکبووی ساڵی ١٩٨٩ یە و چووەتە ریزی چەکدارانی داعش لە سووریا، دواتر لەوێوە بۆ ئەنجامدانی "کاری خۆکوژی" هاتووەتە سنووری ناحیەی قەرەتەپە و "کردەوەیەکی خۆکوژی" ئەنجامدەدات کە شەهید و برینداری لێ کەوتووەتەوە.  وەکو ئاسایشی گەرمیان ئاماژەی پێداوە، ئەو هاووڵاتییە ئۆزبەکستانییە لە رۆژی ١٤ی تەممووزی ٢٠١٤ ئۆتۆمبێلێکی بۆمبڕێژکراوی لە ناحیەی قەرەتەپە تەقاندووەتەوە و خۆی تەنیا برینداربووە و هێزەکانیان لەوکاتەدا چوونەتە شوێنی رووداوەکە و ئەو کەسەیان دەستگیرکردووە.  رۆژی ١٧ی ئابی ٢٠٢١ دادوەری لێکۆڵینەوەی دادگەی تاوانەکانی کەرکووک / گەرمیان بەپێی ماددەی ٢/٣ لە یاسای تیرۆر، بڕیاری لەسێدارەدانی بۆ دەرکرا و رەوانەی بەڕێوەبەرایەتیی چاکسازیی گەورانی سلێمانی کرا.