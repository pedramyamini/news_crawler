موقەدەم عوسمان عەبدولکەریم، گوتەبێژی ئاسایشی گەرمیان بە تۆڕی میدیایی رووداوی راگەیاند: "دوێنێ دووشەممە ٩ی تەمموز ٢٠٢١ مەفرەزەکانی ئاسایشی گەرمیان لە زاڵگەی سماق لە سەنگاو دوای داڕشتنی پلانێکی تۆکمە دوو کەسیان دەستگیرکرد، کە رۆژی ٥ی ئەم مانگە ئۆتۆمبیلێکی جۆری توێۆتا هایلۆکسیان لەکانی شەیتان دزیبوو، دواتر شەوێک لە ناوچەیەکی نزیک پێنجوێن شاردبوویانەوە".  گوتەبێژی ئاسایشی گەرمیان گوتی: "ئەو دوو کەسە ویستوویانە ئۆتۆمبیلەکە ببەن و لەخانەقین بیفرۆشن، بەڵام لە سەنگاو دەستگیرکران".  موقەدەم عوسمان عەبدولکەریم ئاماژەی بەوەدا دوو تۆمەتبارەکە دانیان بە تاوانەکەیاندا ناوە و بەپێی ماددەی ٤٤٦ی یاسای سزادانی عێراقی دەستگیرکراون و فەرمانی دەستگیکردن بۆ کەسێکی دیکە دەرچووە، کە ئۆتۆمبێلەکەی لە ماڵەکەیدا شاردووەتەوە.