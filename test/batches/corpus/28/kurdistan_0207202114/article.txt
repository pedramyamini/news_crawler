بەپێی راگەیێندراوەکەی پارێزگاری هەولێر کە ئەمڕۆ لە پەڕەی فەرمیی خۆیان لە تۆڕی کۆمەڵایەتیی فەیسبووک بڵاوکراوەتەوە، "لە مەخموور دوو تاوه‌ری هێڵی ١٣٢ کەیڤی کارەبا له‌لایه‌ن ده‌ستێكی تێكده‌ره‌وه ته‌قێندرایه‌وه".  لەبارەی رووداوەکەوە رزگار محەممەد، قایمقامی مەخموور بە تۆڕی میدیایی رووداوی راگەیاند، "کێشەکە پێشنیوەڕۆ بووە و زیان بە تاوەرەکان گەیشتووە، بەڵام تیمەکان دواتر چاکیان کردووەتەوە و هیچ کێشەکی نەماوە". لەبارەی ئەو شوێنەی رووداوەکەی تێدا روویداوە، رزگار محەممەد گوتی: "لەنێوان هێزەکانی پێشمەرگە و سوپای عێراقدایە".  دوو تاوه‌رەکەی هێڵی ١٣٢ کەیڤی، كاره‌با له رێگه‌ی وێستگه‌ی باشووری هه‌ولێر ده‌گوازێتەوە بۆ وێستكه‌ی مۆبایلی قه‌ره‌چوغ له مه‌خموور. تاوەرەکان لەلایەن تیمەکانی گواستنەوەی کارەبای هەولێر و بە هاوکاریی فەرمانگەی کارەبای مەخموور چاککراونەتەوە.   مەخموور یەکێکە لە ناوچە کوردستانییەکانی دەرەوەی ئیدارەی هەرێمی کوردستان و لە رووی ئیدارییەوە سەر بە پارێزگای مووسڵە.