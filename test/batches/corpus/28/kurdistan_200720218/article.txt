زانا عەبدوڵڵا، جێگری سەرۆکی یەکێتیی لەشجوانی کوردستان بە رووداوی راگەیاند، "دواینیوەڕۆی ئەمڕۆ، سەڵاح حوسێن لەنێو چێشتخانەیەکدا لە سلێمانی بەهۆی جەڵتەی مێشکەوە کۆچی دواییکردووە".  زانا عەبدوڵڵا باسی لەوەشکرد: "لە دوو رۆژی رابردوو، ئەو یاریزانە بەشداریی لە پاڵەوانێتیی لەشجوانیی عێراق لە کێشی قورس کردووە و چاوەڕێی کردووە پلەی یەکەم بەدەست بهێنێت، بەڵام پلەی سێیەمی بەدەستهێناوە، بۆیە پێشبینی دەکەین لەو بابەتە بێتاقەت بوو بێت، ئەگەرنا هیچ کێشەیەکی تەندروستی نەبووە".  ئێستا تەرمەکەی لە پزیشکی دادی سلێمانییە و دواتر دەبرێتە گۆڕستان بۆ بەخاکسپاردن.