بە سەرپەرشتى و ئامادەبوونى د. ئارام محەممەد قادر، وەزیرى خوێندنى باڵا و توێژینەوەى زانستى، رێوڕەسمى ئاڵوگۆڕى پۆستى هەریەک لە سەرۆک زانکۆکانى هەولێرى پزیشکى، سۆران، ئەنجوومەنى کوردستان بۆ پسپۆڕییە پزیشکییەکان، لە سێ رێوڕەسمى جیادا لە هەولێر و سۆران بەڕێوەچوو. وەزیری خوێندنی باڵا لەو رێوڕەسمەدا گوتەیەکی پێشکێش کرد و رایگەیاند، "باوەڕى تەواومان بە سەربەخۆیى دارایى و ئەکادیمى و کارگێڕیى زانکۆکانە".