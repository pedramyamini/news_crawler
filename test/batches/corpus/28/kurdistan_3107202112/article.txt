نووسینگەی ئەمینداری گشتیی یەکگرتووی ئیسلامی لە فەیسبووک رایدەگەیێنێت، سەرۆک بارزانی لە پەیوەندییەکدا پرسە و سەرەخۆشیی خۆی بە سەلاحەدین بەهائەدین، ئەمینداری گشتیی یەکگرتووی ئیسلامی راگەیاندووە.  پێشتر نێچیرڤان بارزانی، سەرۆکی هەرێمی کوردستان، مەسرور بارزانی، سەرۆکوەزیرانی هەرێمی کوردستان، رێواز فایەق، سەرۆکی پەرلەمانی کوردستان پرسە و سەرەخۆشیی خۆیان بە سەلاحەدین بەهائەدین راگەیاندبوو.  رۆژی پێنجشەممە ٢٩ - ٠٧ - ٢٠٢١ حەمیدە محەممەد بەهائەدین، خوشکی ئەمینداری گشتیی یەکگرتووی ئیسلامی کۆچی دواییکرد، لەو بارەوە نووسینگەی ئەمینداری گشتیی یەكگرتوو رایگەیاند، "لەبەر پارێزگاریی لە تەندروستیی خزمان و دۆستان و پابەندیی بە رێكارە تەندروستییەكانەوە، پرسە دانانێین و زەحمەتی خۆشەویستان نادەین و هیوادارین كە بە نزای خێر بۆ خوشكی کۆچکردووی جەنابی ئەمینداری گشتی هاوخەممان بن. "