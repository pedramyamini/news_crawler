ئەمڕۆ هەینی ١٣ - ٠٨ - ٢٠٢١ شانەی راگەیاندنی ئەمنیی عێراق لە راگەیێندراوێکدا ئاماژەی بەوە کرد، لە ئۆپەراسیۆنێکدا لەسەر بنەمای زانیاریی ھەواڵگری لە گوندی دارەمان لە باکووری کەرکووک بە چاودێریی ئۆپەراسیۆنە ھاوبەشەکانی کەرکووک ئۆپراسیۆنەکەیان کردووە.  لە راگەیێندراوەکەدا ھاتووە، کەسێکیان بە تۆمەتی بە قاچاخبردنی ئەو سیمکارتانە کە ھیچ سەرەتاییەکی یاساییان نییە دەستگیرکردووە کە ویستوویەتی ئەو سیمکارتانە بباتە پارێزگاکانی ناوەڕاست و باشووری عێراق و ساخیان بكاتەوە.  لە بەشێکی دیکەی راگەیێندراوەکەدا ئاماژە بەوە دراوە، خاوەنی سیمکارتەکان ویستوویەتی بە ماتۆڕسکیلێک لە بازگەی دارەمان دەربازی ببێ، زانیاریی پێشوەخت ھەبووە و لەگەڵ گەیشتنی بە بازگەکە دەستگیرکراوە و بۆ سزدانی رادەستی پۆلیسی خۆجەی کەرکووک کراوە.