سەرەتا میدیا و کەناڵە خۆجێیەکانی سەر بە سوپای پاسداران لە تۆڕە کۆمەڵایەتییەکاندا بڵاویانکردەوە کە عەبدولعەزیز بەسەر گاشەبەردێکدا کەوتووە و گیانی لەدەستداوە، بەڵام دواتر ڤیدیۆ بڵاوکرانەوە و سەرچاوەکانی ئاگاداری رووداوەکە ئاشکرایانکرد کە گوللەی سوپای پاسداران بەر سەری ئەو کۆڵبەرە کەوتووە و دەستبەجێ گیانی لەدەستداوە.   تەرمی کۆڵبەرەکە گواسترابووەوە بۆ پزیشکی دادی ورمێ، درەنگانی شەوی رابردوو رادەستی بنەماڵەکەی کراوە.  عەبدولعەزیز حاجیپوور تەمەن ٤٣ ساڵ، خەڵکی گوندی چریاوای ناوچەی مەڕگەوەڕ، باوکی سێ منداڵ بوو.