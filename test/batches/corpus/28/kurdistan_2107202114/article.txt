بەپێی راگەیێندراوی بەڕێوەبەرایەتیی گشتیی کەشناسی و بوومەلەرزەزانی هەرێمی کوردستان، بەرزترین پلەی گەرمی تۆمارکراوی باشووری کوردستان لە خانەقین بووە، کە ٥١ پلەی سیلیزی و نزمترین پلەی گەرمیش لە حاجی ئۆمەران بووە کە ٣٦ پلەی سیلیزی بووە.  هەرچی پارێزگاکانیشە، پلەی گەرمی لە کەرکووک و هەڵەبجە ٤٧ پلە، سلێمانی ٤٦ پلە، هەولێر ٤٥ پلە و دهۆکیش ٤٤ پلەی سیلیزی بووە.  ئەوەی کە پەیوەندی بە پارێزگای هەولێرەوە هەیە، پلەی گەرمی لە سەنتەری پارێزگاکە ٤٥ پلە، خەبات ٤٧ پلە و حاجی ئۆمەران ٣٦ پلە بووە.  سەبارەت بە پارێزگای سلێمانی، پلەی گەرمی لە سەنتەری سلێمانی ٤٦ پلە، رانیە ٤٧ پلە و لە شارۆچکەی هەڵشۆ ٣٩ پلەی سیلیزی تۆمارکراوە، کە ئەمەی دواییان نزمترین پلەی گەرمی سنووری پارێزگای سلێمانی بووە.  لە سەنتەری پارێزگای دهۆک و زاخۆ و ئاکرێ ٤٤ پلەی سیلیزی تۆمارکراوە، لە ئامێدی ٤٢ پلە و شارۆچکەی بامەڕنێش فێنکترین شوێنی سنووری دهۆک بووە، کە ٣٨ پلەی سیلیزی تێدا تۆمارکراوە.  هەرچی پارێزگای هەڵەبجەیە پلەی گەرمی تێیدا ٤٧ پلەی سیلیزی بووە.