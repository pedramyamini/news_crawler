بەگوێرەی راگەیێندراوی پارێزگای مێردین، رۆژی ٧ی تەممووزی ٢٠٢١ لە شارۆچکەی قۆسەری مێردین گەریلاکانی پەکەکە هێرشیانکردووەتە سەر ئۆتۆمبێلێکی سەربازیی سوپای تورکیا کە لەسەر سنووری رۆژئاوای کوردستان کە ئەرکی گەڕانیان جێبەجێدەکرد.    لە راگەیێندراوەکەدا ئاماژە بەوەدراوە، لە دیوی سووریاوە هێرشەکە کراوە و تەقە ئۆتۆمبێلەکە کراوە. لە ئەنجامی هێرشەکەدا گوللەیەک بە شۆفێری ئۆتۆمبێلەکە کەوتووە کە ناوی جیهان چیفتچی باشی - یە کە فەرماندەی هێزی پیادەیە. دواتر ئۆتۆمبێلەکە وەرگەڕاوە و بە هۆیەوە ٣ سەربازی دیکەش برینداربوونە.    دوای گواستنەوەی ٤ سەربازە بریندارەکە بۆ نەخۆشخانە، جیهان چیفتچی باشی، بەهۆی قورسی برینەکەیەوە لە نەخۆشخانە گیانی لەدەستداوە.   وەزارەتی بەرگریی تورکیا لە هەژماری تایبەتی خۆی لە تۆڕی کۆمەڵایەتی توویتەر کوژرانی جیهان چیفتچی باشی فەرماندەی هێزی پیادەی راگەیاند.