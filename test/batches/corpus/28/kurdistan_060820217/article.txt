بەیانی ئەمڕۆ هەینی ٦ - ٨ - ٢٠٢١ لە گوندی حوسێنئاوای سەر بە شاری سنەی رۆژهەڵاتی کوردستان، پیاوێکی تەمەن ٤٢ ساڵان بە چەک هەڵیکوتایە سەر ماڵی خەزووری و تەقەی لێکردن، بەو هۆیەوە، هاوژینەکەی، ژنبرایەکی و خەسوو و خەزووری کوژران. دوای کوشتنی ئەوان، خۆیشی کوشت.  عەبدوڵڵا فاتحی، فەرماندەی پۆلیسی تاوانەکانی سنە رایگەیاند، هۆکاری رووداوەکە ناکۆکی خێزانی بووە. هاوژینی بکوژەکە ماوەیەک بووە بەهۆی ناکۆکیی لەگەڵی، چووبووەوە ماڵی باوکی.