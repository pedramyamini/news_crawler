عەدنان عەزیم عەبدوڵڵا پیاوێکی تەمەن ٦٧ ساڵانە، لە رۆژانی جەژن بە مەبەستی گەشتکردن دەچێتە هەولێر. یەکەم رۆژی جەژن کاژێر ١٢: ٠٠ ـی نیوەڕۆ دەچێتە دەرەوە و دەیەوێت جگەر بکڕێت، بەڵام چیدی ناگەڕێتەوە بۆ لای خێزانەکەی و تاوەکو ئێستا هیچ سۆراخێکی نییە.  کەسێکی نزیکی عەدنان پەیوەندیی بە رووداوەوە کردووە، لەبارەی جلوبەرگی ئەو پیاوە ونبووەکەوە بە رووداوی گوت، "عەدنان تیشێرتێکی رەش و پانتۆڵێکی خۆڵەمێشی لەبەردایە، بەهۆی ئەوەیە مۆبایلی پێنییە ناتوانین پەیوەندیی پێوە بکەین، تەنیا پاسپۆرت و ئیقامەی پێیە".  ئەو کەسە نزیکەی عەدنان عەزیم ئاماژەی بەوەش دا، "داوا لە خەڵک دەکەین ئەگەر کەسێکیان بەو ناونیشانە بینی پەیوەندی بە ژمارە تەلەفۆنی ٠٧٧٢١٢٣٤٠١٥ بکەن".