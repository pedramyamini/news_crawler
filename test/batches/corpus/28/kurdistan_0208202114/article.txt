ئەژی چەتۆ، بەرپرسی راگەیاندنی فەرمانگەی کەشناسی و بوومەلەرزەزانیی هەرێمی کوردستان بە تۆری میدیایی رووداوی راگەیاند، ئەمڕۆ دووشەممە ئەو ناسەقامگیرییەى لە کەشى ناوچەکەمان هەیە بەردەوام دەبێت، بە تایبەت لەسەر بەشێک لە ناوچە شاخاوییەکان نمە بارانى کەم و هەندێکجار هەورە تریشقەش دەبێت و ئەگەرى پروشکە باران لە سەنتەرى پارێزگاکان دەبێت.   لەبارەی کەشوهەوای سبەی ئەژی چەتۆ دەڵێت، کاریگەریى ئەو کەشە ناسەقامگیرە بەردەوام دەبێت، بەڵام ئاستى دابارینەکە کەمدەبێتەوە و زیاتر ئاسمان بە نیمچەهەورى دەبێت.  بەرپرسی راگەیاندنی فەرمانگەی کەشناسی روونیکردەوە، ئەمڕۆ پێنجشەممە لە هەولێر بەرزترین پلەی گەرما ٤٠ پلەی سیلیزى دەبێت، لە سلێمانی ٤٠ پلەی سیلیزى، هەڵەبجە ٤٢ پلەی سیلیزى، دهۆک ٣٩ پلەی سیلیزى و کەرکووک ٤٣ پلەی سیلیزى دەبێت.  لەبارەی پلەی گەرمیی سبەی ئەژی چەتۆ گوتی، لە هەولێر بەرزترین پلەی گەرما ٣٩ پلەی سیلیزى دەبێت، لە سلێمانی ٣٩ پلەی سیلیزى، دهۆک ٣٨ پلەی سیلیزى، هەڵەبجە ٤١ پلەی سیلیزى و کەرکووکیش ٤٤ پلەی سیلیزى دەبێت.