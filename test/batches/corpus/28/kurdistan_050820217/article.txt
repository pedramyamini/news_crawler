سەرچاوەیەکی ئەمنیی ئاگادار لە قەزای ئامێدی بە رووداوی راگەیاند، پێشنیوەڕۆی ئەمڕۆ لەنزیک گوندی سگێرێ لەسەر رێگەی نىێوان ئامێدی - دێرەلووک TNTیەک پووچەڵکراوەتەوە کە کێشەکەی ٦٥ کیلۆگرام دەبوو، "خۆشبەختانە هیچ زیانێکی نەبووە".  ئەو سەرچاوەیە کە نەیویست ناوی بڵاوبکرێتەوە، ئاماژەی بەوەش کرد، لە دوو مانگدا ئەمە سێیەم جارە لە سنووری قەزای ئامێدی TNT بەم شێوەیە پووچەڵبکرێتەوە، "گومان دەکرێت پەکەکە ئەو TNTیانەی دانابن".  ئەمەش لەکاتێکدایە کە تاوەکو ئێستا پەکەکە هیچ روونکردنەوەیەکی لەوبارەیەوە بڵاونەکردووەتەوە.