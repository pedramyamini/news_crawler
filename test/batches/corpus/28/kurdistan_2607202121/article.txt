رۆژی دووشەممە ٢٦ - ٠٧ - ٢٠٢١، شەهاب حاجی ئەحمەد، قایمقامی قەزای کەلار بە یاوەریی عەمید ئومێد مەجید، بەڕێوەبەری بەشی پۆلیسی کەلار و لیژنەی موەلیدات بە مەبەستی دانانی رێگەچارە، سەردانی موەلیدە ئەهلییە لەکارکەوتووەکانیان کرد.  بەپێی راگەیێندراوی قایمقامیەتی قەزای کەلار، لەو هەشت موەلیدە لەکارکەوتووە، حەوتیان بە چاککردنەوە و دانانی موەلیدەی یەدەگ چارەسەر کراون و تەنیا یەک موەلیدەی لەکارکەوتوو ماوە و "لە ماوەیەکی کورتدا چارەسەر دەکرێت".  لەکاتی پچڕانی کارەبای نیشتمانی، بەشێکی کارەبای هاونیشتمانیان لەلایەن موەلیدە ئەهلییەکانەوە دابیندەکرێت، بەهۆی بەرزیی پلەی گەرما لەم وەرزەدا، هەندێکجار کێشە بۆ موەلیدەکان دروستدەبێت.