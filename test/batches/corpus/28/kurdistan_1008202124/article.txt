فازڵ حاجی، گوتەبێژی هاتووچۆی رایگەیاندووە، پەڕینەوەی پیادەکان لەسەر شەقامی خێرای ١٢٠ مەتری و ١٥٠ مەتریی هەولێر قەدەخەیە و "کارێکی مەترسیدارە".  بە گوتەی گوتەبێژی هاتووچۆی هەولێر، "خوانەخواستە ئەگەر یەکێک لەو شەقامانە بپەڕێتەوە و تووشی رووداوی شێلان ببێتەوە، ئەوە خۆی بە خەتابار دادەنرێت. ئەمڕۆ [سێشەممە ١٠ - ٠٨ - ٢٠٢١] ئێوارەش لەسەر شەقامی ١٢٠ مەتری لە نزیک مەفرەقی بەحرکە، ئۆتۆمبێلێکی تایبەت گەنجێکی شێلا، بەداخەوە گەنجەکە دەستبەجێ گیانی لەدەستدا".  وەکو فازڵ حاجی دەڵێت "شۆفێری ئۆتۆمبێلەکەش بە بێتاوان دانرا لە رووداوەکە"، داواش دەکات خەڵک بۆ سەلامەتیی خۆیان پەیڕەوی یاساکان بکەن.