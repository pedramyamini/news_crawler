کەسێکی نزیک لە سەرۆکی دادگەی کەرکووک هەواڵەکەی بۆ تۆڕی میدیایی رووداو پشتڕاستکردەوە رایگەیاند، ئەم بەیانییە نووسراوێک بە ژمارە ٣١٩٨ کە رۆژی دەرچوونی ١٥ - ٠٧ - ٢٠٢١ی لەسەرە و ئاراستەی دادگەی کەرکووک کراوە، فەرمانی لەسەر کار لادانی دادوەر ساڵح حوسێن سوڵتان عوبێدی ئاماژە پێکردووە و خانەنشینکراوە.  سەبارەت بەدانانی کەسێکی دیکە وەک سەرۆکی دادگە، تاوەکو ئێستا بڕیار دەرنەچووە، بەڵام دادوەر قاسم محەممەد سلێمان عەزاوی کە جێگری سەرۆکی دادگایە وەک سەرۆکی نوێی دادگەکە پێشنیازکراوە.  لەبارەی هۆکاری لەسەر کار لادانی، ئەو کەسە نزیکەی سەرۆکی دادگەی کەرکووک گوتی "ماوەیەک لەمەوبەر بەهۆی چەند کێشەیەکی کوڕەکەی و دواتر سوڵحی عەشایەری هۆشداری داربووە سەرۆکی دادگە تاوەکو گەیشتە لەسەر کار لادانی".