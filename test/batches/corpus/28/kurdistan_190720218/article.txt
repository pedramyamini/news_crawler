ئەمڕۆ دووشەممە، وەزارەتی کارەبای حکومەتی هەرێمی کوردستان راگەیێندراوێکی بڵاوکردەوە و رایگەیاند، وەزارەتی كارەبا بە پشت بەستن بە بەرهەمهێنانی ٣٤٠٠ مێگاوات کارەبا، لە چوار رۆژی جەژنی قورباندا ١٤ کاژێر کارەبا دەداتە ھاوبەشانی.  ئاماژەی بەوەشکردووە، بەڕێوەبەرایەتیی گشتیی كۆنترۆڵی كارەبای هەرێمی کوردستان لەگەڵ بەڕێوەبەرایەتییەكانی كۆنتڕۆڵی كارەبای پارێزگاكانی هەولێر، سلێمانی، دهۆك و ئیدارەی گەرمیان و سەرجەم وێستگەگانی بەرهەمهێنانی كارەبا، گواستنەوە و دابەشكردنی كارەبا لەسەر ئەرکەکانیان بەردەوام دەبن.  ھەرێمی کوردستان لە وەرزی گەرمادا، پێویستیی بە ٤٢٠٠ تاوەکو ٤٥٠٠ مێگاوات کارەبا ھەیە، بەڵام وەزارەتی کارەبا دەڵێت "بەهۆی نەبوونی سووتەمەنی و زۆربوونی تێچوونەکەی ٣٤٠٠ بۆ ٣٥٠٠ مێگاوات کارەبا بەرهەمدەهێنین".