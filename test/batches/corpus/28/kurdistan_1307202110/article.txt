حوسێن رەقیب، بەڕێوەبەری نووسینگەی هەولێری دەستەی هەڵبژاردنەکان لە هەرێمی کوردستان بە رادیۆی رووداوی راگەیاند "نزیکەی ٧٥ % ـی دانیشتووانی هەرێمی کوردستان ناویان تۆمار کردووە. لەو کاتەوەی تۆماری بایۆمەتری راگیراوە، هیچ بڕیارێک نییە بۆئەوەی هاووڵاتی بتوانێت بە کارتە کۆنەکەی بایۆمەتری دەنگ بدات".  رۆژی دووشەممە ١٢ - ٠٧ - ٢٠٢١ کۆمیسیۆنی سەربەخۆی هەڵبژاردنەکان هەڵبژاردنێکی نمایشیی بۆ راهێنانی کارمەندان و تاقیکردنەوەی ئامێرەکانیان سازکرد.  بەڕێوەبەری نووسینگەی هەولێری دەستەی هەڵبژاردنەکان گوتی، "ئێمە بەگوێرەی ئەو خشتەی کارەی بۆ راییکردنی کارەکانمان دامانناوە، تاوەکو ئەم ساتە زۆر سەرکەوتووانە کارەکانمان بەڕێوەدەچێت. ئامێرەکان هەمان ئامێری هەڵبژاردنی رابردوون، بەڵام ئەپدەیت کراونەتەوە و خێراتر کار دەکەن".  تاوەکو رۆژی ٠١ - ٠٥ - ٢٠٢١ تۆمارکردنی ناوی هاونیشتمانیان لە بایۆمەتری بۆ دەنگدانی هەڵبژاردنی پێشوەختەی پەرلەمانی عێراق بەردەوام بوو.