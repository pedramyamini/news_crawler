نەبیل حەمدی بوشناق، بەڕێوەبەری گشتیی تەندروستیی کەرکووک بە تۆڕی میدیایی رووداوی راگەیاند "بەهۆی ئەوەی سبەینێ پلەی گەرما زۆر بەرز دەبێتەوە، وەکو پێشبینییەکانی کەشوهەوا پێیان راگەیاندووین؛ بۆیە دەوام لە سەرجەم فەرمانگەکانی پارێزگای کەرکووک سبەی پێنجشەممە تاوەکو ١٢: ٠٠ی نیوەڕۆ دەبێت".  بەڕێوەبەری گشتیی تەندروستیی کەرکووک داوا لە دانیشتووان دەکات لە وەرزی هاوینی ئەمساڵ بە تەواوی ئاگاداری تەندروستیی خۆیان و خۆراک و خواردنەوەیان بن، دەشڵێت "نابێت تیشکی رۆژ راستەوخۆ بەریان بکەوێت، چونکە کاریگەریی خراپی لەسەر تەندروستییان دەبێت".  ئەمڕۆ چوارشەممە ئەمیندارێتیی ئەنجوومەنی وەزیرانی عێراق بەهۆی بەرزبوونەوەی پلەی گەرما، راگرتنی دەوامی لە فەرمانگەکانی حکومەت لە بەغدا بۆ سبەی پێنجشەممە راگەیاند.