وەزارەتی كشتوكاڵی حکومەتی هەرێمی کوردستان بڕیاریداوە لەبەر نەبوونی بودجە بەشێك لە نەمامگەكانی  بداتە كەرتی تایبەت، ئەمەش بەشێک لە رێکخراوەکانی پاراستنی ژینگەی نیگەران کردووە، سەرۆكی پارتی سەوزی كوردستان دەڵێت: "ئێمە پێمانوایە ئەم بڕیارە لە ژینگەپارێزیدا خیانەتێکی نیشتمانییە و مەترسیدارە". فەرمانگەی میدیا و زانیاری حکومەتی هەرێمی کوردستان لەو بارەوە روونکردنەوەیەکی بڵاوکردووەتەوە و دەڵێت"بەکارهێنان و بە کرێدانی موڵکی میری زۆر باو و یاساییە و لە بەرامبەردا بەکارهێنانی دەستەواژەی خیانەتی نیشتیمانی تۆمەتێکی قورسە".