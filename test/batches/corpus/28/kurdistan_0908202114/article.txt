ئەمڕۆ دووشەممە ٠٩ - ٠٨ - ٢٠٢١ پەیجی فەرمیی بارەگای بارزانی لە تۆڕی کۆمەڵایەتیی فەیسبووک پیرۆزبایی سەرۆک بارزانی لە حیزبی سۆسیالیست بڵاودەکاتەوە. سەرۆک بارزانی رایدەگەیێنێت، "هیوادارم ئەو بۆنەیە ببێتە مایەی پێشڤەچوونی زیاتری كاروباری حیزبە تێكۆشەرەكەتان و هەروەها پتەوتربوونی پەیوەندیی نێوان سەرجەم حیزب و لایەنە سیاسییەكانی كوردستان".  دەقی پەیامی سەرۆک بارزانی:  برووسکەی پیرۆزبایی سەرۆک بارزانی بۆ سکرتێری گشتیی حزبی سۆسیالیست دیموکراتی کوردستان  برای بەڕێز كاك محەمەد حاجی مەحموود سكرتێری گشتیی حزبی سۆسیالیست دیموكراتی كوردستان  بەبۆنەی چل و پێنجەمین ساڵیادی دامەزراندنی حزبی سۆسیالیست دیموكراتی كوردستان گەرمترین پیرۆزبایی خۆم ئاراستەی بەڕێزتان و سەركردایەتی و كادر و ئەندام و لایەنگرانتان دەكەم و هیوای سەركەوتنتان بۆ دەخوازم.   بەڕێزتان و حزبی سۆسیالیست دیموكراتی كوردستان جێگەی تایبەتتان لەناو بزاڤی ڕزگاریخوازی كوردستان لە قۆناغە جۆراوجۆرەكاندا هەبووە و هیواداریشم ئەو بۆنەیە ببێتە مایەی پێشڤەچوونی زیاتری كاروباری حزبە تێكۆشەرەكەتان و هەروەها پتەوتربوونی پەیوەندی نێوان سەرجەم حزب و لایەنە سیاسییەكانی كوردستان ,