بە پێی راگەیێنراوێکی پۆلیسی راپەڕین، کەسێکی شوان بە ناوی (س. خ. ر) تەمەن ٤١ ساڵ کە دانیشتووی گوندی دووگۆمانی شارۆچکەی سەنگەسەرە، گەیێنراوەتە نەخۆشخانەی گشتی قەڵادزێ و بە گوللەی کڵاشینکۆف بریندار کراوە.  لە راگەیێنراوەکەی پۆلیسی راپەڕین هاتووە، بەگوتەی بریندارەکە لای رانە مەڕەکوی بووەو بۆ لەوەڕاندن چووەتە سنووری گوندی باراوە، بەڵام لەلایەن دوو کەسی گوندەکەوە دراوەتە بەر دەستڕێژیی گوللە و بریندار کراوە.  پۆلیسی راپەڕین، پەڕاوی لێکۆڵینەوەی بۆ رووداوەکە رێکخستووەو بە فەرمانی دادوەر بە ماددەی ٣١/٤٠٥ی یاسای سزادانی عێراقی فەرمانی دەستگیرکردنی بۆ دوو کەسەکە دەرکردووە.