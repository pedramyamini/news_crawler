علی جەمال قدووری، گوتەبێژی پۆلیسی گەرمیان سەبارەت بە رووداوەکە بڵاویکردووەتەوە، "پێشمەرگەیەک لەکاتی ئەرکدا گوللەی بەخۆیەوە ناوەو خۆی کوشتووە. "  گوتەبێژی پۆلیسی گەرمیان ئاماژە بەوە دەدات، کە پێشمەرگەکە لە لیوا سێ بووە و ناوی (عەباس عەبدوڵڵا حەسیب)ـە و تەمەنی ٤١ ساڵە، بەرەبەیانی ئەمڕۆ پێنجشەممە هێنراوەتە بەشی فریاکەوتنی شەهید هەژار لە کەلار کە "بەهۆی بەرکەوتنی گوللەوە گیانی لەدەستدابوو. "  بەگوتەی هاوڕێکانی کە بۆ پۆلیسی گەرمیان قسەیان کردووە، پێشمەرگەکە دانیشتووی شاری خانەقینە و '' لەکاتی ئەرکدا لەنزیک خانەقین گوللەی بەخۆیەوە ناوەو گیانی لەدەستداوە.''  تەرمی پێشمەرگەکە لە دادپزیشکی قەزای کەلارە و دوای توێکاری بۆ تەرمەکە، رادەستی کەسوکاری دەکرێتەوە.