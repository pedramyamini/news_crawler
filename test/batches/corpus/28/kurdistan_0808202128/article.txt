رووداوەکە لەنێوان دوو ئۆتۆمبێلی جۆری ئۆپڵ تەکسی و ئۆپڵ تایبەت لە شەقامی ئیتیتێ روویدا. گوتەبێژی هاتووچۆی دهۆک دەڵێت، "هۆکارەکەی پابەند نەبوون بووە بە رێنوێنییەکانی هاتووچۆ، بەتایبەت لە شەودا".  موقەدەم ئازاد تەها، گوتەبێژی هاتووچۆی دهۆک بە تۆڕی میدیایی رووداوی راگەیاند، "لە رووداوەکەی ئەمشەو ٠٨ - ٠٨ - ٢٠٢١ دا چوار کەس برینداربوون، برینی دووانیان سەختە".  تاوەکو کۆتایی مانگی ٤ی ٢٠٢١، لە سنووری پارێزگای دهۆک ٢٥٢ رووداوی هاتووچۆ روویانداوە و لە ئەنجامدا ٢٩ کەس گیانیان لەدەستداوە و ٢٨٢ کەسیش برینداربوون.