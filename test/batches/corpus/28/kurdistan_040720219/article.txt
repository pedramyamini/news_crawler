عەمید سەعدی بەرزنجی، بەڕێوەبەری پۆلیسی بەردەڕەش بە تۆڕی میدیایی رووداوی راگەیاند، دوا نیوەڕۆی ئەمڕۆ دوو کەس چوونە بۆ راوە ماسی لەسەر رووباری خازر کە نارنجۆک (روومانە)یان بەکارهێناوە بۆ راوکردن. نارنجۆکێک لە دەستی یەکێکیان تەقیوەتەوە و گیانی لەدەستداوە و ھاوڕێکەیشی برینداربووە.   عەمید سەعدی بەرزنجی ئاماژەی بەوەشکرد، ئەو دوو کەسە دانیشتووی شارۆچکەی کەلەکن. ئەو راوچییەی گیانی لەدەستداوە ناوی ئەحمەد مەولوودە و تەمەنی ٢٦ ساڵانە، بریندارەکەش ناوی شاڵاو حەکیمە و تەمەنی ٢٨ ساڵانە.  تەرمی ئەو کەسەی گیانی لەدەستداوە رەوانەی پزیشکی دادوەریی دهۆک کراوە، بریندارەکەش رەوانەی نەخۆشخانەی فریاکەوتنی دهۆک کراوە.   سەباح زوھێر، بەرپرسی راگەیاندنی تەندروستیی ئاکرێ بە رووداوی راگەیاند کە بریندارەکە لەژێر چاودێریی پزیشکی دایە و "دۆخی تەندروستیی جێگیرە. "