بەشی پۆلیسی نەهێشتنی تاوان / نووسینگەی باشوور لە هەولێر رایگەیاندووە، لەکاتی گەڕان و سووڕان بەنێو شەقامەکانی شاری هەولێر لە کاژێر ٠٤: ٠٠ی بەیانی، دوو کەسیان بە ناوەکانی (ک. ع. ا.) و (ر. د. ف.) دەستیرکردووە بە تۆمەتی بەکارهێنانی ماددەی هۆشبەر.  ئەو دوو تۆمەتبارە ئۆتۆمبێلێکیان لە جۆری (نیسان پیکاب) پێبووە و پۆلیس دەڵێت "نەشڕەی پۆلیسیان لێدابوو، خۆیان وەکو هێزە ئەمنییەکان دەناساند".  لەکاتی دەستگیرکردنی ئەو دوو کەسەشدا دەست بەسەر ئۆتۆمبێلەکە و چەکێک لە جۆری (کڵاشینکۆڤ) و چەقۆیەک و ماددەی هۆشبەر لە جۆری (کریستاڵ، جامایکا و حەبی ئاڕتین) گیراوە.  پەڕاوی لێکۆڵینەوە بۆ ئەو دوو کەسە رێکخراوە بەپێی ماددەی ٢١ی چەک و ١٤ی ماددە هۆشبەرەکان راگیراون.