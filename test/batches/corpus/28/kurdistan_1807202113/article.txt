وەزارەتی تەندروستی دەڵێت، تەرخانکردنی ئەو بڕە پارەیە "لەپێناو گرنگیدانە بە رەوشی تەندروستیی هاووڵاتیانی خۆشەویستی هەڵەبجەی شەهید کە بەرکەوتووی چەکی کیمیایین، دوای چالاککردن و دەستبەکاربوونی نەخۆشخانەی تایبەت بە چارەسەرکردنی بەرکەوتووان. "  لە راگەیێندراوەکەی وەزارەتی تەندروستیدا هاتووە، "سەرۆکی حکومەتی هەرێمی کوردستان رەزامەندی دەربڕی بۆ تەرخانکردنی بڕی ٤٨٠ ملیۆن دینار بۆ دابینکردنی دەرمان و پێداویستیی پزیشکیی مانگانە بۆ نەخۆشخانەی چارەسەرکردنی بەرکەوتووانی کیمیایی لە پارێزگای هەڵەبجە. "  هەڵەبجە لە ساڵی ١٨٨٩ کراوەتە قەزا و، لە ساڵی ١٩٩٩ لەلایەن پەرلەمانی کوردستانەوە وەکو پارێزگا ناسێنرا و یاسایەکی تایبەتی بۆ دەرکرا، لە رێکەوتی ١٣ی ئاداری ٢٠١٤ لەلایەن حکومەتی هەرێمی کوردستانەوە بڕیاری بە پارێزگاکردنی بۆ دەرچوو، لە ٣١ی کانوونی یەکەمی ٢٠١٣ ئەنجوومەنی نوێنەرانی عێراق هەڵەبجەی بەپارێزگا ناساند، بەڵام کارەکانی تەواونەکرا.