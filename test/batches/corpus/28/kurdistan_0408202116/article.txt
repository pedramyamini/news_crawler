درەنگانی شەوی رابردوو ٣ی ئابی ٢٠٢١ لە گەڕەکی ئیستاسیۆن دوای ئەوەی خەڵکی ناوچەکە تەرمێک لە کەناری جۆگەیەکی ئاودێریدا دەبینن، بەڕێوەبەرایەتی پۆلیس ئاگادار دەکەنەوە.  دوای گەیشتنی تیمەکانی ئافاد، تەندروستی، شارەوانی و ئەنجامدانی پشکنین دەردەکەوێت، گەنجێکی تەمەن ١٩ ساڵانە بە ناوی ئەحمەد توران ئەژدەرها و ماوەی پێنج رۆژ بوو بێسەروشوێن بوو.  دوای ئەنجامدانی لێکۆڵینەوە، تەرمی گەنجەکە گوازرایەوە پزیشکی دادی نەخۆشخانەی فێرکاریی زانکۆی سوتچووئیمامی ماڕاش.  بەگوێرەی زانیارییەکان، ئەو گەنجە پێنج رۆژ پێشتر دوای ئەوەی لە ماڵ چووەتە دەرەوە و گوتوویەتی "بۆ من نیگەران مەبن"، تاوەکو دۆزینەوەی تەرمەکەی هیچ هەواڵێکی لەبارەوە نەزانراوە. لێکۆڵینەوەش لە رووداوەکە دەستیپێکردووە.