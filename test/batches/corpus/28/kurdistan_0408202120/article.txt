تەحسین قاسم، پەیامنێری رووداو لە شنگال رایگەیاند، فەریدە ئیلیاس جردۆ کە رزگاربووی دەستی داعشە ئەمڕۆ کاژێر ١٢: ٠٠ی نیوەڕۆ لە دووڕیانی بۆرگ لە باکووری چیای شنگال ئۆتۆمبێلەکەی وەرگەڕاوە و بەو هۆیەوە بە سەختی برینداربووە، کەمێک پێش ئێستاش گیانی لەدەستدا.  فەریدە تەمەنی ٣٠ ساڵە، دایکی دوو منداڵە و بەشێک لە کەسوکارەکەی، لەنێویاندا هاوژینەکەی، لەژێر دەستی داعشدان و خۆیشی چوار ساڵ پێش ئێستا لەدەستی داعش رزگاری بووە. مامی فەریدە بە رووداوی راگەیاند، فەریدە خەڵکی کۆمەڵگەی بۆرگە.