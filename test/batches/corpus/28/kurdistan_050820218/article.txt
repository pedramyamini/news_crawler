بەپێی راگەیێندراوێکی بەڕێوەبەرایەتیی پۆلیسی ئیدارەی راپەڕین، "پێشنیوەڕۆی ئەمڕۆ لە زیادکردنێکی ئاشکرادا لەژێر سەرپەرشتیی لیژنەیەک کە پێکهێنرابوو، لەلایەن دادگەی لێکۆڵینەوەی پشدەر بە ئەمادەبوونی لێکۆڵەری دادوەری (مەحموود ئەحمەد ئیبراهیم) و شارەزا (پارێزە / هاوکار هەمزە) و (نەقیب رێبوار خالید) ئەفسەری نووسینگەی نەهێشتنی پشدەر مکافحە، یەکێک لە ئۆتۆمبێلەکانی سلێمان هەڵشۆیی فرۆشرا".  بەپێی راگەیێندراوەکە، ئۆتۆمبێلەکەی سلێمان هەڵشۆیی "لە جۆری (لێکزس / کۆڕۆ) ژمارە کاتی، مۆدێل ٢٠٢١، رەنگی ڕەش، فرۆشرا بە ١٢٤ هەزار و ٦٠٠ دۆلار".  سلێمان هەڵشۆیی، کە وەک بازرگان لە دەڤەری بیتوێن و پشدەر خۆی ناساندبوو و رۆژی ٢٠ - ١٢ - ٢٠٢٠ مایەپووچبوونی خۆی راگەیاند و دواتر لەلایەن هێزێکی ئاسایشەوە بۆ پاراستنی گیانی لە ماڵەکەی برایە دەرەوە و ئێستا بە بڕیاری دادوەر لە بەشی گرتن و گواستنەوەی بەڕێوەبەرایەتی پۆلیسی راپەڕین دەستبەسەرە.