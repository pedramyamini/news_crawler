رۆژی دووشەممە ٢ی ئاب تیمێکی تۆڕی میدیایی رووداو کە پێکهاتبوو لە ناسر عەلی، بەرپرسی نووسینگەی دهۆک؛ شاڵاو قەرەداخی، وێنەگر و محەممەد ئەحمەد، شۆفێر بە مەبەستی ئامادەکردنی شپێشەڵ ریپۆرتێک لەبارەی گۆڕە بەکۆمەڵەکانی کوردانی ئێزدی چوونە شنگال.  لەوبارەوە ناسر عەلی رایگەیاند، کاژێر ١٢: ٣٠ی ئەمڕۆ دووشەممە ٠٢ - ٠٨ - ٢٠٢١ پاشنیوەڕۆی لە نزیک سایلۆی شنگال لەلایەن ژمارەیەک لە چەکدارانی ئێزدیی حەشدی شەعبییەوە دەستگیرکران، بەڵام سوپای عێراق و پۆلیسی شنگال دەستوەردانیان کرد و ئازادیان کردن.  ناسر عەلی گوتی، سوپا و پۆلیس رێزی زۆریان گرتوون و دەوروبەری کاژێر ٠٣: ٠٠ی پاشنیوەڕۆش ئازادکراون و ئێستا دەگەڕێنەوە دهۆک.  لە ٠٣ - ٠٨ - ٢٠١٤ دا داعش هێرشی کردە سەر شنگال و دەوروبەری و کۆمەڵکوژییەکی گەورەی کرد، هەزاران کەسی رفاند و دەیان هەزار کەسیش ئاوارەی هەرێمی کوردستان بوون.