شەماڵ دێواری، گوتەبێژی بەڕێوەبەرایەتیی پۆلیسی سۆران بە تۆڕی میدیایی رووداوی راگەیاند، رووداوەکە خۆهەڵواسین بووە و بەپێی لێکۆڵینەوە سەرەتاییەکانیان خۆی بکەری کارەکە بووە.   بەپێی ئەو زانیارییانەی گوتەبێژی بەڕێوەبەرایەتیی پۆلیسی سۆران بە تۆڕی میدیایی رووداوی داوە، ئەو کەسەی خۆی خنکاندووە ناوی (خ. خ. م) بووە و لەدایکبووی ساڵی ١٩٧٤ بووە.   ئەو کەسە کە پیشەی پێشمەرگە بووە هەر لە قەزای رواندز نیشتەجێ بووە. دوای رەوانەکردنی تەرمەکەی بۆ پزیشکی داد، تەرمەکە رادەستی کەسوکاری کراوەتەوە.   پۆلیس و کەسوکاری ئەو پێشمەرگەیە هیچ زانیارییەکیان لەبارەی هۆکاری خۆخنکاندنەکە نەداوە.