ئەو گوندانەی کارەبایان بڕاوە بریتین لە ئەدنێ، دشێش، سەرەرو و ئوورە. بەڕێوەبەری ناحیەی کانی ماسێ بە تۆڕی میدیایی رووداوی راگەیاند، "هەموو هەوڵێکمانداوە، بەڵام بێسوودە. "  سەربەست سەبری، بەڕێوەبەری ناحیەی کانی ماسێ رایگەیاند، "تاوەکو ئێستا نازانین کێیە تەقە لە تیمەکانمان دەکات، رۆژانە یان شەڕی تورکیا و پەکەکە هەیە، یان تەقە لە تیمەکانمان دەکرێت. "  لەبارەی چارەسەری کێشەکە، سەربەست سەبری رایگەیاند، "ئێمە هەموو هەوڵێک دەدەین، بەڵام تاوەکو ئێستا نەمانتوانیوە چارەسەری بکەین. "  نزیکەی ٣٠ خێزان لە گوندی ئوورە دەژین و خەڵکی هەر سێ گوندەکەی دیکەش رۆژانە بۆ سەردانی رەز و بێستانەکانیان دەچنەوە گوندەکەی خۆیان.   لە ٢٣ ـی نیسانی ئەمساڵ، تورکیا ئۆپەراسیۆنێکی لە ناوچەکانی سنووری کانی ماسێ ئەنجامدا و تاوەکو ئێستا بەردەوامە، رۆژانە بۆردوومان و تۆپباران هەیە. تاوەکو ئێستاش ١٢ جار بەهۆی تۆپبارانەوە کارەبای گوندی هروور پچڕاوە.