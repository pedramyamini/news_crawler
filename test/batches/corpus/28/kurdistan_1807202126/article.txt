رۆژی ١٥ - ٧ - ٢٠٢١ مەکتەبی سیاسیی یەکێتی لەبارەی کێشەی هاوسەرۆکانەوە کۆبووەوە و بە بڕیاری سەرجەم ئەندامانی مەکتەبی سیاسی لاهوور شێخ جەنگی تێکڕای دەسەڵاتەکانی دەداتە بافڵ تاڵەبانی، تا کاتی تەواوبوونی هەموارکردنەوەی پەیڕەو. بەپێی پەیڕەوی ناوخۆ، یەکێتی چەند رێگەیەکی لە بەردەمدایە بۆ یەکلایی کردنەوەی ئەو كێشانە کە ئەمانەن:  ٣ - کێشەکە لە ئەنجوومەنی سەرکردایەتی یەکلایی بکرێتەوە، ئەوە بەهێزترین بژاردەیە. بەپێی پەیڕەوی ناوخۆی یەکێتیش ئەنجوومەنی سەرکردایەتی ئەو دەسەڵاتەی هەیە کە متمانە لە هاوسەرۆک وەربگرێتەوە.  دەسەڵاتەکانی ئەنجوومەنی سەرکردایەتی لە ماددەی ٢٥ی پەیڕەوی پەسندکراوی کۆنگرەی چوارەم دیاری کراوە کە ئەنجوومەنی سەرکردایەتی دەتوانێت بۆ یەکلایی کردنەوەی کێشەکان پشتی پێببەستێت:  یەکەم: لە خاڵی یەکەمدا هاتووە، ئەنجوومەنی سەرکردایەتی بەرزترین دەسەڵاتە لەنێوان دوو کۆنگرەدا و سەرچاوەی بڕیارە لە پرسە گرنگ و چارەنووسسازەکاندا.  دووەم: لەسەر داوای ٣١ ئەندامی ئەنجوومەنی سەرکردایەتی یان سکرتارییەتی ئەنجوومەن بۆ هەر پرسێکی لە ناکاو چارەنووسساز کۆبوونەوەی نائاسایی دەکرێت.  لە خاڵی ١٢ بۆ ١٦ ماددەی ٢٥ بە روونی دیاریکراوە کە ئەنجوومەنی سەرکردایەتی چۆن دەتوانێت متمانە لە هاوسەرۆک وەربگرێتەوە یان دەستلەکارکێشانەوەکەی قبووڵ بکات.  خاڵی ١٢: لێسەندنەوەی متمانە لە هاوسەرۆک و سکرتێری ئەنجوومەنی سەرکردایەتی بە رێژەی دوو لەسەر سێی دەنگی ئەندامانی ئەنجوومەنەکە دەبێت واتە بە دەنگی ٨٢ یان ٨٣ ئەندام پەسنددەکرێت.  خاڵی ١٣: دەستلەکارکێشانەوەی هاوسەرۆک بە دەنگی زۆرینەی سادەی ئەندامانی ئەنجوومەنی سەرکردایەتی پەسنددەکرێت. زۆرینەی سادە واتە ٥٠ % +١ کەواتە بە دەنگی ٦٣ ئەندام پەسنددەکرێت کە ئەمەیان ئەگەری زیاترە و بەپێی زانیارییەکان  دەستلەکاردەکێشێتەوە هەرچەندە رێکارەکان لێسەندنەوەی متمانە بووە تا ئێستا  خاڵی ١٤: لە ئەگەری دەستلەکارکێشانەوە یان لێسەندنەوەی متمانە لە هاوسەرۆک و ئەندامانی مەکتەب سیاسی بە هەمان رێکاری پێشوو هەڵبژاردنیان بۆدەکرێت و دەبێت سەرلەنوێ متمانەی ئەنجوومەنی سەرکردایەتی وەربگرنەوە.  خاڵی ١٥: لەسەر داوای ٥١ ئەندامی ئەنجوومەنی سەرکردایەتی لێسەندنەوەی متمانەی هاوسەرۆک دەخرێتە بەرنامەی کاری ئەنجوومەنەوە. کەواتە پێویستە ٥١ ئەندام بۆ لێسەندنەوەی متمانە لە هاوسەرۆک واژوو بکەن هەتا بخرێتە بەرنامەی کاری ئەنجوومەنەوە ٣١ ئەندامیش واژوو بکەن بۆ ئەنجامدانی کۆبوونەوەی نائاسایی ئەنجومەنی سەرکردایەتی.  خاڵی ١٦: لێسەندنەوەی متمانە و دەستلەکارکێشانەوە هاوسەرۆک و ئەندامانی مەکتەب سیاسی و گۆڕینیان بە رێژەی دوو لەسەر سێی دەنگی ئەندامانی ئەنجوومەنی سەرکردایەتی دەبێت.  دواتر ئەنجوومەنی سەرکردایەتیی یەکێتی پەیڕەوی ناوخۆی یەکێتی هەموار دەکاتەوە کە لە ١٨ - ٠٢ - ٢٠٢١ بە دەنگی  دوو لەسەر سێی ئەندامانی ئەنجوومەنی سەرکردایەتی پەسندکرا.  لە ماددەی ٦٩ ـی پەیڕەوی ناوخۆی حیزبەکە هاتووە دوای ماوەیەک، کە کەمتر نەبێت لە شەش مانگ بەپێی پێویست ماددە و بڕگەکانی پەیڕەوەکە هەموار دەکرێتەوە لەسەر داوای ٥٠ (هەڤاڵ) کە مەبەست لێی ئەندامانی ئەنجوومەنی سەرکردایەتییە، بە پەسندکردنی چوار لەسەر پێنجی دەنگی ئەندامانی ئەنجوومەنی سەرکردایەتی بە بێدەستکاریکردنی بنەما گشتییەکان پەسند دەکرێت.  رۆژی ٠٨ - ٠٧ - ٢٠٢١ سەرەتای ناکۆکییەکانی نێو یەکێتی دەرکەوتن و بەرپرسی هەردوو دەزگای زانیاری و دژەتیرۆر گۆڕدران، دوای دوو کۆبوونەوەش لەنێوان بافڵ تاڵەبانی و لاهوور شێخ جەنگی، هیچ رێککەوتنێک نەکران.