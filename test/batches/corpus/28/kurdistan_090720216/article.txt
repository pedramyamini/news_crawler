لە راگەیێندراوەکەدا تۆڕی زیرەکی کارەبای سلێمانی بەپێویستی دەزانێت، هەموو هاوبەشێکی کارەبا ژمارەی ئەو بۆردە لای خۆی تۆمار کردبێت کە هاوبەشی لێوە راکێشاوە و لەسەر دەرگای بۆردی سەر ستوونی کارەباکە نووسراوە بۆ نموونە (E ٠٥٦٧٨٢) کە ژمارەیەکە بە پیتی E دەستپێدەکات و ٥ ژمارەی لە دواوە نووسراوە.  تۆڕی زیرەکی کارەبای سلێمانی ئاماژە بەوە دەکات کە لە شەودا بەهۆی تاریکییەوە ئەو ژمارە بە زەحمەت دەخوێندرێتەوە، بۆیە بۆ ئەوەی لەکاتی هەرکێشەیەک و پەیوەندیی بە سەنتەرەکەوە بتوانن بە ئاسانی چارەسەری بکەن، ئەو ژمارەیەیان لای خۆیان هەڵگرتبێت.  - پێوەری زیرەک یەکێک لە باشترین پرۆژەکانی وەزارەتی کارەبایە. تاوەکو ئێستا زیاتر لە ٧٥٠,٠٠٠ پێوەری زیرەک بەستراون، کە دەکاتە نیوەی هاوبەشانی کارەبا.  - کۆنترۆڵی بەفیڕۆچوونی کارەبا کراوە.  - سەرپێچیی کارەبا چارەسەرکراوە.  - مانگانە پسووڵە دەدرێتە هاووڵاتییان.  - بۆ خوێندنەوەی پێوەر پێویست ناکات بچینە ناو ماڵی هاووڵاتییان.  - هیچ تێچوونێکی لەسەر هاووڵاتییان نییە.  - لە ماوەی کابینەی نۆیەمدا ١٨,١٠٠ حاڵەتی سەرپێچی بڕاوە و کەمپینەکە لەسەر کارەکانی خۆی بەردەوامە.  هەر پارێزگایەک رێژەیەکی دیاریکراو کارەبای پێ دەدرێت، بەمشێوەیە: