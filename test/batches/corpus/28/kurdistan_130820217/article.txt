ئەمڕۆ هەینی ١٣ - ٠٨ - ٢٠٢١ نەهشتەت سەلمان، بەرپرسی راگەیاندنی پۆلیسی دهۆک بە تۆڕی میدیایی رووداوی راگەیاند، "دوو کەس بە ناوەکانی عەبدوڵڵا جەقسی و حیکمەت یوسف لە کاتی پاککردنەوەی چەک یەکێک لە ماددەکانی دەستیان دەتەقێتەوە و دەبێتە هۆی ئاگرکەوتنەوە و ماڵەکەیان بەتەواوی سووتاوە و، تیمەکانی فریاکەوتنیش سەرقاڵی دەرهێنانی تەرمی دوو کەسەکەن".  بەو شێوەیەی لە وێنەکان دەردەکەوێت لە حەوشەی ماڵەکەدا ئۆتۆمبێلێك هەبووە کە بەتەواوی سووتاوە.  عەبدوڵڵا جەقسی کاری کڕین و فرۆشتنی چەک دەکات و تەمەنی ٧٠ ساڵە، حیکمەت یوسفیش لە نانەواخانەیەک کاردەکات و تەمەنی ٣٥ ساڵە.