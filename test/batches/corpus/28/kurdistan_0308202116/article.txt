رووداوەکە رۆژی ٣٠ - ٧ - ٢٠٢١ روویداوە و تۆمەتباران لەو رۆژەدا دەستگیرکراون و هێشتا دەستبەسەرن.  رائید هۆگر عەزیز گوتەبێژی پۆلیسی هەولێر بە تۆڕی میدیایی رووداوی گوت: "بەشی پۆلیسی فریاکەوتنی هەولێر لە نزیک کۆمپانیای جیهان پیاوێکیان بەناوی (ح. ح. م) و ئافرەتێک بە (س. س. ع) دەستگیرکردووە، ئەویش بە تۆمەتی هەوڵدان بۆ دزیکردن لە کۆشکێکی فرۆشتنی کتێب".  بە گوتەی رائید هۆگر ژن و پیاوەکە بیانین، پیاوەکە بە رەگەز میسرییە و ژنەکەش بە رەگەز سوورییە. گوتیشی، بە مەبەستی گرتنەبەری رێکاری یاسایی بەرامبەریان، هەردوو تۆمەتبار رادەستی نووسینگەی نەهێشتنی تاوانی باشوور کران.