شەوی سێشەممە ٣ی ئابی ٢٠٢١، کۆمپانیایەک، کە لە ناحیەی رزگاری پرۆژەیەکی نیشتەجێبوونیان هەیە بەناوی نەوژین سیتی، پارەی نێو قاسەکەیان دزرا.  عەلی جەمال قدوری گوتەبێژی پۆلیسی گەرمیان بە تۆڕی میدیایی رووداوی گوت: "پارەکە ١٣٨ هەزار و ٥٠٠ دۆلار و ٥٠ ملیۆن دینارە و لە قاسەکەیاندا دزراوە".  گوتەبێژی پۆلیسی گەرمیان ئاماژەی بەوە کرد، "دزییەکە لە نێو کۆمپانیاکەدا بووە و لەژێر بەرپرسیارێیتی و پاسەوانی خۆیاندا بووە. دۆسیەی لێکۆڵینەوەش بۆ رووداوەکە کراوەتەوە. پێنج کەس لەلایەن پۆلیسەوە دەستگیرکراون، کە هەندێکیان کارمەندانی کۆمپانیاکەن.