بەرەبەیانی ئەمڕۆ یەکشەممە، بارانی بەلێزمە لە سێوازی باکووری کوردستان باری، پێشبینی دەکرێت تاوەکو نیوەشەو بەردەوام بێت.   به‌ڕێوه‌به‌رایه‌تیی كه‌شناسیی رایگه‌یاند، ئاسمانی ئەو ٥ پارێزگایە به گشتیی نیمچه‌هه‌ور و ماوه ماوه‌ش تەواو  هه‌ور ده‌بێت و له دوای نیوه‌ڕۆشه‌وه له ئاگری، ئه‌رزه‌ڕۆم و ده‌وروبه‌ری قارس، ئیدر، ئه‌رده‌خان بارانی به‌خوڕ ده‌بارێت.   سەبارەت بە پلەکانی گەرماش، کەشناسی دەڵێت: "پله‌ی گه‌رما ئاسایی ده‌بن و شنه‌بایه‌ك له باكوور و باكووری رۆژهه‌ڵاته‌وه هه‌ڵده‌كات و بۆ رەشەبا دەگۆڕدرێت".   پێشبینی ده‌كرێت به‌رزترین پله‌كانی گه‌رما له رۆژدا به‌م جۆره‌بن: ئه‌رزنجان ٣٧، ئیدیر ٣٦، ئاگری ٣٤، ئه‌رزه‌ڕۆم ٣٣، قارس ٣١ و ئه‌رده‌خانیش ٣٠ پله.  ئەمە لەکاتێکدایە نزمترین پله‌كانی گه‌رما له شه‌ودا به‌مجۆره بوون: قارس و ئه‌رده‌خان ١٠، ئه‌رزه‌ڕۆم و ئاگری ١٣، ئیدر و ئه‌رزنجانیش ١٩ پله.  بەگشتی ئەمساڵ لە باکووری کورستان و تورکیا رێژەی بارانبارین کەمبووە و وشکەساڵی تەنگی بە بەشێک لە جووتیاران هەڵچنیوە. بەڵام لە سەرانسەری تورکیا و باکووری کوردستان لە ناوەڕاستی مانگی حوزەیرانەوە بارانی بەلێزمە و تەرزە دەبارێت.