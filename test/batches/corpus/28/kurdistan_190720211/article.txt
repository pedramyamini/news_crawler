بەپێی راگەیێندراوی ئاسایشی شارەزوور، لە رۆژی ١٥ - ٧ - ٢٠٢١ دا به فه‌رمانی دادوه‌ری لێكۆڵینه‌وه‌ی ئاسایشی شاره‌زوور و به پێی مادده‌ی ٦٣ی شوێنه‌وار، دوای گەیشتنی زانیاری هێزه‌كانیان له گوندی گریانه توانیان شه‌ش تۆمه‌تبار دەستگیر بکەن.   ناوی تۆمەتبارەکان وەکو ئاسایش ئاشکرای کردووە، بەمشێوەیەیە: (ئـ. س. ت)، (م. ت. م)، (م. ع. ع)، (م. ت. ع)، (ئـ. ت. م) و (ئـ. س. ع). ئاسایش دەڵێت، سێ له‌و تۆمه‌تبارانه دانیشتووی پارێزگای سلێمانین.  تۆمەتبارەکان لەکاتی دەستگیرکردنیاندا بە گوتەی ئاسایش، "ئامێرێکی دۆزه‌ره‌وه‌ی شوێنه‌واریان پێبووه و له سنووری ئه‌و گونده به‌دوای شوێنه‌واردا گه‌ڕاون. " بۆیه دۆسیه‌ی لێكۆڵینه‌وه بۆ تۆمه‌تباره‌كان كراوه‌ته‌وه و لێكۆڵینه‌وه به‌رده‌وامه.  هەروەها بەڕێوەبەرایەتیی ئاسایشی شارەزوور باسی لەوەشکردووە، لە ١٣ - ٧ - ٢٠٢١ دا، لە گوندی سۆسەکانی شارەدێی تەوێڵە تۆمەتبارێکیان بەناوی (ب. و. ح) دەستگیرکردووە کە ئۆتۆمبێلێکی بارهەڵگری لە جۆری تۆیۆتا لاندکروزەر پێبووە و دەرمانی تەندروستی بە قاچاخ هەڵگرتووە.  ئەو تۆمەتبارە وەکو ئاسایش رایگەیاندووە، بڕی دوو ملیۆن و ٤٧٥ هەزار دیناری عێراقی و ١٢٠٠ دۆلاری ئەمریکی ساختە و دەمانچەیەکی بێ مۆڵەتی پێبووە.