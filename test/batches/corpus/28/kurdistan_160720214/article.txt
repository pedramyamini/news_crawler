بەگوێرەی سەرچاوەکانی هەواڵ لە ناوچەکە، بەرەبەیانی ئەمڕۆ هەینی ١٦ی تەمموزی ٢٠٢١ فڕۆکەی بێفڕۆکەوانی سوپای تورکیا ئەو بەشەی شارۆچکەی تل رەفعەتیان لە ناوچەی شەهبای سووریا بۆردوومانکردووە کە لە ژێر کۆنتڕۆڵی هێزەکانی سووریای دیموکراتدایە.   بەگوێرەی هەمان سەرچاوە، کاژێر ٠٥: ٣٠ خولەکی بەیانی ئەمڕۆ هەینی سوپای تورکیا و گرووپە چەکدارییە سوورییەکان کە تورکیا پاڵپشتییان دەکات، گوندەکانی ئەریدا و زەنووبیای سەر بە گرێ سپیان لە رۆژئاوای کوردستان تۆپباران کردووە.   تاوەکو ئێستا هیچ زانیارییەک لەبارەی ئەنجامی ئەو بۆروومان و تۆپبارانانە بڵاونەکراونەتەوە.