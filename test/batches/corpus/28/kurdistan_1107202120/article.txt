لە راگەیێندراوێکی بارەگای بارزانیدا هاتووە، رۆژی یەکشەممە ١١ی تەممووزی ٢٠٢١، سەرۆک مەسعود بارزانی لەڕێگەی پەیوەندیی تەلەفۆنییەوە پەیوەندیی بە کوڕی کوێخا حاجی برایم دیلمانی کرد و پرسە و سەرەخۆشیی خۆی پێ راگەیاندن.  وەکو لە راگەیێندراوەکەدا هاتووە، لەو پەیوەندییە تەلەفۆنییەدا سەرۆک بارزانی ھاوخەمیی خۆی بۆ بنەماڵەی کۆچکردوو دەربڕی، "هیوای خواست خودای گەورە خوالێخۆشبوو بە بەهەشتی بەرین شادبکات و سەبر و ئارامیش بە بنەماڵەکەی و خزم و کەس و ئاشنایانی خوالێخۆشبوو ببەخشێت".