رەنجە جەمال، پەیامنێری رووداو لە شوێنی شکانی بۆرییەکە لە نزیک مەفرەقی کەورگۆسک رایگەیاند، ئەمڕۆ یەکشەممە ١١ - ٠٧ - ٢٠٢١ بەهۆی کارکردنی کارکردنی یەکێک لە کۆمپانیاکانی هێڵی ئینتەرنێت، یەکێک لە بۆرییەکانی پرۆژەی ئاوی ئیفراز شکا، لەو کاتەی کە کۆمپانیاکە خەریکی بڕینی شەقام بوون بۆ راکێشانی هێڵی ئینتەرنێت لە رێگەی کێبڵی سەرەکییەوە.  لە ماوەی رابردوودا چەند جارێک بۆریی ئاوی پرۆژەی ئیفراز سێ شکاوە، کە ئاو بۆ نزیکەی ٤٠ % ـی شاری هەولێر دابین دەکات، بەڵام ئەمجارە ئەو بۆرییەی شکاوە هی ئیفراز سێ نییە. بە گوتەی ئاری ئەحمەد، بەڕێوەبەری گشتی ئاو و ئاوەڕۆی هەرێمی کوردستان ئەو بۆرییەی شکاوە بۆریی ئاوی ئیفراز یەکە.  ئەگەر بۆریی ئیفراز یەک بێت ئەوا ئەمڕۆ و سبەی % ١٥ گەڕەکەکانی هەولێر بەشێک لە ٦٠ مەتری و تەیراوە، منارە، بەشێک لە بەختیاری و ناو بازاڕی گەورەی هەولێر بێ ئاو دەبن.   بە مەبەستی چاککردنەوەی بۆرییەکەش لە پرۆژەی سەرەکییەوە ئاوی ئیفراز گیراوەتەوە، چاوەڕێ دەکرێت ئاوی نێو بۆرییەکە بەتاڵ ببێت، وەک ئاری ئەحمەد، بەڕێوەبەری گشتی ئاو و ئاوەڕۆ باسی لێوەکرد، ئەوکات کارکردن تێیدا ئاسان دەبێت و لە ماوەیەکی کەمدا دەتوانن بۆرییەکە چاک بکەنەوە.