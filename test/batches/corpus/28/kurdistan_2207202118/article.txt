ئەندامانی ئەنجوومەنی ئێحسان گۆشتی قوربانییان بە پلان دابەشکرد. پێش جەژن ناوی ئەو ماڵانەیان تۆمارکردبوو کە هەژار و کەمداهاتن و گۆشتی قوربانییەکەیان بەسەر ئەواندا دابەشکرد.  ئەنجوومەنەکە ناوی ٤٠٠ خێزانیان لابوو، بەو پارەیەی کۆکرابووەوە ٣٠ سەر ئاژەڵیان کڕیوە و کردوویانەتە قوربانی و لە رۆژی جەژندا بەسەر ئەو ٤٠٠ خێزانە هەژارەدا دابەشیانکردووە.  ئەمساڵ بەهۆی بەرزبوونەوەی رێژەی بێکاری و هەڵاوسان، ژمارەی خەڵکی هەژار و کەمداهات زیاتر بووە و خەڵکی هەژار زیاتر پەنا بۆ خێرخوازان و ئەنجوومەنە خێرخوازییەکان دەبەن.  بەپێی بەدواداچوونە مەیدانییەکان، ئەمساڵ لە ناوچە جیاوازەکانی رۆژهەڵاتی کوردستان هاونیشتمانییان قوربانیی زیاتریان کردووە. خێرخوازانیش زیاتر لە ساڵانی رابردوو لە خەمی هەژاراندا بوونە.