بەپێی ئامارەکەی تەندروستی کە ئەمڕۆ ٢٤ - ٧ - ٢٠٢١ بڵاوکراوەتەوە، " ٣٨ کەس بەهۆی رووداوەکانی هاتووچۆوە سەردانی نەخۆشخانەکانی سنوورەکەیان کردووە. "  هەروەها ئاماژە بە لەدایکبوون کراوە و راگەیێندراوە، لە چوار رۆژی جەژندا ٣٢٣ منداڵ لەدایکبوون.   لە راگەیێندراوەکەدا باس لە چەند رووداوێکی دیکە کراوە، لەوانە دوو کەس کارەبا گرتوونی، ٢٣ کەس لە بەرزایی کەوتوونەتەخوارەوە و پشکنینی کۆرۆنا بۆ ١٢ هەزار و ٥١٩ کەس کراوە.  لە ئامارەکەدا ١١ کەیسی روودانی شەڕ خراوەتەڕوو، لەو بارەیەوە هێمن سلێمان، گوتەبێژی پۆلیسی دهۆک بە تۆڕی میدیایی رووداوی گوت، "لەو شەڕانەدا هیچ کەسێک نەکوژراوە. "  بە گوتەی هێمن سلێمان، بڕیارە سبەینێ ئامارەکانی چوار رۆژی جەژن "بە وردی" بخەنەڕوو.