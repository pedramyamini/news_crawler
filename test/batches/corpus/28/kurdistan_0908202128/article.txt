لەسەر ئاستی سووریاش، پێش ساڵی ٢٠١١، کریستیانەکان ٨ بۆ ١٠ % ـی خەڵکی سووریایان پێکدەهێنا، ئێستا تەنیا ٣ % ـی خەڵکی ئەو وڵاتە پێکدەهێنن.   کۆچکردنی کریستیانەکان و ئاوارەبوونیان وایکردووە، لە ناوچەی خابووریش ژمارەیان کەمببێتەوە. ئێستا لەوێ ٨٠٠ بۆ هەزار کریستیان دەژین، بەڵام پێش ساڵی ٢٠١١ ژمارەیان ٢٠ بۆ ٢٢ هەزار کەس دەبوون. کریستیانەکانی ئەو ناوچەیە ئاشوورین.   لە ناوچەی خابوور ٣٣ گوندی ئاشووری هەن کە لە زۆربەی گوندەکان کەمتر لە ١٠ کەس ماون.   سێ پارتی کریستیانیش لە هەرێمی جزیرەی رۆژئاوای کوردستان هەن، کە بریتین لە: رێکخستنی ئاشووریی دیموکراتی، پارتی ئاشووریی دیموکراتی و یەکێتیی سریانین.