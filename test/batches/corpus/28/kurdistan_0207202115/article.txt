عادل ئەمین، بەڕێوەبەری ناحیەی فایدە بە تۆڕی میدیایی رووداوی راگەیاند، ئەو کەسانەی تەقەیان لە یەکدی کردووە خەڵکی سنووری فایدە نین.  عادل ئەمین ئاماژەی بەوەشدا، بەپێی زانیارییە سەرەتاییەکان ئەو کەسانە خەڵکی شوێنەکانی دیکەی پارێزگای دھۆکن کاری پاسەوانی دەکەن لە بەغدا، پێشتر لە بەغدا شەڕیان کردووە، لە کاتی گەڕانەوە بۆ دھۆک، جارێکی دیکە شەڕیان کردووە و تەقەیان لە یەکدی کردووە، لە ئەنجامدا کەسێک بە سووکی برینداربووە.  بەڕێوەبەری ناحیەکە گوتیشی، پۆلیس دەستی بە لێکۆڵینەوە کردووە، ھێشتا ھیچ کەس دەستگیر نەکراوە، چونکە شوێنی تەقەکەرە سەرەکییەکان دیار نییە.