مەڵبەند حەمەد، بەڕێوەبەری بنكەی تەندروستیی ناحیەی خەلەكان بە  تۆڕی میدیایی رووداوی راگەیاند، كاژێر ٠٣: ٠٠ی پاشنیوەڕۆی ئەمڕۆ  پێنجشەممە لەسەر رێگەی هەولێر - سلێمانی لە نزیك گوندی باداوان،  بەهۆی پێكدادانی دوو ئۆتۆمبێل چوار كەس بوونە قوربانی، گوتیشی "لە  چوار كەسەكە یەكێكیان گیانی لەدەستداوە كە خەڵكی كەركووكە و تەمەنی  نزیكەی ٥٠ ساڵێك دەبێت".   بەڕێوەبەری بنكەی تەندروستیی ناحیەی خەلەكان ئەوەی خستەڕوو، سێ  بریندارەكە دۆخی تەندروستییان باشە، بەڵام بۆ چارەسەر رەوانەی  نەخۆشخانە كراون.   بەهۆی یەك ئاڕاستەیی بەشێكی زۆری شەقامی نێوان هەولێر - سلێمانی، خراپیی رێگەكە و پابەند نەبوونی بەشێك لە شۆفێران بە رێنوێنییەكانی  هاتووچۆوە، ساڵانە دەیان كەس لەو رێگەیەدا دەبنە قوربانیی رووداوەكانی هاتووچۆ.