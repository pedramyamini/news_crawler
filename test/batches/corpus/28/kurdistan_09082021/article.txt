عەلی جەمال قەدووری، گوتەبێژی پۆلیسی گەرمیان بە تۆڕی میدیایی رووداوی گوت: "سەرۆکی شارەوانیی کفری سکاڵای دژی ئارام کەریم، بەڕێوەبەری نووسینگەی قەرزی بچووک تۆمارکردووە و بە بڕیاری دادوەر رۆژی ٨ - ٨ - ٢٠٢١ تۆمەتبارەکە دەستگیرکراوە".  بە گوتەی قەدووری، قادر فاتیح، سەرۆکی شارەوانی سکاڵاکەی بەهۆی "ناوزڕاندن"ەوە تۆمارکردووە.  ماددەی ٤٣٧ لە یاسای سزادانی عێراقی تایبەتە بە درکاندنی نهێنییەکان؛ دەکرێت کەسی تۆمەتبار دوای یەکلاییبوونەوەی "تاوان"ـەکە بە زیندانیکردن بۆ ماوەیەک کە زیاتر نەبێت لە دوو ساڵ و پێبژاردن بە ٢٢٥ هەزار دینار زیاتر نەبێت یان یەکێک لەو دووانە سزادەدرێت.