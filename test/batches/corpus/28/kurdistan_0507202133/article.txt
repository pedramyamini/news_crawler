مەیسەر بەرۆشکی، قائیمقامی قەزای سێمێل بە وەکالەت، بە تۆری میدیایی رووداوی راگەیاند، بەھۆی دەمەقالێوە ھەردوو بنەماڵەکە بەشەڕھاتن، لە ئەنجامی شەڕەکەدا حەوت بریندار بە دار و بەرد لە ھەردوو لا ھەن، بەڵام چەک بەکار نەھاتووە.  مەیسەر بەرۆشکی گوتیشی بنەماڵە بەشەڕھاتووەکان ناسیاوی یەکدین، پۆلیس و ھێزە ئەمنییەکان ھەر زوو کێشەکەیان کۆنترۆڵکردووە و بریندارەکان ھەر لەوێ چارەسەر کراون، پێویستیان بە نەخۆشخانە نەبووە.  پۆلیسی دهۆک لەبارەی شەڕەکەوە راگەیێندراوێکی لە فەیسبووک بڵاوکردووەتەوە و ئاماژەی بەوە کردووە، لە شەڕەکەدا چەقۆ بەکارهێندراوە. دەشڵێت، هێزەکانیان چوونەتە شوێنی رووداوەکە و دۆخەکەیان کۆنترۆڵکردووە.