موقەدەم عەلی جەمال قدووری، گوتەبێژی پۆلیسی گەرمیان بە تۆڕی میدیایی رووداوی راگەیاند، "دوای سکاڵای هاونیشتمانییەک و ئاگادارکردنەوەمان کە دوو تۆمەتبار لەکاتی کڕینی مەڕوماڵات و پێدانی ٥٣٠٠ دۆلاری ئەمریکی ساختە لە قەزای کەلار هاونیشتمانییەک فریو دەدەن، توانیمان دەستگیریان بکەین. "  گوتەبێژی پۆلیسی گەرمیان گوتی، "تۆمەتبارەکان لەلایەن پۆلیسی نەهێشتنی تاوانی گەرمیانەوە دەستگیرکراون و دەستیش بەسەر دراوە ساختەکاندا گیراوە".  تۆمەتبارەکان بە بڕیاری دادوەری لێکۆلینەوەی کەلار بەپێی ماددەکانی ٢٨٩/٢٩٨ یاسای سزاکان، بەندکراون و لێکۆڵینەوە لەگەڵیان دەستیپێکردووە.