بەپێی راگەیێندراوێکی سەرۆکایەتیی هەرێمی کوردستان، رۆژی پێنجشەممە ١٢ - ٠٨ - ٢٠٢١ و شاندێکی یاوەری کرد.  لە کۆبوونەوەکەدا دوایین پێشهاتە سیاسییەکان لە هەرێمی کوردستان و عێراق، رێکخستنەوە و چاکسازیی پێشمەرگە و دانانی میکانیزمێکی گونجاو سەبارەت بە هێزەکانی پشتیوانیی دوو بۆسەر وەزارەتی پێشمەرگە تاوتوێ کراون.  وەکو لە راگەیێندراوی سەرۆکایەتیی هەرێمی کوردستاندا هاتووە، شێخ جەعفەر شێخ مستەفا "پەیوەندییه‌کانی هەرێمی کوردستان و هۆڵه‌ندای لە بواری دیپلۆماسی و سەربازیدا بەرز نرخاند و بۆ فه‌راهه‌مکردنی ئارامی و سه‌قامگیریی زیاتر، گرنگی و رۆڵی پێشمەرگەی لە ناوچەکەدا بەتایبەت ئەو شوێنانەی بۆشایی ئەمنییان هەیه، بە پێویست زانی".  لە راگەیێندراوەکەدا ئەوەش هاتووە، راوێژکاری باڵای سەربازیی هۆڵه‌ندا "تیشکی خستە سەر رێکخستنەوە و چاکسازییەکانی پێشمەرگە، چونکە گرنگیی ئەو پرۆسەیەی بە هەنگاوێکی چارەنوسساز بۆ هەرێمی کوردستان ناو برد کە لە چوارچێوەی یاسا سەربازییەکاندا هێزێکی نیشتمانیی یەکگرتوو بنیاد بنرێت، هه‌ر له‌و چوارچێوه‌یه‌دا باس لە دانانی میکانیزمێکی گونجاو سەبارەت بە هێزەکانی پشتیوانیی دوو بۆ سەر وەزارەتی پێشمەگە کرا.