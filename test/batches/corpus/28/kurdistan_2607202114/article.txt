پیاڵەیەك پرسیار … دەنكە وەڵامێك  ناوەكەی ناڵێم با بە دەم شڕ دەرنەچم، بەڵام ناوەڕۆكی قسەكەیتان بیر  ئەخەمەوە كە فەرمویەتی ئێوە تا ئێوارە قەزوان بخۆن من بەدەنكێ چەقالە  ئەتانگرمەوە.. ئەو بلیمەتە مەبەستی بووە هەقیقەتێكی فەلسەفی بشەرحێنێ  كە عەیب نەبێ  لە زۆر مەسائیلدا عەدەدفشەیە، كوالیتی شەرتی ئەساسە،  بیل ئەخەص لە سەروتار و ژێرتەقریردا. تەبعەن روونكردنەوەش ئەگەر زۆر  كلكە قنگێی بدەیت ئەبێ بە لیخنكردن. لیخنیش خوا دایناوە راوی تیا  بكەیت، راوی ماسی بۆ نامناسی؟ باوەجوو بۆ بمناسێ؟ چواردەساڵی حیز  بۆ گۆشەی رۆژانەی ساتیربازی لە پێچی مێزەرێك ئاسانترە. ئیتر ئەنووسم  نانووسم كەی موشكیلەیە؟.   دەردی كابرای جاف وتی  واپەز ئەمرێ، گۆشە  بمێنێ و نەمێنێ كەی موشكیلەیە؟. وەڵا موشكیلەیە..  چەند ساڵە  تەقلەدەو  ئەدەم  گوناحە وا بەبەلاش لێی دەرچم.. بەڵام خۆ هەر من گوناح نیم..  كوردستانی نوێش گوناحە كە تا دوو سێ مانگیش بێ منیی پێوە دیار  ئەبێ و ئەوسا ئیتر خەڵكەكە بە یەك شاد و شكور ئەبنەوە و منیش هاتمەوە  هیچیان نەدامێ.