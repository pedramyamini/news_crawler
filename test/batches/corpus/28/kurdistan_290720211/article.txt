رووداوەکە شەوی چوارشەممە ٢٨ - ٠٧ - ٢٠٢١ لەنزیک گوندی وەلی هەییەر لە نێوان دوو ئۆتۆمبێلی جۆری BMW و پیکئاب دێر روویداوە.   موقەدەم عەبدولڕەحمان زەهاوی، گوتەبێژی هاتووچۆی گەرمیان بە تۆڕی میدیایی رووداوی راگەیاند "حەوت کەس بەو هۆیەوە بریندار بوون، برینی دووانیان سەختە کە هەردووکیان شۆفێرەکانن".  عەبدولڕەحمان زەهاوی ئاماژەی بە چۆنیێتی رووداوەکە کرد و گوتی، رووداوەکە لەکاتێکدا بووە ئۆتۆمبێلی جۆری BMW بە ئاراستەی کەلار چووە و پیکئابەکە بە پێچەوانەوە لەنزیک گوندی وەلی هەیەر پێکیانداداوە.  گوتەبێژی هاتووچۆی گەرمیان دەشڵێت، ئۆتۆمبێلی جۆری دێر سێ کەسی تێدابووە، ئۆتۆمبێلی جۆری BMW چوار کەسی تێدابووە، بەپێی زانیارییە سەرەتاییەکان سەرجەم سەرنشینەکانی هەردوو ئۆتۆمبێلەکە برینداربوون و گواستراونەتەوە بۆ نەخۆشخانە.