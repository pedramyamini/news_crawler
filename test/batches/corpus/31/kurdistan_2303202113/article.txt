سابر مستەفا، پێشکێشکار بوو لە رادیۆ و تەلەڤزیۆنی دھۆک، رۆژی دووشەممە ٢٢ - ٠٣ - ٢٠٢١ لە کاتی پێشکێشکردنی بەرنامەیەک لە رادیۆی دهۆک جەڵتەی دڵ لێی داوە و داواتر گەیێنراوەتە نەخۆشخانە و چارەسەری پێویشتی بۆ کراوە.   سابر مستەفا ٢٧ ساڵ بوو لە بواری میدیای بینراو و بیستراودا کاری دەکرد. ئەمیر سدیق، ھاوکار و ھاوڕێی نزیکی سابر مستەفا بە تۆری میدیایی رووداوی راگەیاند "بەیانی ئەمڕۆ کۆچی دواییکرد و تەرمەکەی لە گوندی بەرۆشکا سەعدون لە پارێزگای دھۆک بەخاکسپێردرا. "  سابر مستەفا، لە دایکبووی ساڵی ١٩٧٢ بوو لە شاری دھۆک، ساڵی ١٩٩٤ دەستی بەکاری میدیایی کردووە و تاوەکو رۆژی دووشەممە بەردەوام بووە لە کارەکەی.