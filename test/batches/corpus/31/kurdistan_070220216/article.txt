بەپێی راگەیەندراوێكی بەڕێوەبەرایەتیی پۆلیسی پارێزگای سلێمانی، پاش  سكاڵای هاونیشتمانییەك لە یەكێك لە گەڕەكەكانی شاری سلێمانی كە  چەندین كەلوپەلی بیناسازی و كارەبایی لێدزرابوو، دوای وەرگرتنی  رازامەندیی دادوەر، هێزەكانی پۆلیس لە نووسینگەی راپەڕینی بەشی  پۆلیسی نەهێشتنی تاوان تۆمەتبارێك دەستگیر دەكەن.   تۆمەتبارەکە دوای دەستگیركردنیشی لەبەردەم دادوەری لێكۆڵینەوەدا دانی بەوەدا  ناوە كە " ٤٠ جەگی ئیشكردنی وەستای دار و تەختە و ١٥ جەگی  گەورەی دار و تەختە و مۆلیدەیەكی ١٢ ئەمپێری و چەندین كەلوپەی  كارەبایی دیكەی دزیوە. ".  بەپێی راگەیێندراوەكەی پۆلیسی سلێمانی ئەو تۆمەتبارە تەمەنی ٤٢ ساڵە و  ئێستایش بە بڕیاری دادوەر و بەپێی ماددەی ٤٤٣ لە یاسای سزادنی  عێراقی راگیراوە و لێكۆڵینەوە لەگەڵیدا بەردەوامە.