ئومێد خۆشناو، پارێزگاری ھەولێر بە تۆڕی میدیایی رووداوی راگەیاند، کاژێر ١٨: ٣٠ی ئێوارەی ئەمڕۆ، ئاگری نەورۆز لەسەر قەڵای ھەولێر بە دەستی دایکی پێنج شەھید، کوڕێکی فرسەت سۆفی، پارێزگاری پێشووی ھەولێر، منداڵی ئەو مامۆستایەی لە کاتی ھەڵکردنی ئاڵای کوردستان گیانی لەدەستدا لەگەڵ منداڵی چەند شەھیدێکی دیکە دەکرێتەوە، رێوەڕەسمەکە بە ئامادەبوونی پارێزگار، جێگرەکانی، قائیمقام و سەرۆکی ئەنجوومەنی پارێزگا و سەرۆکی فراکسیۆنەکان بە جێبەجێکردنی رێنماییەکانی خۆپارێزی دەبێت.  لە بەشێکی دیکەی قسەکانیدا ئومێد خۆشناو ئاماژەی بەوەدا: تەنیا ئەو ئاگرە لە سەنتەری ھەولێر دەکرێتەوە و رێگە بە کردنەوەی ئاگر لەناو گەڕەکەکان نادرێت، کاژێر ٢٠: ٠٠ی ئێوارەش دەست بە ھەڵدانی یارییە ئاگرینەکان دەکرێت. پارێزگاری ھەولێر ئاماژەی بەوەشکرد، ھیچ بەرپرسێکی حیزبی بۆ کردنەوەی ئاگری نەورۆز بانگھێشت نەکراوە.  کۆنسوڵی وڵاتانی جیهان لە هەرێمی کوردستان بەبۆنەی جەژنی نەورۆزەوە پەیامی خۆیان لەڕێگەی رووداو گەیاندە خەڵکی هەرێمی کوردستان، بەشێکیان جەخت لەوە دەکەنەوە کە خەڵک پابەندی رێنماییە تەندروستییەکانی حکومەتی هەرێمی کوردستان بن بۆ ئەوەی دووربن لە تووشبوون بە کۆرۆنا و داوادەکەن ماسک بپۆشن و لە قەرەباڵخی دوورکەونەوە، بەشێکی دیکەشیان جگە لە پیرۆزبایی و هیوای تەندروستی بۆ خەڵک، باسیان لە پەیوەندییەکانیان لەگەڵ هەرێمی کوردستان کرد. قەرەباڵخ بەدووربگرن".  بەهۆی ڤایرۆسی کۆرۆناوە لەلایەن وەزارەتی ناوخۆ و بەرپرسانی پارێزگاکانی هەرێمی کوردستان داوا لە خەڵک کراوە کە قەرەباڵخی دروستنەکەن.