ئەمڕۆ دووشەممە ١٩ - ٠٧ - ٢٠٢١ نێچیرڤان بارزانی پەیامێکی بڵاوکردەوە و تێیدا هاتووە، "بەبۆنەی هاتنەوەی جەژنی قوربانەوە پیرۆزبایی لە خێزان و کەسوکاری شەهیدان و ئەنفالکراوان، پێشمەرگە قاره‌مانه‌کان، هێزه ئه‌منییه‌کان و ته‌واوى موسڵمانان له كوردستان، عێراق و جيهان ده‌كه‌م، جه‌ژن و پشوويه‌كى ئارام بۆ هه‌مووان ده‌خوازم".  لە بەشێکی دیکەی پەیامەکەدا هاتووە، "هيوادارم جه‌ژن له‌گه‌ڵ خۆيدا سه‌قامگيرى و خۆشى بهێنێت، كۆتايى به ده‌رد و په‌تا بێت، بۆ ته‌واوى مرۆڤايه‌تى ژيان ئاسايى ببێته‌وه و جه‌ژن و بۆنه‌کانی داهاتوومان له دۆخێکی باشتردا بگه‌ڕێنه‌وه. "  سەرۆکی هەرێمی کوردستان داوای ئەوەش دەکات بەبۆنەی جەژنی قوربانەوە "هه‌موومان به تاک، خێزان و کۆمه‌ڵگه‌وه په‌يام و ماناكانى جه‌ژن له لێبوورده‌يى و پێكهاتنه‌وه و گه‌ردنئازادى بكه‌ينه بنه‌مايه‌ك بۆ قووڵكردنه‌وه‌ى پێكه‌وه‌ژيان و يه‌كدی قبووڵكردن".   دەقی راگەیێندراوی سەرۆکایەتیی هەرێمی کوردستان:  به‌بۆنه‌ى هاتنه‌وه‌ى جه‌ژنى پیرۆزی قوربانه‌وه، گه‌رمترين پيرۆزبايى له خانه‌واده و که‌سوکاری سه‌ربه‌رزی شه‌هیدان و ئه‌نفالکراوان، پێشمه‌رگه قاره‌مانه‌کان، هێزه ئه‌منییه‌کان و ته‌واوى موسڵمانان له كوردستان، عيراق و جيهان ده‌كه‌م، جه‌ژن و پشوويه‌كى ئارام بۆ هه‌مووان ده‌خوازم.  هيوادارم جه‌ژن له‌گه‌ڵ خۆيدا سه‌قامگيرى و خۆشى بهێنێت، كۆتايى به ده‌رد و په‌تا بێت، بۆ ته‌واوى مرۆڤايه‌تى ژيان ئاسايى ببێته‌وه و جه‌ژن و بۆنه‌کانی داهاتوومان له دۆخێکی باشتردا بگه‌ڕێنه‌وه.  له‌م بۆنه‌يه‌دا با هه‌موومان به تاک، خێزان و کۆمه‌ڵگه‌وه په‌يام و ماناكانى جه‌ژن له لێبورده‌يى و پێكهاتنه‌وه و گه‌ردنئازادى بكه‌ينه بنه‌مايه‌ك بۆ قووڵكردنه‌وه‌ى پێكه‌وه‌ژيان و يه‌كترقبووڵكردن و ئاشته‌وايى و هه‌موومان پێكه‌وه یه‌کڕیز و ته‌با بۆ ئاينده‌يه‌كى باشتر بۆ كوردستان هاریکار بین.  داوا له هاووڵاتیانی خۆشه‌ویست ده‌که‌م له‌پێناو سه‌لامه‌تیی خۆیان و ئازیزانیاندا به ته‌واوی پابه‌ندی ڕێنمایی و ڕێکاره‌کانی خۆپارێزی بن. جه‌ژن له هه‌مووتان پيرۆز بێت. هه‌موو ساڵێك به خۆشى و خوای مه‌زن هه‌مووان بپارێزێت.