لە کێبڕکێی تاقیکردنەوەیەکی نێودەوڵەتیی بیرکاریدا وەڵامی راستی سەرجەم پرسیارەکانی دایەوە و یەکەم بوو.   یوسف دەڵێت، "مامۆستاکەمان گوتی تاقیکردنەوەیەک هەیە، بەشداریم لە تاقیکردنەوەکەدا کرد، وەڵامی راستی سەرجەم پرسیارەکانم دایەوە، بۆیە بوومە یەکەم لەسەر ئاستی جیهان. زۆر سوپاسی مامۆستاکەم و دایک و باوکم دەکەم. وانەی بیرکای باشترین وانەیە. زۆرم حەز لێیە. زۆر حەزم لە دۆزینەوەی وەڵامی پرسیارەکانی بیرکارییە".  کێبڕکێی تاقیکردنەوە نێودەوڵەتییەکە لەلایەن رێکخراوی کاریبۆ بۆ بیرکاری رێکخرا کە ناوەندەکەی لە وڵاتی کەنەدایە و بە سەرپەرشتی راستەوخۆی مامۆستایان بەڕێوەچوو. یوسف ئەیمەن لەنێو دوو هەزار و ٥٥٧ قوتابیدا کە لە وڵاتانی جیاواز بەشداربوون، پلەی یەکەمی بەدەستهێنا.   ئەیمەن وەلیئەجەئۆغڵوو باوکی یوسفە و ئاماژە بەوە دەکات، بەردەوام هەوڵیانداوە پاڵپشتیی یوسف بکەن، لەم قۆناخەدا پاڵپشتیی مامۆستاکانی زۆر زیاتر بوو، چونکە مامۆستا بەردی بناخەی بەهێزکردنی قوتابییە. "ئێمە وەک دایک و باوکان تەنیا لەسەر بنەمای هاوکارییەکانی مامۆستاکانیان دەتوانین پاڵپشتییان بکەین. لە قۆناخی پەتای کۆرۆنادا لە پاڵ خوێندن لە دوورەوە، لە گوتنەوەی وانەی تایبەتدا هیچ کاتێک لە پێشکەشکردنی هاوکارییەکانیان کەمتەرخەم نەبوون. زۆر خۆشحاڵم بە سەرکەوتنی کوڕەکەم".    تۆمارکردنی ئەو سەرکەوتنە لەلایەن یوسف ئەیمەن لەکاتێکدایە کە لە باکووری کوردستان نەبوون یان لاوازیی تۆڕی پەیوەندی تەلەفۆنی و ئینتەرنێت لە ناوچە دوورە دەستەکان پرۆسەی خوێندنی پەکخستووە. ئایندەی خوێندنی ئەمساڵی بەشێکی قوتابیانی کوردیش لە باکووری کوردستان ناڕوونە.