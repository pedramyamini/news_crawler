ئەژی چەتۆ، بەرپرسی راگەیاندنی بەڕێوەبەرایەتیی گشتیی کەشناسی و بوومەلەرزەزانیی ھەرێمی کوردستان بە تۆڕی میدیایی رووداوی راگەیاند، ئه‌مڕۆ چوارشه‌ممه ٢٧/١/٢٠٢١، كاژێر ٧: ٥٠ خوله‌ك، بوومه‌له‌رزه‌یه‌ك به گوڕى ٣.٢ پله به پێوه‌رى رێخته‌ر و له دووری حه‌وت كیلۆمه‌تر له دهۆك روویداوه.  ئەژی چەتۆ ئاماژەی بەوەشکرد، بوومه‌له‌رزه‌كه له قووڵایی ٢١ كیلۆمه‌تر بووه و هیچ زیانێكی نه‌بووه، ناوەندەکەشی پارێزگای حەسەکە بووە لە رۆژئاوای کوردستان کە لەوێ بە گوڕی ٤.٩ پلەی رێختەر بووە.  لە ماوەی رابردوو چەند بوومەلەرزەیەکی دیکە لە هەرێمی کوردستان روویانداوە، بەڵام بە گوڕی کەم بووە و هیچ زیانێکی گیانی و ماددیان نەبووە.  ئێوارەی رۆژی ٦ - ١ - ٢٠٢١ بوومەلەرزەیەک سنووری راپەڕین و دەرووبەری هەژاند و بەپێی ناوەندی بوومەلەرزەزانیی زانکۆی تاران، ناوەندی بوومەلەرزەکە لە قەڵادزێ بووە بە گوڕی ٢.٥ پلەی ریختەر.  هەروەها رۆژی ٢٨ - ١٢ - ٢٠٢٠ لە دەوروبەری شاری هەولێر بوومەلەرزەیەک بە گوڕی ٢.٨ پلەی رێختەر روویدا، بەڵام هیچ زیانێکی گیانی و ماڵی لێنەکەوتەوە.