ئەو کوڕەی بەهۆی ئاگرەکەوە گیانی لەدەستدا ناوی بڕوا یاسینە و مامۆستای ئینگلیزی بوو لە زانکۆیەکی هەولێر. ئاگر لە ژوورەکەی ئەو کەوتووەتەوە، ماڵیان لە گەڕەکی شۆڕشە. بڕوا لە نهۆمی دووەمی ماڵەکە نووستوە، دایک و باوکی و پێنج برای لە نهۆمی یەکەم نوستوون.   لە کاتی رووداوەکە دراوسێکانیان ئاگرەکەیان بینیوە و گوتوویانە، "فریاکەون لە سەرەوە دووکەڵ و ئاگر بەرزە دەبێتەوە"، تاوەکو رۆیشتوون بڕوا گیانی لەدەستداوە. بەرگریی شارستانیی فریاکەوتن ئاگرەکەیان کۆنترۆڵ کرد، نەیانهێشت نهۆمی خوارەوە گڕ بگرێ.  تەحسین عەزیز، برای یاسین لەبارەی رەوشی تەندروستیی براکەیەوە دەڵێت، "لە نەخۆشخانەیە دۆخی تەندروستیی خراپ نییە مل و شان و سنگی سووتاوە هیوادارین باشببێت".  سەرکەوت کارەش، گوتەبێژی ئاگرکوژێنەوەی هەولێر بە تۆڕی میدیایی رووداوی راگەیاند، "جیاواز لە ساڵانی رابردوو تەنیا لە ماوەی ١٩ رۆژی ئەم مانگە ٤ کەس سوتاون و ٣ کەسیش بریندرابوونە بەرێژەی سوتانەکانیان جیاوازن ئەمە لەگەڵ سالانی رابردوو رێژەکەی ئێجگار بەرزە".  بەپێی ئامارەکانی بەرگری شارستانی هەولێر % ٤٠ی رووداوەکانی ئاگر کەوتنەوە بە بەراورد بە ساڵی رابردوو زیادیکردووە،،  لە ٦ مانگی ئەمساڵ لە کۆی ٧٨٥ رووداوی ئاگر کەوتنەوە لە هەولێر ١٨ کەس گیانیان لە دەستداوە و ٥١ کەسیش برینداربوون