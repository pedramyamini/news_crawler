ماڵپەڕی پەرلەمانی کوردستان پەیامی د. رێواز فایەق، سەرۆکی پەرلەمانی کوردستانی بڵاوکردەوە کە تێیدا هاتووە، "جوانترین پیرۆزبایی خۆمان ئاڕاستەی سه‌رجه‌م موسڵمانانى کوردستان و عێراق و جیهان دەکەین. "  سەرۆکی پەرلەمان لە بەشێکی دیکەی پەیامەکەیدا رایدەگەیێنێت، "لە پەروەردگاری مەزن داواکارین فەریزەی حەج و نزا و پاڕانەوەکانی حاجیانی ماڵی خوا قبووڵ بکات و ئارامی و سەقامگیریی یەکجارەکی باڵ بکێشێت بەسەر وڵاتەکەماندا و ئەم دۆخە قەیراناوی و ناخۆشەی بەسەر میللەتەکەماندا هاتووە تێپەڕێت، ئاسوودەیی و خۆشگوزەرانی روو لە کوردستانیانی ئازیز و خۆشەویست بکات. "  دەقی پەیامی سەرۆکی پەرلەمانی کوردستان بەبۆنەی جەژنی قوربانەوە:  بەبۆنەی هاتنەوەی جەژنی قوربانی پیرۆز، جوانترین پیرۆزبایی خۆمان ئاڕاستەی سه‌رجه‌م موسڵمانانى کوردستان و عێراق و جیهان دەکەین.  هیواخوازین ئەم جەژنە ببێتە مایەی قووڵکردنەوەی گیانی لێبووردەیی و برایەتی و پێکەوەژیانی سەرجەم پێکهاتە نەتەوەیی و ئاینییەکانی کوردستان و عێراق بەگشتی.  لە پەروەردگاری مەزن داواکارین فەریزەی حەج و نزا و پاڕانەوەکانی حاجیانی ماڵی خوا قبووڵ بکات و ئارامی و سەقامگیریی یەکجارەکی باڵ بکێشێت بەسەر وڵاتەکەماندا و ئەم دۆخە قەیراناوی و ناخۆشەی بەسەر میللەتەکەماندا هاتووە تێپەڕێت، ئاسوودەیی و خۆشگوزەرانی ڕوو لە کوردستانیانی ئازیز و خۆشەویست بکات.  دووبارە جەژن لە هەموو لایەک پیرۆزبێت، هەمیشە لە کامەرانیدابن، ڕۆژانی جەژن بە ئارامی و خۆشییەوە بگوزەرێنن.