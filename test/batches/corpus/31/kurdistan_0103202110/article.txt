فازڵ حاجی، گوتەبێژی هاتووچۆی هەولێر لەبارەی کێشەکەوە نووسیویەتی، دەرگای دەروازەی شار لەگەڵ دابەزینی بەرزە پردی ١٥٠ مەتری یەکدەگرێتەوە، بەمەش "یەکتربڕێکی مەترسیدار پەیدابووە".  گوتەبێژی هاتووچۆی هەولێر ئاماژەی بەوە کردووە، ئەوان لە هاتووچۆی هەولێر و ئەندازەی هاتووچۆ سەردانی شوێنەکەیان کردووە بۆ چارەسەرکردنی کێشەکە "لەپاش لێکۆڵینەوەیەکی زۆر، گەیشتینە ئەو چارەسەرەی کە دەبێت دەرگای دەروازەی شار بگوازرێتەوە بۆ شوێنێکی دیکە".  بە گوتەی فازڵ حاجی، "ئیدارەی شاری دەروازەش لەو بابەتە ئاگادارکراونەتەوە و بەڵێنیان داوە لەگەڵ شارەوانی ئەو کارە بکەن".