بەپێی راگەیێندراوی پۆلیسی سلێمانی، شەوی رابردوو لەکاتی بەڕێوەچوونی ئاهه‌نگه‌كانی شه‌وی سه‌ری ساڵی نوێ له شه‌قامی سالمی شاری سلێمانی - سه‌ھۆڵه‌كه، سێ تۆمه‌تبار كه ئۆتۆمبێلێكیان پێبووه ته‌قه‌یان كردووه و "ده‌ستبه‌جێ له‌لایه‌ن مه‌فره‌زه‌كانی بنكه‌ی پۆلیسی رزگارییه‌وه ده‌ستگیركران و ده‌ستیش به‌سه‌ر دوو چه‌ك له جۆری ده‌مانچه و ئۆتۆمبێلی تۆمه‌تباره‌كاندا گیرا".  هەروەها ئاماژە بەوەش کراوە، هه‌ر شه‌وی رابردوو له سنووری بنكه‌ی پۆلیسی سه‌را سێ تۆمه‌تباری دیكه ده‌ستگیركران كه به هه‌مان شێوه ته‌قه‌یان كردبوو، له‌كاتی ده‌ستگیركردنیاندا ده‌ستگیرا به‌سه‌ر چوار چه‌ك (سێ ده‌مانچه‌و  كڵاشینكۆفێك) و ئۆتۆمبێلی تۆمه‌تباره‌كاندا.  ئەو شه‌ش تۆمه‌تباره به بڕیاری دادوه‌ری لێكۆڵینه‌وه راگیراون و لێكۆڵینه‌وه له‌گه‌ڵیاندا به‌رده‌وامه.  شەوی رابردوو بەبۆنەی هاتنی ساڵی نوێی ٢٠٢١ لە سلێمانی بەشێک لە هاووڵاتییان ئاهەنگ و خۆشییان گێڕا، لە شەقامی سالم هاوشێوەی ساڵانی پێشوو بەشێکی بەرچاو لە هاونیشتمانیان بەشداریی رێوڕەسمەکەیان کرد.