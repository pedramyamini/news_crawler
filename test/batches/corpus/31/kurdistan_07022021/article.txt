ئۆپەراسیۆنەکە شەوی رابردوو لە ناوچەی ئۆمەریان دەستیپێکرد کە دەکەوێتە سنووری کارگێڕیی شارۆچکەکانی ئارتۆکڵو، نوسێبین و ئۆمەرلی سەر بە پارێزگای مێردین.   بەگوێرەی راگەیێنراوی پارێزگاری مێردین، وێڕای بەردەوامبوونی بڕیاری سنووردارکردنی هاتووچۆ لە چوارچێوەی رێکارەکانی ڤایرۆسی کۆرۆنا، لە کاژێر ٠٥: ٠٠ی بەرەبەیانی رۆژی یەکشەممە ٧ی شوبات بەهۆی دەستپێکردنی ئۆپەراسیۆنی سەربازی، لە چەند شوێنێکی پارێزگای مێردین قەدەخەی هاتووچۆ راگەیێنراوە.  قەدەخەی هاتووچۆکە لە سنووری شارۆچکەی ئارتۆکڵو گوندەکانی کورکا چەتۆ، قوردیسە، دارا و قەسرا ئەحمەد. لە سنووری شارۆچکەی نوسێبین گوندەکانی خەرابێ بابا، جناتا موها، جناتا حسۆ، قوزۆ و مەزرای کوشکایا. لە سنووری شارۆچکەی ئۆمەریانیش گوندی حاجیا دەگرێتەوە.   لە راگەیێنراوەکەدا کاتی کۆتاییهاتنی قەدەخەی هاتووچۆ لەو گوند و ناوچانە دیارینەکراوە.