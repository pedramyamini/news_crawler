پۆستەکان لەلایەن وەزارەتی خوێندنی باڵا و توێژینەوەی زانستی بەمشێوەیە دیاریکراوە:  ١ - سەرۆکى زانکۆى سەڵاحەددین - هەولێر  ٣ - سەرۆکى زانکۆى هەولێرى پزیشکى  ٥ - سەرۆکى زانکۆى پۆلیتەکنیکى دهۆک  ٧ - سەرۆکى ئەنجوومەنی باڵای کوردستان بۆ پسپۆڕییە پزیشکییەکان.  مەرجەکان بۆ پۆستی سەرۆکی زانکۆ بەمشێوەیە دیاریکراوە:  ١ - هەڵگرى بڕوانامەى دکتۆرا بێت.  ٢ - نازناوی زانستیى لە پڕۆفیسۆرى یاریدەدەر کەمتر نەبێت.  ٣ - خزمەتى زانکۆیی لە (١٠) ساڵ کەمتر نەبێت.  بۆ پۆستی سەرۆکی ئەنجوومەنی باڵای کوردستان بۆ پسپۆڕییە پزیشکییەکان، مەرجەکان بەمشێوەیە:  ١ - هەڵگری بڕوانامەی بۆرد یاخود دکتۆرا یان هاوتاکەی بێت لە یەکێک لە بوارە پسپۆڕییە پزیشکییەکان.  ٢ - نازناوی زانستیی لە پڕۆفیسۆر کەمتر نەبێت.  لە راگەیێندراوەکەی خوێندنی باڵادا ئاماژە بەوەش کراوە، ئەو کەسەی کە داواکاری پێشکێش دەکات "باشترە دید و بۆچوون و بەرنامەى کاری خۆى پێشکێش بکات بۆ بەرەوپێشبردنى زانکۆکەی بۆ ئەو چوار ساڵەى کە پۆستەکەى بەردەوام دەبێت، زانینی زمانى ئینگلیزى و شارەزایی لە بەکارهێنانى تەکنەلۆجیای بواری خوێندن و فێرکردن کارایی بڵاوکردنەوەی توێژینەوەی زانستی هەلى زیاتر بۆ پێشکێشکار دەڕەخسێنێت".  دوایین کاتیش بۆ پێشکێشکردنى سی ڤی و پوختەى راژە کۆتایی دەوامى بە رۆژی ١٦ی ئاداری ٢٠٢١ دیاریکراوە، هەروەها پێویستە پوختەى راژەى لەلایەن بەرپرسى یەکەمى فەرمانگەکەیەوە واژۆ کرابێت، وەزارەتەکە داوادەکات سی ڤییەکان بنێردرێن بۆ ئەم ئیمەیڵە (jobs @ mhe - krg. org).