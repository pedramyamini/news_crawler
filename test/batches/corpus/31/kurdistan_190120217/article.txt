حەسەن شێخنژاد، فەرماندەی پۆلیسی ورمێ ئاماژەیشی بەوە دا، لەو ماوەیەدا ٧٩٦ کەسی قاچاخچی و فرۆشیاری ماددەی هۆشبەر لە شاری ورمێ دەستبەسەر کراون و دەستیش بەسەر ١٤٩ کیلۆگرام لە هەموو جۆرە ماددەیەکی هۆشبەردا گیراوە.   بە گوتەی ئەو فەرماندەیەی پۆلیسی ورمێ هەر لەو ١٠ مانگەدا دەستیش بەسەر ١٧١ ئۆتۆمبێل و مۆتۆرسیکلی فرۆشیاران و ئالوودەبووانی ماددە هۆشبەرەکاندا گیراوە.   حەسەن شێخنژاد دەشڵێت، لە ١٠ مانگی رابردوودا شەش هەزار و ٧٥ دۆسیە لە بەڕێوبەرایەتیی پۆلیسی ورمێ تۆمار کراون کە بەراورد بە ساڵی رابردوو ٧ % کەمی کردووە.   شێخنژاد باسی لەوە کردووە کە بەشێکی زۆری ئەو دۆسیانەش لەسەر دزیکردن تۆمار کراون، لەوانە دزیکردن لە دووکانداران، دزینی ئۆتۆمبێل، دزیکردن لە فەرمانگەکانی حکومەت و دزینی مەڕوماڵات. هەروەها رێژەی دزی بەراورد بە ساڵی رابردوو ٤ % کەمی کردووە.