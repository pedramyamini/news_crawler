بارەگای بارزانی رۆژی شەممە راگەیێندراوێکی بڵاوکردەوە و تێیدا هاتووە: لەگەڵ نزیكبوونەوەی یادەكانی مانگی ئادار، ئاگاداری هاووڵاتیانی خۆشەویست و هەموو چین و توێژەكان دەكەین كە بەهۆی پەتای كۆرۆنا و پابەندبوون بە رێنماییە تەندروستییەكان و لەپێناو پاراستنی سەلامەتیی خەڵكی خۆشەویستی كوردستان، ئەمساڵ مەراسیمی یادكردنەوە و سەردانی هاووڵاتیان بۆ مەزاری نەمران بەڕێوە ناچێت.  هەروەها لە راگەیێندراوەکەدا سوپاسی هاووڵاتیانی كوردستان کراوە و، هیوای سەلامەتی و تەندروستی بۆ گشت لایەك دەخوازن.  ئێوارەی رۆژی چوارشەممەش ٢٤ - ٠٢ - ٢٠٢١ ژووری ئۆپەراسیۆنی پارێزگای هەولێر بۆ بەرەنگاربوونەوەی ڤایرۆسی کۆرۆنا چەند بڕیارێکی دەرکرد کە تێیدا باس لەوە کراوە کە یاد و بۆنە نه‌ته‌وه‌یی و نیشتمانییەکانی مانگی ئادار به‌رز و پیرۆز راده‌گیرێن به بێ ئه‌وه‌ی هیچ گردبوونه‌وه و كۆبوونه‌وه‌یه‌كی جەماوەری بۆ ئەو بۆنان بکرێن. پرسەدانان لە هۆڵ، ماڵ و ژێر خێوەت و رێوڕەسمی سەرقەبرانیش قەدەخە کراوە.