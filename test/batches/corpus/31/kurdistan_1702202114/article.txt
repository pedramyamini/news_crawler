رووداوەکە رۆژی چوارشەممە ٢٠٢١/٠٢/١٧ لە ئامادەیی کوردستانی کچانە لە سلێمانی بووە.  ئەو قوتابییە پۆلی خۆیان لە نهۆمی خوارترەوەیە، چووەتە نهۆمی سێیەم و لە پۆلی ١٠ یەکان مێزێکی بردووەتە بەردەم پەنجەرەی راڕەوەکە و بە پشتدا خۆی خستووەتە خوارەوە.  خوێندکارەکە رەوانەی بەشی فریاکەوتنی نەخۆشخانەی شۆڕش کراوە. بە گوتەی عیرفان عەلی، بەڕێوەبەری فریاکەوتنی تەندروستیی باش نییە.  خوێندکارەکە تەمەنی ١٧ ساڵە و ناوی "س. ب. "یە. مامۆستایەکی قوتابخانەکەی بە رووداوی گوت کە لە کاتی پشووی نێوان وانەکاندا ئەو رووداوە روویداوە و "ئەو کچە خوێندکارێکی بێکێشە بوو. هاوپۆلەکانیشی دەڵێن ' هەر لە بەیانییەوە کە هاتووە، بێتاقەت بووە.' مامۆستایەکیش کە لە پۆلدا وانەی پێ گوتووە گوتی: ' لە وانەکەدا سەری لەسەر مێزەکە بوو و بێتاقەت بوو. پێم گوت: چیتە؟ گوتی: هیچ نییە.' هیچ شتێکی لاو هاوڕێکانی نەگوتووە. "