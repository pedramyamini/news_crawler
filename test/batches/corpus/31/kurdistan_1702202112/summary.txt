دلێر سەمەد شوانی، ئەندامی شانەی قەیرانەکان بۆ بەرەنگاربوونەوەی پەتای کۆرۆنا لە کەرکووک، رۆژی چوارشەممە ٢٠٢١/٠٢/١٧ بە تۆڕی میدیایی رووداوی راگەیاند: "شانەی قەیرانەکان بۆ بەرەنگاربوونەوەی پەتای کۆرۆنا لە کەرکووک بە ئامادەبوونی سەرۆک و ئەندامانی شانەکە و هەموو لایەنە پەیوەندیدارەکان کۆبووەوە. لە کۆبوونەوەکەدا شانەکەمان بڕیاری دا لە سبەیەوە هەفتانە سێ رۆژ هاتووچۆ لەنێو پارێزگای کەرکووک، هاوکات لەنێوان پارێزگای کەرکووک و پارێزگاکانی دیکەدا قەدەخە بکرێت. ئەوەیش بۆ رێگرتنە لە تەشەنەکردنی جۆری نوێی ڤایرۆسی کۆرۆنا لە کەرکووک. "