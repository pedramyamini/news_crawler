بەپێی ئامارەکانی دەزگای لووتکە بۆ کاروباری ئاوارە و پەنابەران لە چەند ساڵی رابردوودا "سەدان پەنابەر و ئاوارە" بەهۆی خراپیی بارودۆخی رێگەی قاچاخەوە گیانیان لەدەستداوە. بەڕێوەبەری پرۆژەكان لە دەزگای لووتكە بۆ كاروباری  ئاوارە و پەنابەران بە رووداوی راگەیاند "دوو رووداوی زۆر ناخۆش کە هەرگیز بیرمناچنەوە، یەکێکیان ژنێکی هەرێمی کوردستان هاوژینەکەی، دایکی، دوو منداڵی و منداڵێکی دیکەی ناوسکی لەڕێگەی کۆچدا خنکان. هەروەها پیاوێکیش هاوژینەکەی و سێ منداڵی لەنێو ئاودا خنکان و تەنیا خۆی و منداڵێکی مانەوە. "