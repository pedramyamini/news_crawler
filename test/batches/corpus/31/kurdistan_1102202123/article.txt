ئەوە دووەم جارە رێکخراوی کوردی - ئەمریکی لە چیای گارە ورچ ئازاد دەکات. بەر لە دوو ساڵیش بە هەمان شێوە ورچی ئازاد کردووە و بە گوتەی ئەوان زیاد بوون.  بڵند بریفكانی،  به‌رپرسی رێكخراوی هاریكاریی كوردی - ئه‌مریكی بە تۆڕی میدیایی رووداوی راگەیاند: "کاتێک دووان لە ورچەکانمان ئازاد کردن بۆ ناو خەڵکەکە هاتن. کاتێک دیتیان خەڵکەکە هەڵدێن، ئەوانیش گەڕانەوە. هیوادارم خەڵک هاوکارمان بن تاوەکو ئەو ورچانە فیری ژینگەکەیان دەبن بۆ ئەوەی زیاد ببن. "  ژمارەیەک رێکخراو و خەڵک بەشداریی رێوڕەسمی ئازادکردنی ورچەکان بوون. سیانیان نێرن و سیانەکەی دیکەیان مێیەن. ئەگەر لەلایەن راوچییەکانەوە راو نەکرێن ئومێد دەکرێت لە چەند ساڵی داهاتوودا زیاد ببن.  د. سلێمان ته‌مه‌ر، به‌رپرسی رێكخراوی پاراستنی مافی ئاژه‌ڵان دەڵێت: "ئەو ئاژەڵانە ناتوانن خۆیان بپارێزنن و مەترسییان لەسەرە کە بە ئاسانی راو بکرێن و هەروەها لەلایەن دەکرێت لەلایەن گورگ و پڵنگیشەوە راو بکرێن، چونکە نازانن خۆیان بپارێزن. "  پێنج لەو ورچانە لە بەسرە و ناسریەوە و یەکێکیش لە هەولێرەوە برابوون و، لە ماڵاندا بە خێو کرابوون. بەشێکیان خاوەنەکانیان بە خۆڕایی بەخشیویانن بۆ ئەوەی ئازاد بکرێن و ئەوانی دیکەیشیان کڕدراون.