بە گوتەی بەهمەن نەقیبی، جێگری بەڕێوەبەرایەتیی ڤێتێرنەریی پارێزگای کرماشان، یەکەم کەیسی ئەو ڤایرۆسە لە گوندی "دوانزە ئیمام"ـی سەر بە شاری سەرپێڵ زەهاو پەیدا بووە، کە بەڕێوبەرایەتی ڤێتێرنەریی ئەو شارە ١١٠ قەلی لەو گوندە بەهۆی تووشبوون بە ئەنفلەوەنزای باڵندە، لەنێوبردوون.  هەروەها لە گوندی "گەلوزەرد"ی شارۆچکەی کۆزەرانیش ژمارەیەک مریشکی گوندەکە تووشی ڤایرۆسی ئەنفلەوەنزا بوون و بەڕێوەبەرایەتیی ڤێتێرنەری خەریکی لەنێوبردنی ئەو مریشکانەیە.  جێگری بەڕێوبەرایەتیی ڤێتێرنەریی پارێزگای کرماشان، دەنگۆی بڵاوبوونەوەی ڤایرۆسی ئەنفلەوەنزای باڵندەی لە کێڵگەکانی بەخێوکردنی پەلەوەری ئەو پارێزگایە رەتکردەوە و رایگەیاندووە، تاوەکو ئێستا هیچ کەیسێکیان لەوبارەیەوە بەدەست نەگەیشتووە.