رووداوەکە کاژێر ٠٧: ٣٥ خولەکی بەیانیی یەکشەممە ٢٠٢١/٠٢/٢١ روویداوە و ئەو پاسەی وەرگەڕاوە هی هێڵی گەڕەکی کانی کوردە بووە.   رووداوەکە بەهۆی ئەوەوە بووە کە ئۆتۆمبێلێکی جۆری تۆیۆتا کامری لەدواوە خۆی بە پاسەکەدا کێشاوە و ئەوەیش بووەتە هۆی وەرگەڕانی.  پاسەکەیش لە ئەنجامی وەرگەڕانیدا خۆی بە دوو ستوونی دوورگەی نێوەندیی شەقامەکەدا کێشاوە.  شۆفێری پاسەکە و چوار سەرنشینی بریندار بوون، کەسێکیش لەنێو ئۆتۆمبێلە کامرییەکەدا بریندار بووە.   ئێستا بریندارەکان بۆ چارەسەر براونەتە نەخۆشخانەی شار و برینەکەیان سووکە.