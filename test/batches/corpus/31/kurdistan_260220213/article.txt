لە راگەیێندراوەکەدا کە کۆپییەکی دەست تۆڕی میدیایی رووداو کەوتووە، ئاماژە بەوە کراوە، دوو کاسبکاری ئاڵوگۆڕی دراو لەناو شاری سلێمانی لە دوو کات و شوێنی جیاوازدا دزییان لێکراوە، "تاوانەکان بریتی بوون لە دزینی پارە" و لە یەکێکیاندا ٦٠ هەزار دۆلار و لە دووەمدا ٤٧ ملیۆن دیناری عێراق لە کاسبکارەکان دزراون.  لەسەر ئەو تاوانانەش هەشت کەس لەلایەن ئاسایشی سلێمانییەوە بە تۆمەتی دزینی ئەو بڕە پارەیە لەو کاسبکارانە دەستگیرکراون، ناو و تەمەنیان بەم شێوەیە: (م. ا. س) لەدایکبووی ١٩٩١، (ع. ع. ع) لەدایکبووی ١٩٨٦، (ر. م. ل) لەدایکبووی ١٩٩٧، (ب. ح. ع) لەدایکبووی ١٩٨٩، (ی. ا. س) لەدایکبووی ١٩٧٩، (ب. ح. ع) لەدایکبووی ١٩٩٧، (س. ا. ا) لەدایکبووی ١٩٩٨ و (خ. ح. ع) لەدایکبووی ١٩٨٦.  بەپێی راگەیێندراوی ئاسایشی سلێمانی، تاوانەکان لە رۆژانی ٧ی شوبات بۆ ٢٢ی هەمان مانگی ٢٠٢١ لەناو شاری سلێمانی ئەنجامدراون.  تۆمەتبارەکان بە فەرمانی دادوەر راگیراون و لێکۆڵینەوە لە کەیسەکانیان دەستیپێکردووە.