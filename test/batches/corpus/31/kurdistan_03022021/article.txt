ئیسماعیل چاتاکڵی، یاریدەدەری وەزیری ناوخۆی تورکیا لە کۆنگرەیەکی رۆژنامەڤانیدا لە ناوەندی فریاکەوتنی ١١٢ی ئیزمیر رایگەیاند، بەهۆی لافاوەکەوە دوو کەس گیانیان لەدەستداوە. لە شارۆچکەکانی بوجا، کاراباغڵار، کۆناک و مەندەرەس و ئەو ناوچانەی کەوتوونەتە بەر لافاو، کارەکانی دوو هەزار و ٣٩١ کارمەند بە ٤٥١ ئۆتۆمبێلەوە بەردەوامە.   ئیسماعیل چاتاکڵی ئاماژەی بەوەدا، ئاوی ١٩ چەم هەستاوە، دوو هەزار و ٦٩٣ کەس داوای هاوکاری بەپەلەیان کردووە کە یەک هەزار و ٧١٤ یان بەهۆی کەوتنە ژێر ئاوی شوینەکانیان و ٥٢ یان بەهۆی گیرخواردنەوە بووە.  یاریدەدەری وەزیری ناوخۆی تورکیا دەڵێت، تاوەکو ئێستا هاوکاریی گەیێنراوەتە ٨٠ % ی ئەو کەسانەی لە رێگەی پەیوەندیکردن بە ناوەندی فریاکەوتنی خێرا داوای هاوکارییان کردووە.    رۆژی سێشەممە ٢ی شووباتی ٢٠٢١ لافاو لە نزیک جۆگەی باڵابان لە گەڕەکی یەنیکۆی سەر بە شارۆچکەی مەندەرێس ئۆتۆمبێلێکی برد.   تیمەکانی ئافاد و ئاگرکوژێنەوە لە بەیانییەوە بەشدارییان لە کارەکانی گەڕان و بەدواداچوون لە ناوچەکەدا کرد و تەرمی کەسێکی ناو ئۆتۆمبیلەکەیان دۆزییەوە. ئێوارەی هەمان رۆژ لە ئەنجامی گەڕاندا تەرمی خدر ئۆزتورک دۆرزەیەوە کە شۆفیری ئۆتۆمبێلەکە بوو.   ماوەی دوو هەفتەیە، بەهۆی بارانی بەلێزمەوە، ئەمە جاری سێیەمە لافاو لە ئیزمیر رووبدات.   به‌هۆی بارانی به‌لێزمه كه شه‌وی رابردوو سه‌رتاسه‌ری شاره‌كه‌ی گرته‌وه، ئاو له شه‌قام و كۆڵانه‌كاندا كۆبووەتەوه. ئه‌مه‌ش بووه هۆی ئه‌وه‌ی كه شۆفێران له زۆر ناوچه به زه‌حمه‌ت بتوانن ئۆتۆمبێل لێبخوڕن.