لە راگەیێندراوێکدا کە بۆ هەموو موریدانی تەریقەتی قادریی کەسنەزانی لە سەرانسەری جیهاندا گشتێنراوە، شێخ شەمسەدین محەممەد نەهرۆ کەسنەزانی دەڵێت: "دەبێت بەخشینەکانی بیناکاری و نۆژەنکردنەوەی مەقامی شەریف [مەزارگەی شێخ محەممەد کەسنەزانی] تەنیا رادەستی لیژنەی ئاوەدانکردنەوە لە سلێمانی بکرێت. "  لە خاڵێکی دیکەدا سەرۆکی تەریقەتی قادریی کەسنەزانی دەڵێت: "دەبێت بەخشینەکانی خزمەتگوزاریی تەریقەت و تەکیەکان تەنیا رادەستی تەکیەی سەرەکیی سلێمانی (حاجی یاسین) بکرێت. "  لە راگەیێندراوەکەدا ئەوە خراوەتەڕوو کە رێکخستنەوەی فایلی بەخشینەکان و لایەنەکانی خەرجکردن مانگانە لەلایەن لیژنەی داراییەوە بە دەرخستەی داراییەوە بۆ سەرۆکایەتیی تەریقەت بەرز دەکرێتەوە.  شێخ نەهرۆ داوا دەکات کە هەموو موریدەکانی پابەندی ئەو فەرمانە بن، "ئەوەیش وەک رەچاوکردنی کاری رێکخراوەیی و ناوەندێتی کە بەرژەوەندیی گشتیی وا دەخوازێت. "  راگەیێندراوەکەی شێخ نەهرۆ کەسنەزانی