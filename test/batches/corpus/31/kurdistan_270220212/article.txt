رۆژی شەممە ٢٧ - ٢ - ٢٠٢١ د. رێواز فایق حوسێن، سه‌رۆكی په‌رله‌مانى كوردستان بانگهێشتنامەیەکی بۆ پەرلەمانتاران نارد کە لە کاژێر ١١: ٠٠ ـی رۆژی دووشەممە ١ - ٣ - ٢٠٢١ ئامادەی کۆبوونەوەکە بن.  به‌رنامه‌ی كاری دانیشتنی ژماره (١)ی ئاساییی خولى به‌هاره رۆژی ٢٠٢١/٣/١ به‌پێی حوكمی مادده‌ی (٥)و بڕگه‌ی (یه‌كه‌م) له‌مادده‌ی (١٦)و بڕگه‌ی (سێیه‌م) له‌مادده‌ی (١٨)و بڕگه‌كانی (یه‌كه‌م و دووه‌م و سێیه‌م و چواره‌م و پێنجه‌م) له‌مادده‌ی (٢٠)و مادده‌كانی (٤٧، ٤٨)و بڕگەی (یەكەم) لەماددەی (٥٢)و ماددەكانی (٥٤، ٥٥، ٥٦، ٥٧) له‌په‌یڕه‌وی ناوخۆی په‌رله‌مانی كوردستان - عێراق، ده‌سته‌ی سه‌رۆكایه‌تیی په‌رله‌مان بڕیاریدا به‌رنامه‌ی كاری دانیشتنی ژماره (١)ی ئاسایی ساڵی سێیەم له‌خولی پێنجه‌می هه‌ڵبژاردنی په‌رله‌مان له‌كاتژمێر (١١)ی پێشنیوه‌ڕۆى رۆژی دووشەممە رێكه‌وتی ٢٠٢١/٣/١ به‌مشێوه‌یه بێت:  یه‌كه‌م: یەك دەقیقە بێدەنگ وەستان بۆ رێزلێنان لەگیانی شەهیدانی كوردستان و عێراق لەگەڵ مارشی نەتەوەیی.  دووه‌م: كردنەوەی خولی بەهارەی ساڵی سێیەم لەخولی پێنجەمی هەڵبژاردن، لەلایەن سەرۆكی پەرلەمان بەپێی حوكمی بڕگەی (یەكەم) لەماددەی (٧)و بڕگەی (سێیەم) لەماددەی (١٨)ی پەیڕەوی ناوخۆی پەرلەمانی كوردستان.  سێیەم: وتەی بەڕێز سەرۆكی پەرلەمان بەبۆنەی كردنەوەی خولی بەهارەی ساڵی سێیەم لەخولی پێنجەمی هەڵبژاردنی پەرلەمانی كوردستان - عێراق.  چوارەم: وتەی بەڕێزان سەرۆك فراكسیۆنەكانی پەرلەمان بەبۆنەی كردنەوەی خولی بەهارەی ساڵی سێیەم لەخولی پێنجەمی هەڵبژاردنی پەرلەمانی كوردستان - عێراق.  پێنجه‌م: سوێندخواردنی پاڵێوراو به‌ڕێز (هەڵكەوت انور خەلیفە)، له‌شوێنی ئه‌ندامی په‌رله‌مان بەڕێز (ئومێد عبدالرحمن حسن)، به‌پێی حوكمی مادده‌ی (٢٧) له‌په‌یڕه‌وی ناوخۆی په‌رله‌مانی كوردستان