کاژێر ١٠: ٤٥ خولەکی شەوی سێشەممە ٢٠٢١/٠٢/٠٩ چەکدارانی داعش هێرش دەکەنە سەر سەنگەرێکی سوپای عێراق لە گوندی ئیسلاحی سەر بە ناحیەی گوڵاڵە بەو هۆیەوە سەربازێک دەکوژرێت و یەکێکی دیکەش بریندار دەبێت.  موقەدەم شەماڵ عەبدولڕەحمان بە تۆڕی میدیایی رووداوی راگەیاند: "بریندارەکە و تەرمی کوژراوەکەیش براونەتە نەخۆشخانەی ناحیەی گوڵاڵە. برینی بریندارەکە سەختە، چونکە داعش بە نیشانەشکێن هێرشەکەیان دەستپێکردووە. "  گوندی ئیسلاح دەکەوێتە باکووری رۆژهەڵاتی گوڵاڵەوە کە عەربنشینن.