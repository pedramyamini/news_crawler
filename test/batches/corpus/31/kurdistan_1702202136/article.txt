سەردار شێخ یەحیا بەرزنجی، قایمقامی قەزای شێخان بە تۆڕی میدیایی رووداوی راگەیاند، "گەنجەکە ناوی عامر شەهاب ئەحمەد بوو، لەدایکبووی ساڵی ٢٠٠٠ ە و لە ماڵەوە لە رێگەی خۆهەڵواسینەوە خۆی خنکاندووە".  رووداوەکە ئەمشەو ١٧ی شووباتی ٢٠٢١ لە گەڕەکی تل جۆمەری شارۆچکەی کەلەكچی روویداوە، سەردار شێخ یەحیا باسی لەوە کرد، هۆکاری خۆخنکاندنەکەی بەتەواوی روون نەبووەتەوە، هێزە ئەمنییەکان دەستیان بە لێکۆڵینەوە کردووە و لێکۆڵینەوە لێی بەردەوامە.  بەراورد بە ساڵانی دیکە، سەرەتای ساڵی ٢٠٢١ رووداوەکانی کوشتن، خۆکوشتن و تەقەکردنی زیادی کردووە. بەجۆرێک تەنیا لە ٢٠ رۆژی مانگی یەکی ئەمساڵدا لانیکەم هەشت رووداوی کوشتن و خۆکوشتن هەبوون.  هەر ئەمڕۆ پێنجشەممە ١٧ی شووبات لە سنووری پارێزگای سلێمانی کچێکی پۆلی ١٢ی ئامادەیی لە نهۆمی سێیەمی قوتابخانەکەیەوە خۆی هەڵدایە خوارەوە.