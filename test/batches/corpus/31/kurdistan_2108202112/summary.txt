وەزارەتی کشتوکاڵی عێراق بە بڕیارێک رێگە بە هەناردەکردنی مریشک و هێلکەی هەرێمی کوردستان بۆ ناوچە و پارێزگاکانی دیکەی عێراق دەدات و وەزارەتی کشتوکاڵی هەرێمی کوردستانیش بڕیارەکە بە "گرنگ" ناودەبات و دەڵێت، ئەگەر پەلەوەرخانەکان بە هەموو توانایانەوە کاربکەن لە پێداویستیی هەرێمی کوردستان زیاتر بەرهەمیان دەبێت. سەرۆکی کۆمەڵەی پەلەوەرخانەکانیش دەڵێت، نزیکەی ٥٠٠ هەزار کەس لە بڕیارەکە سوودمەنددەبن.