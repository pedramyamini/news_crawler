رۆژی پێنجشەممە ٠٧ - ٠١ - ٢٠٢٠، لیژنەی داکۆکی لە ئازادی رۆژنامەڤانی و مافی رۆژنامەڤانان لە سەندیکای رۆژنامەڤانانی هەرێمی کوردستان  راپۆرتی ساڵانەی پێشێلکارییەکانیان بەرامبەر دەزگاکانی راگەیاندن و رۆژنامەڤانان بڵاوکردەوە و رایگەیاند، ساڵی ٢٠٢٠ ژمارەی پێشێلکارییەکان زیاتر بووە بەراورد بە ساڵی ٢٠١٩.  گۆران جەلال، بڕیاردەری لیژنەی داکۆکیکردن لە مافی رۆژنامەنووسان لە کۆنگرەیەکی رۆژنامەڤانیدا رایگەیاند، شەش مانگ جارێک ئامارەکان بڵاودەکەینەوە و بەداخەوە ئامارەکانیش جێگەی دڵەڕاوکێن، پێشێلکارییەکانیش زیاتربوون و شێوازی پێشلکارییەکانیش قورستربوون لە جاران.   لە بەشێکی دیکەی قسەکانیدا بڕیاردەری لیژنەی داکۆکیکردن لە مافی رۆژنامەنووسان گوتی، فراوانبوونی میدیای ئەلیکترۆنی و سۆشیال میدیا ئامارەکانی زیادکردووە، بەڵام لەبەرئەوەی بە هیچ یاسایەک ئەوە رێکنەخراوە مامەڵەی جیاوازی لەگەڵدا دەکرێت و گوتیشی "داوا لە رۆژنامەڤانان دەکەین کاری رۆژنامەڤانان تێکەڵ بە کاری سیاسیی نەکەن. "  هەروەها د. نەزاکەت حەمە سەعید، سکرتێری لیژنەی داکۆکیکردن لە مافی رۆژنامەڤانان لە کۆنگرەیەکی رۆژنامەڤانیدا ئاماری پێشێلکارییەکانی ساڵی ٢٠٢٠ی راگەیاند، کە بەمشێوەیەی خوارەوەیە.   پێشێلکارییەکان لە ٠١ - ٠١ - ٢٠٢٠ تاوەکو ٣١ - ١٢ - ٢٠٢٠ ئەو رۆژنامەڤان و دەزگا راگەیاندنانەی پێشێلکارییان بەرامبەر کراوە: ٣١٥  - دەستگیرکردن: ٤٢ حاڵەت بەرامبەر ٩٨ رۆژنامەنووس  - رێگەنەدان بە رووماڵ: ٤٧ حاڵەت بەرامبەر بە ١٠٤ رۆژنامەنووس  - هێرش و سووکایەتی: ٣٢ حاڵەت بەرامبەر بە ٨ رۆژنامەنووس  - لێدان: ٨ حاڵەت بەرامبەر بە ١٥ رۆژنامەنووس  - تۆمارکردنی سکاڵا دژی رۆژنامەڤان: ٤ حاڵەت بەرامبەر بە ٥ رۆژنامەنووس  - داخستنی نووسینگە و کەناڵ: ٣ حاڵەت بەرامبەر بە ٣ رۆژنامەنووس  - وەرگرتنی بەڵێننامە لە رۆژنامەنووس کە کارنەکات بەو مەرجەی ئازادکراوە: ١ کەس  پێشێلکارییەکان بەرامبەر رەگەز  - پێشێلکارییەکان بەپێی پارێزگاکان  لیژنەی داکۆکیکردن لە ئازادی رۆژنامەڤانان جگە لەوانە لە ماوەی ئەمساڵدا تۆمارکراون، ١٠ بەیاننامەی بڵاوکردووەتەوە بەرامبەر پێشێلکارییەکان ٤ رێنمایی، ٢ روونکردنەوە، ٢ راگەیێندراو و داواکارییەکیان هەبووە.   کلیک بکە لەسەر راپۆرتی پێشێلکارییەکان لە ساڵی ٢٠١٩