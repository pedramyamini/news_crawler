هێمن ئەترووشی، گوتەبێژی پۆلیسی پارێزگای دهۆک بە تۆڕی میدیایی رووداوی راگەیاند، دوای ئەوەی خاوەنی چەند مارکێت و دووکانێک پۆلیسیان لە حاڵەتی دزیکردن ئاگادارکردەوە، پۆلیس چەند مەفرەزەیەکی بۆ دۆزینەوەیان دەرکرد، سەرەنجام لە شەوی سەریساڵدا باندێکی سێ کەسیی لەکاتی بڕینی مارکێتێکدا دەستگیرکرد.  هێمن ئەترووشی گوتیشی  باندەکە پێشتر چەند دووکان و مارکێتێکی دیکەیان بڕیوە و هەموو ئامێرێکی بڕین و شکاندنیان پێبووە".  گوتەبێژی پۆلیسی پارێزگای دهۆک ئاماژەی بەوەش کرد، دەستگیرکراوەکان راگیراون و لە دادگا پەڕاوی لێکۆڵینەوەیان بۆ کراوەتەوە.