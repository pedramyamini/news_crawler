جەعفەر سمۆ، بەڕێوەبەری کاروباری ئێزدییەکان لە دھۆک، بە تۆڕی میدیایی رووداوی راگەیاند، ھێشتا ھۆکاری خۆخنکاندنی ئەو کچە دیار نییە و ھێزە ئەمنییەکان لێکۆڵینەوە دەکەن.  کچەکە ناوی "ئەحلام خێرۆ خودێدا" بوو، خەڵکی شارۆچکەی گرعزێری باشووری شنگال بوو و نیشتەجێی کەمپی شاریا بوو.  ئەمە دووەم خۆخنکاندنی کچانی ئاوارەی شنگالە لە ماوەی ٢٤ کاژێردا.  هەر سەرلەبەیانیی رۆژی دووشەممە ٢٠٢١/٠١/٠٤ ژنێکی کوردی ئێزدیی ئاوارەی شنگال بە ناوی "ئەسمەھان خدر" و تەمەن ٢٠ ساڵ لەناو خێوەتەکەی خۆیدا لە کەمپی ئێسیان بە پەت خۆی خنکاند.   ئەو ژنەخەڵکی کۆمەڵگەی سیباشێخدر بوو لە باشووری شنگال، لە ساڵی ٢٠١٤ وە لەگەڵ خێزانەکەی لە کەمپی ئێسیان لە قەزای شێخان نیشتەجێ بوون.