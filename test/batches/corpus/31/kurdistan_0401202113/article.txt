لە پارێزگاکانی وان، ئاگری، بەدلیس، مووش و جۆلەمێرگی باکووری کوردستان هۆشداری درا لە بارەی هەرەسی بەفر و روودانی بە سەهۆڵبوون.  بەپێی راگەیێندراوێکی بەڕێوەبەرایەتی کەشناسیی ناوچەکە، پێشبینی دەکرێت کەشوهەوای ناوچەکە کەمێک ساماڵ بێت. لە کاتێکدا چاوەڕوان دەکرێت کاتەکانی بەیانی و تەمومژ رووبدات و دیاردەکانی بە سەهۆڵبوون و هەرەسی بەفر رووبدەن.  هاوکات پێشبینیدەکرێت رەشەبا بە ئاراستەی خۆرهەڵات و باکوورەوە بە هێواشی هەڵبکات و لە دەریاچەی وان بە ئاراستەی خۆرهەڵات و باکووری خۆرهەڵاتەوە خێراییەکەی بگاتە (٢٠ - ٥٠) کیلۆمەتر لە کاژێرێکدا.  پێشبینی دەکرێت بەرزترین پلەی گەرما لە رۆژدا بەمشێوەیە بێت؛ لە وان و مووش ٤ پلە، لە بەدلیس و جۆلەمێرگ ٢ پلە ژێر سفری سەدی بێت.   بەڕێوەبەرایەتیی کەشناسی بەگشتی هۆشداریدراوە لە دروستبوونی شەختە، لەگەڵ توانەوەی بەفری سەر چیاکان لە ناوچە سەختەکان کە مەترسی روودانی هەرەسی بەفر دەکرێت و بە پێویست زانراوە خەڵکی هۆشیاربن و رێوشوێن بگرنەبەر.  لە پارێزگای مووش کە تەمێکی چڕ باڵی بەسەر ناوچەکەدا کێشاوە، ماوەی بینین بۆ ١٠ مەتر کەمبووەتەوە. تیمەکان کە لە رێگاکانی نێوان مووش - بەدلیس و مووش - چەولیک چاودێری دۆخەکە دەکەن، هۆشداری بە شۆفێران دەدەن.