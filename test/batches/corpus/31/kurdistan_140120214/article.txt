سۆران ئەمیر، بەڕێوەبەری شووێنەواری مێرگەسۆر لە بووڵتەنێکی هەواڵەکانی رادیۆی رووداو بەشداریی کرد و بە تۆڕی میدیایی رووداوی راگەیاند، "ئەو جووتیارە سێ رۆژ لەمەوپێش لە گوندی کەلۆک لە شارۆچکەی پیران ئاگاداریکردینەوە کە لە کاتی هەڵکۆڵین لە بێستانی خۆی پارچە شوێنەوارەکانی کە دوو گۆزەن دۆزیوەتەوە. "   بەڕێوەبەری شوێنەواری مێرگەسۆر ئاماژە بەوە دەدات، ئەو گۆزانەی کە دۆزراونەتەوە هیچ کەلوپەلێکی دیکەیان تێدا نەبووە، تەنیا چەند پارچە بەردێکی تێدابووە کە لە ژیانی رۆژانەی ئەو ناوچەدا بەکارهێنراون. دەشڵێت "تاوەکو ئێستا دوو پارچە گوزەمان لەو شوێنە دۆزیوەتەوە کە بۆ پاراستنی خۆراک بەکارهاتوون. "  سۆران ئەمیر لەبارەی ئەوەی کە سەردەمی ئەو دوو پارچە شوێنەوارە بۆ کەی دەگەڕێتەوە؟ لە وەڵامدا گوتی "بەپێی رەنگ و پێکهاتە و شێوەی گۆزەکان مێژوویان بۆ کۆتایی سەردەمی کۆتایی ئیمپراتۆریەتی ساسانییەکان دەگەڕێتەوە، واتە هەزار و ٣٠٠ ساڵ لەمەوبەر. "      لە بەشێکی دیکەی قسەکانیدا سۆران ئەمیر ئاماژەی بەوە دا کە رەنگە شوێنەواری دیکە لەو شوێنە هەبن "بەڵام بەهۆی کەشوهەوا ناتوانن کنە و پشکنینیان بۆ ئەو ناوچە شوێنەوارییە بکەن" دەشڵێت "دەستپێکی مانگی بەهار کنە و پشکنین بۆ ئەو شوێنە دەکەین، چاوەڕواندەکرێت کەلوپەلی شوێنەواری دیکە لەوێ بدۆزرێنەوە چونکە ناوچەیەکەی گرنگی شوێنەوارییە. "     لە بەشێکی دیکەی قسەکانیدا سۆران ئەمیر ئاماژەی بەوە دا کە رەنگە شوێنەواری دیکە لەو شوێنە هەبن "بەڵام بەهۆی کەشوهەوا ناتوانن کنە و پشکنینیان بۆ ئەو ناوچە شوێنەوارییە بکەن" دەشڵێت "دەستپێکی مانگی بەهار کنە و پشکنین بۆ ئەو شوێنە دەکەین، چاوەڕواندەکرێت کەلوپەلی شوێنەواری دیکە لەوێ بدۆزرێنەوە چونکە ناوچەیەکەی گرنگی شوێنەوارییە. "  بەڕێوەبەری شوێنەواری مێرگەسۆر دەشڵێت "لە ساڵی (٢٠٢٠) چەندین ناوچەی شوێنەواری مێژوویی گرنگ لە قەزای مێرگەسۆر تۆمارکراون و نزیکەی ٢٠ ناوچەی شوێنەواری دیاریکراون. لە پێنج ساڵی رابردووش تاوەکو ئێستا ٣٠٠ ناوچەتی شوێنەواری بە فەرمی تۆمارکراون. "   سەبارەت بە گرنگترین ناوچە شوێنەوارەکانی کە لە ٢٠٢٠ دۆزراونەتەوە پێکهاتوون لە دێری کەنیشک، درێر و کەنیشک و مزگەوت هەروەها دوو قەڵای سەردەمی عوسمانییەکان و قەڵای دیکەش کە پێویستیان بە لێکۆڵینەوە هەیە بۆ ئەوەی بزانین هی چ سەردەمێکن.   لە سنووری قەزای مێرگەسۆر هیچ شوێنێکی تایبەت نییە بۆ ئەوەی کەلوپەلە شوێنەوارییەکانی تێدا هەڵبگیرێت، سۆران ئەمیر دەڵێت "پێشنیازمان کردووە کە لە ئەشکەوتی شاندەر مۆزەخانەیەکی تایبەت بکرێتەوە و هەوڵی زۆرمان بۆ ئەوە داوە، بەڵام لەگەڵ تیمی زانکۆی کامبریجی بەریتانی قسەمان کردووە بۆ ئەوەی مۆزەخانەیەکمان بۆ بکەن کە ئێستا کنە و پشکنین بۆ ئەشکەوتی شاندەرە دەکەن و ٥ ساڵی دیکەش بەردەوام دەبن. "  بەڕێوەبەری شوێنەواری مێرگەسۆر ئاماژە بەوەش دەدات، کە لە قەزای مێرگەسۆریش هاوشێوەی چەند شوێنێکی دیکەی کوردستان کەلوپەل یان ناوچەی شوێنەواری لەلایەن خەڵک یان کەسانی نەناسراوە تێکدراون یان رووخێنراون.   قەزای مێرگەسۆر یەکێک لە قەزاکانی پارێزگای ھەولێرە کە ناوەندەکەی شارۆچکەی مێرگەسۆرە و لە ناحیەکانی: گۆڕەتوو، بارزان، مەزنێ، پیران و شێروان مەزن و ٦٧ گوند پێکدێت. خەڵکی قەزاکە بە زاراوەی (کورمانجی) قسە دەکەن. قەزاکە دەکەوێتە ناوچەیەکی شاخاوی کە چیای بەنێوبانگی وەک شیرن، پیران، قەلەندەری و برادۆستی ھەیە. لەو قەزایەدا سێ رووباری زێی سەروو، چامە و باڵندە ھەیە.