د. یاد نەقشبەندی، بەڕێوەبەری نەخۆشخانەی هیوا رایگەیاند "نەخۆشخانەی هیوا کۆڵەکەی سەرەکیی تەندروستیی سلێمانی، دوای دەستبەکاربوونمان وەکو بەڕێوەبەری نەخۆشخانە، هەموو هەوڵێکمان دا بۆ چارەسەری کێشە کەڵەکەبووەکانی بە پشتیوانیی بەڕێوەبەری گشتیی تەندروستیی سلێمانی و هەماهەنگیی وەزیری تەندروستی".  بە گوتەی بەڕێوەبەری نەخۆشخانەکە "کێشەی خۆبەخشان لە نەبوونی ئەمری ئیداری و پێنەدانی شایستە داراییەکانی شەش مانگی ساڵی ٢٠٢٠، دوای هەوڵ و پشتیوانییەکی زۆر، رەزامەندی درا بە سەرفکردنی ئەو بڕە پارەیە بۆ ماوەی شەش مانگ".  یاد نەقشبەندی سوپاسی هەریەکە لە وەزیری تەندروستی، بەڕێوەبەری گشتی و وەزارەتی دارایی و ئەنجوومەنی وەزیرانی کردووە "لەپای رەزامەندیدان بە سەرفکردنی هاوکاریی خۆبەخشانی هیوا".