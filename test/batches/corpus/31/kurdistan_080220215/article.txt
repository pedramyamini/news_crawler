رووداوێکی هاتووچۆ لە سلێمانی   پێشنیوه‌ڕۆی رۆژی یه‌كشه‌ممه ٧ - ٢ - ٢٠٢١ له نزیك گوندی باریكه و له‌سه‌ر رێگای وارماوه - سلێمانی به‌هۆی رووداوێكی هاتووچۆ شۆفێرێكی عەرەبی بە ره‌گه‌ز سووری گیانی له‌ده‌ستدا.    رووداوێکی هاتووچۆ لەسەر رێگای هەریر - ئاکرێ    فازڵ حاجی گوتەبێژی بەڕێوەبەرایەتیی هاتووچۆی هەولێر رایگەیاند، لە کاژێر ٢٢: ٠٠ یەکشەممە ٧ - ٢ - ٢٠٢١ لەسەر رێگای هەریر - ئاکرێ و لەسەر پردی قەندیل بەهۆی تیژرۆیی و پەیدابوونی سەگێکی بەرەڵا لەسەر شەقام، ئۆتۆمبێلێکی جۆری تۆیۆتا ئەڤەلۆنی تایبەت، کۆنترۆڵی لەدەستدا و لەدوای ئەوەی خۆی بە بەراگری پردەکە کیشاوە، بەشێکی دواوەی ئۆتۆمبێلەکەی لێبووەتەوە. شۆفێرەکە بەسەختی زامداربووە و زیانێکی زۆری ماددیش کەوتووەتەوە.  فازڵ حاجی هۆشداریی دەداتە شۆفیران و دەڵێت، ئاگاداربن بەتایبەتی لەکاتی شەودا هەمیشە ئەگەری پەیدابوونی ئاژەڵە کێوییەکان هەیە بۆیە دەبێت بە بەردەوام چاوتان لەسەر رێگا و دەورووبەری بێت.  رووداوێکی هاتووچۆ لەسەر شەقامی ١٢٠ مەتریی هەولێر  رووداوێکی هاتووچۆ لە رێگای کەسنەزانی هەولێر  کاژێر ٠٤: ٤٥ ـی بەیانی ئەمڕۆ دووشەممە ٨ - ٢ - ٢٠٢١ لەسەر رێگای کەسنەزانی هەولێر و لە نزیک ماجدی مۆڵ رووداوێکی هاتووچۆ روویدا.  لەبارەی چۆنیەتیی رووداوەکە، فازڵ حاجی گوتی، تاکسییەکی سالۆن هەوڵی دا لەشوێنێکی قەدەخەوە پێچ بکاتەوە، لەو شوێنەوە هێماش دانراوە. لەو کاتەدا ئۆتۆمبێلێکی دیکە لەجۆری شوفرلێت لەدواوە هات کە ئەویش خێرابوو و خۆی بەدیوی سەکەنی تاکسییەکە دا. لەئەنجامی رووداوەکەش بەداخەوە شوفێری تاکسییەکە و سەرنشینێک کە کوڕ و باوک بوون زۆر بەسەختی زامدار بوون و زیانێکی زۆری ماددیش بەر ئۆتۆمبێلەکان و رێگاوبان و ستوونی کارەبا کەوت.