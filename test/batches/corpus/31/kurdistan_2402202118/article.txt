هۆگر عەزیز، گوتەبێژی پۆلیسی هەولێر بە تۆڕی میدیایی رووداوی راگەیاند، رۆژی سێشەممە ٢٣.٢.٢٠٢١ پۆلیسی فریاکەوتنی هەولێر، لە شەڕە تەقەی نێوان دوو دراوسێ لە گەڕەکی (کوران) ئاگادار کرانەوە، دەستبەجێ گەیشتنە شوێنی رووداوەکە و دەرکەوت کەوا کێشەکە لەسەر راگرتنی ئۆتۆمبێل بووە و کەسێک بە ناوی (ع. م. ح) کە پیشەی کاسبە، بە کلاشنکۆف تەقەی کردووە و کەسێکی بە ناوی (سەردار رەسوڵ عوسمان) بریندار کردووە.  بە گوتەی هۆگر عەزیز، تەقەکەرەکە لەلایەن پۆلیسی فریاکەوتنەوە دەستگیرکراوە و رادەستی بنکەی پۆلیسی کوردستان کرا. پەڕاوی لێکۆڵینەوە بۆ هەردوولا کراوەتەوە و دەست بەسەر چەکەکانیشیاندا گیراوە.