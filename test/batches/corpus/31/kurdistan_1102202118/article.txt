موحسین سەلمان، بەرپرسی كۆمیتەی رێكخستنی یەکێتیی نیشتیمانی کوردستان له زاخۆ به رووداوی راگه‌یاند، ئەمڕۆ پێنجشه‌ممه هێزیکی ئاسایش چوونەتە سه‌ر ماڵی نه‌زیر به‌رواری، ئەندامی كاروباری كۆمەڵایەتی كۆمیتەی زاخۆ و دەستگیریان کرد.   موحسین سەلمان گوتی، پەیوەندییان بە ئاسایشەوە کردووه و پێیان راگەیاندوون، موحسین به تۆمه‌تی په‌یوه‌ندی به پارتی کرێکارانی کوردستان - په‌که‌که‌وە ده‌ستگیرکراوه.  هاوکات لیوا شڤان سندی، به‌ڕێوه‌به‌ری ئاسایشی زاخۆ به تۆڕی میدیایی رووداوی راگه‌یاند، ده‌ستبه‌سه‌رکردنی نەزیر بەرواری له‌سه‌ر بڕیاری دادگای لێکۆڵینه‌وه‌ی زاخۆ بووه.   لیوا شڤان سندی گوتی، پێشتر بەڵێن له تۆمه‌تباره‌که وه‌رگیراوه که نابێت به‌هیچ شێوه‌یه‌ک هاوکاریی هیچ هێزێکی ده‌ره‌کی بکات که له په‌رله‌مانی کوردستان مۆڵەتی یاسایی نییە، بەڵام ناوبراو له هه‌وڵه‌کانی به‌ردوام بووه. هەروەها گوتی، رێکاره‌کان له دادگا به‌ڕێوه‌ده‌چن.