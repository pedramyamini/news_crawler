سەرکەوت ئەحمەد، گوتەبێژی پۆلیسی سلێمانی بە تۆڕی میدیایی رووداوی راگەیاند: "دوای وەرگرتنی بڕیاری دادوەر پۆلیسی سلێمانی لێکۆڵینەوەکانی دەست پێکرد. شەوی هەینی مەفرەزەکانی بەشی پۆلیسی فریاکەوتن بە هاوکاریی ئەو لیژنە ئەمنییەی کە پێکهێنراوە لە سنەوری پارێزگای سلێمانی توانرا تۆمەتبارەکە بدۆزرێتەوە و دەستگیر بکرێت. "  گوتەبێژی پۆلیسی سلێمانی باسیشی لەوە کرد، تۆمەتبارەکە لە کاتی دەستگیرکردنیدا دەست بەسەر چەکێک لە جۆری دەمانچە و ئۆتۆمبێلەکەیدا گیراوە.  سەرکەوت ئەحمەد ئاماژەی بەوە دا، تۆمەتبار بە بڕیاری دادوەر و بەپێی ماددەی ٤٠٥/٣١ راگیراوە لێکۆڵینەوە لەگەڵیدا بەردەوامە.