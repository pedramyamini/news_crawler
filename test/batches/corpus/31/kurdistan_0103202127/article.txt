بەپێی زانیارییەکانی پەیامنێری رووداو، ئەو گەنجە بە پەت خۆی هەڵواسیوە و خۆی خنکاندووە، لەدایکبووی ساڵی ٢٠٠١ بووە و خوێندکاری قۆناخی دووەم بووە لە کۆلێژی کارگێڕی و ئابووری لە زانکۆی سەڵاحەددین.  پەیامنێری رووداو دەڵێت، دوای دوو کاژێر لە خۆخنکاندنی لە نهۆمی دووەمی ماڵەکەیان برایەکی چووەتە ژوورەکەی و بینیویەتی کە براکەی بە پەت خۆی هەڵواسیوە و خنکاوە، دوای ئاگادارکردنەوەی پۆلیس لێکۆڵینەوە لە کەیسەکە دەستیپێکردووە.  تەرمی گەنجە گواستراوەتەوە بۆ پزیشکی دادوەری هەولێر. بەگوێرەی زانیارییەکانیش، گەنجەکە بەهۆی کێشەی خێزانییەوە کۆتایی بە ژیانی خۆی هێناوە.  بۆ وەرگرتنی زانیاری لەسەر رووداوەکە، رووداو پەیوەندیی بە پۆلیسی هەولێرەوە کرد، بەڵام بەباشیان نەزانی قسە لەسەر ئەو جۆرە رووداوانە بکەن و دەڵێن "بۆئەوەی نەبێتە هاندان، لێدوان لەسەر ئەو بابەتانە نادەن".