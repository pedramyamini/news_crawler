رێبوار عەبدولڕەحیم، ئەندامی پەرلەمانی کوردستان بە تۆڕی میدیایی رووداوی راگەیاند، کۆبوونەوەکە کاژێر ١١ی پێشنیوەڕۆی رۆژی دووشەممە ٨/٣/٢٠٢١ بەڕێوەدەچێت به‌رنامه‌ی كاری دانیشتنەکە لە دوو بڕگە پێکهاتووە، یەکەم: بۆ ماوەی ٤٠ خولەک پەرلەمانتاران راوبۆچوونی خۆیان سەبارەت بە راپەرینی باشووری کوردستان لە ساڵی ١٩٩١ دەخەنەڕوو.  هەروەها لە بڕگەی دووەمدا، خوێندنه‌وه‌ی دووه‌م بۆ پێشنیازەیاسای پاراستنی بەرهەمە خۆماڵییەكان لە هەرێمی كوردستان - عێراق دەکرێت.  پێشتر د. رێواز فایەق، سەرۆکی پەرلەمانی کوردستان رایگەیاندبوو، یاساکە پەیوەندی بە "بازرگانی نێودەوڵەتییەوە" هەیە و هەوڵدراوە لەگەڵ یاسا کارپێکراوەکانی عێراق گونجاوبێت، هەروەها بە دیاریکراوی بۆ پاراستنی بەرهەمە کشتوکاڵی و پیشەسازییەکانە لە بەرامبەر "لێشاوی" بەرهەمی هاوردە.