بەختیار عەبدولڕەحمان، قایمقامی قەزاى دەربەندیخان بە تۆڕی میدیایی رووداوی راگەیاند: لەلایەن پۆلیسی دەربەندیخان ئاگادار کراونەتەوە، کەسێک بە ئۆتۆمبێلەکەیەوە لە خوارووی بەنداوی دەربەندیخان کەوتووەتە نێو رووبارەکە و خنکاوە. رووداوەکەش لە کەمپی خواری شارۆچکەکە روویداوە کە شوێنێکی گەشتیاریی و رێگەیەکی پێچاو پێچە.  بەڕێوەبەرایەتیی هاتووچۆی سلێمانی زانیاری لەبارەی رووداوەکە لە پەڕەی فەیسبووک بڵاوکردەوە و رایگەیاند: ئۆتۆمبێلێکی جۆری نیسان پیک ئاب کەوتووەتە نێو رووباری سیروانەوە، لە رووداوەکەدا شۆفێرەکەی گیانی لەدەستداوە و، بە هاوکاریی تیمەکانی فریاگوزاری  بەڕێوەبەرایەتیی دەربەندیخان تەرمەکە دەرهێنراوەتەوە.  قایمقامی قەزای دەربەندیخان لەبارەی ناسنامەی کەسەک خنکاوەکە دەڵێت: کەسە خنکاوەکە خەڵکی دەربەندیخانە، تیمەکانی فریاکەوتن و لایەنی پەیوەندیدار ئۆتۆمبێلەکەیان دەرهێناوە، تەرمەکەش هەر لەنێو ئۆتۆمبێلەکە بووە، پاش وەرگرتنی رێکارە پێویستەکان، تەرمەکە بە مەستی ناشتنی رادەستی کەسوکاری کراوەتەوە.