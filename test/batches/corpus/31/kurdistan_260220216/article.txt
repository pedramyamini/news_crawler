عەلی جەمال قدووری، موقەدەمی مافپەروەر لە پۆلیسی گەرمیان رایگەیاند، رووداوەکە ئەمڕۆ هەینی لە گەڕەکی ئاوارەکانی قەزای کەلار لەنێو ماتۆڕسکیلێک و مینی پاسێکدا روویداوە و شۆفێری ماتۆڕسکیلەکە و سەرنشینێک برینداربوون.  بەپێی راگەیێندراوی پۆلیسی گەرمیان، دوای گەیاندن و چارەسەری پێویست لە بەشی فریاکەوتنی شەهید هەژار لە کەلار، بەهۆی سەختیی برینەکەیەوە ماتۆڕسوارەکە بەناوی "عەلی ساڵح عەلی" لەدایکبووی ساڵی ٢٠٠١ کە دانیشتووی ناحیەی رزگاری بووە، رەوانەی سلێمانی کرا، پاش گەیاندنی بە نەخۆشخانەی سلێمانی گیانی لەدەستدا.  شۆفێری ئۆتۆمبێلەکە بەپێی ماددەی ٢٤ی هاتووچۆ بەند کراوە.