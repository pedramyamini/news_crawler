جوان یوسف، خەڵکی گوندی عەرەب ئۆشاغیی عەفرینە، ٣ ـی نیسانی ٢٠١٨ لەلایەن لیوای محەممەد فاتیحەوە لەگەڵ پێنج گەنجی دیکەی ئەو گوندەدا بە تۆمەتی هەڵسوکەوتکردن لەگەڵ بەڕێوەبەرایەتیی خۆسەردا دەستگیر دەکرێن.  مستەفا قازی، هاوڕێی جوان یوسف و راگەیاندنکار و چالاکڤانە و بە تۆڕی میدیایی رووداوی راگەیاند: "دوای زیاتر لە دوو ساڵ جوان یوسف ئازادکرا، بەڵام ئەوانەی دیکە کە لەگەڵیدا دەستگیراکراون ئازاد نەکراون. "  لە شاری عەفری رۆژئاوای کوردستان کردەی رفاندن لەلایەن گرووپە چەکدارەکانەوە بەردەوامە کە زیاتر هۆکارەکەی وەرگرتنی پارەیە. سەرباری ئەوەی ئەو ناوچەیە چەند ساڵێکە لەلایەن ئەو گرووپە چەکدارانەوە کۆنترۆڵ کراوە، هێشتا تۆمەتی رفاندنەکان هەر "هەڵسوکەتکردن لەگەڵ بەڕێوەبەرایەتیی پێشوو و خزمەتی ناچاری"ـیە.  لە ٢٠١٨/٠٣/١٨ وە دوای جەنگێکی سەخت کە سوپا و فڕۆکەی تورکیی تێدا بەکارهێنرا و ٥٨ رۆژی خایاند، هێزە چەکدارەکانی سووریا دەستیان بەسەر عەفریندا گرتووە.