بەپێی هەواڵی رێکخراوەکانی مافی مرۆڤ لە رۆژهەڵاتی کوردستان ئەو گەنجە ناوی "شەهرام قادری"یە و دانیشتووی گوندی "ئوشتەپە"ی سەر بە بۆکانە لە پارێزگای ورمێ، بۆ پەیدا کردنی بژێوی ژیانی رووی لە سنوورەکانی بانە کردووە بۆ کۆڵبەری، بەڵام شەوی رابردوو بەهۆی سەرما و سۆڵەی زۆری ناوچەکە، رەقهەڵاتووە و گیانی لەدەستداوە.   بەپێی ئامارەکان، مانگی رابردوو لە ورمێ، سەوڵاوا و بانە لە رۆژهەڵاتی کوردستان، ٨ کۆڵبەری کورد بە رووداوی سروشتی وەک کەوتنەخوارەوە لە شاخ، رەقهەڵاتن بەهۆی سەرما و کەوتنە ژێر رەنووە بەفر گیانیان لەدەستداوە.