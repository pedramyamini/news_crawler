نەخۆشەکانی نەخۆشخانەکە گلەیی لە بەرتەنگیی جێگەکەیان دەکەن، نەخۆشێک دەڵێت "سێ رۆژە لەم نەخۆشخانەدام، جێگەمان تەنگە، ناشتوانین نەیەینە نەخۆشخانە، دەمانەوێت شوێنەکەمان فراوانتر بێت".  نەخۆشێکی دیکە گوتی "مەودای نێوان دوو نەخۆش دەبێت دوو مەتر بێت، ژن و پیاو نابێت تێکەڵبن، دەبێت لەیەکدی جیابن".  پزیشکانی تایبەتمەند و ستافی تەندروستی، چاودێریی نەخۆشانی تووشبووی شێرپەنجە دەکەن، بەڵام نەگونجانی جێگەکەیان لەگەڵ ژمارەی نەخۆشەکان بووەتە گرفت بۆیان.  بەڕێوەبەرایەتیی گشتیی تەندروستیی پارێزگای دهۆک دەڵێت، پلانێکیان داناوە لە رۆژانی ئاییندەدا نەخۆشخانی شێرپەنجە بگوێزنەوە بۆ نهۆمێکی نەخۆشخانەی ئازادی، بەڵام ئەوەش چارەسەرێکی کاتییە، پلانی دیکەش هەیە بۆ کردنەوەی نەخۆشخانەیەکی تایبەت کە پێداویستیی چارەسەرکردنی نەخۆشخانی شێرپەنجەی تێدابێت.  لە پارێزگای دهۆک لە ساڵی ٢٠٢٠ نزیکەی ٧٠٠ نەخۆشی شێرپەنجە هەبوون، بەشێکیان بۆ چارەسەر دەچنە شاری سلێمانی یان شارەکانی دیکەی هەرێمی کوردستان، هەندێکیشیان لە دهۆک چارەسەری سەرەتاییان بۆ دەکرێت.