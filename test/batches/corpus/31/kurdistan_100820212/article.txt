کۆمپانیای گواستنەوەی کارەبای ناوچەی باکوور لە هەژماری خۆی لە فەیسبووک رایگەیاندووە، "هێڵی گواستنەوەی کارەبا ٤٠٠ کەیڤی لە کەرکووک رووبەڕووی کارێکی تێکدەرانە بووەتەوە. "  وێنەی تاوەرێک دوای تەقاندنەوەی        لەماوەی پێنج رۆژدا ٢٧ تاوەری گواستنەوەی کارەبا لە کەرکووک، سەلاحەدین و نەینەوا تەقێندراونەتەوە، کۆمپانیای گواستنەوەی کارەبای ناوچەی باکوور دەڵێت، "دەستە تێکدەرەکان جگە لە تەقاندنەوەی تاوەرەکان هێڵە سەرەکییەکانی گواستنەوەی کارەبا دەپچڕێنن. "   وێنەی تاوەرێک دوای تەقاندنەوەی  سەرچاوەکەی رووداو ئاماژەی بەوە کرد، "ئەمساڵ زیاتر لە ٩٠ رووداوی تەقاندنەوەی تاوەرەکان هەبوون و زیانی ملیۆنان دۆلاریان بە کەرتی کارەبا گەیاندووە. "     رێکخراوی دەوڵەتی ئیسلامی لەعێراق و شام ناسراو بە داعش، سەرەتای مانگی تەمموزی ٢٠٢١،  لە ژمارە ٢٩٤ ـی رۆژی ٢٨ی زولقەعدەی ١٤٤٢ ـی ساڵی کۆچیی رۆژنامەی (نبأ)ی زمانحاڵی رێکخراوکە رایگەیاند، هێرشکردنە سەر تاوەرەکانی کارەبا لە عێراق ٣٥ رۆژ دەخایەنێت و تاوەکو ئێستا ٦٨ تاوەرییان کردووەتە ئامانج، هەڕەشەی بەردەوامیدان بە هێرشەکانی لە داهاتوودا دەکات، بەڵام ئەمجارەیان بۆ سەر کەرتی نەوت و ئاوی عێراق.    هەروەها رایگەیاندبوو، لە پێنج هەفتەی رابردوودا چەکدارەکانیان لە ویلایەتی عێراق جەنگێکی ئابووریی گەورەیان دەستپێکردووە، کە کەرتی کارەبای لە هەموو ناوچەکانی کردووەتە ئامانج و بووەتە هۆی تێکدانی سیستمی کارەبا.