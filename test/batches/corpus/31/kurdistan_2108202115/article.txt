رۆژی شەممە ٢١ - ٠٨ - ٢٠٢١ سەنتەری میدیا سەر بە وەزارەتی پێشمەرگە راگەیێندراوێکی لەبارەی پووچەڵکردنەوەی تی ئێن تییەک بڵاوکردەوە و کە "گومان دەکرێت پەکەکە داینابێ. "  وەزارەتی پێشمەرگەی هەرێمی کوردستان ئاماژە بەوە دەدات کە "بەشی ئەندازیاری سەربازیی هێزەکانی پشتیوانی یەکی سەر بە وەزارەتی پێشمەرگە، لە سنووری لیوای ٧ی پیادەی وەزارەتی پێشمەرگە لە (زینوی وەرتێ)، توانیان جلیکانەیەکی ٢٥ لیتری TNT، کە دوو چەشنەی کارەبایی لێبەستراوە و ٢٥ مەتر (فتیلی کۆرنێکس)یان پێوە نوساندووە و بۆ تەقینەوە ئامادەکرابوو پووچەڵ بکەنەوە. "   سەنتەری میدیا سەر بە وەزارەتی پێشمەرگە دەشڵێت، بەپێی لێکۆڵینەوە سەرەتاییەکان هەموو گریمانەکان بەو ئاراستەیەن کە "هێزەکانی پەکەکە ئەو بۆمبەیان دانابێتەوە. "