ئەو ژنە ناوی ئەسمەھان خدر بوو، تەمەنی ٢٠ ساڵ بوو، خەڵکی کۆمەڵگەی سیباشێخدر بوو لە باشووری شنگال، لە ساڵی ٢٠١٤ وە لەگەڵ خێزانەکەی لە کەمپی ئێسیان لە قەزای شێخان نیشتەجێ بوون.  ئیلیاس خدر، برای کچەکە بە رووداوی راگەیاند، ئەمڕۆ بەیانی خوشکەکەی کۆتایی بە ژیانی خۆی هێناوە و بە ھەڵواسراوی لە خێمەکەیدا دۆزیویانەتەوە. گوتیشی "ئەسمەھانی خوشکی تەمەنی ٢٠ ساڵ بوو. دوای ھەشت مانگ لە شوکردنی ساڵی رابردوو لە هاوژینەکەی جیابووەتەوە و لەگەڵ ئەوان ژیاوە".  کاروان زەکی، بەرپرسی راگەیاندنی بەڕێوەبەرایەتیی کۆچ و کۆچبەرانی دھۆک بە تۆڕی میدیایی رووداوی راگەیاند "پۆلیس لێکۆڵینەوە لە کەیسەکەی دەکەن و هێشتا نازانرێت ھۆکاری رووداوەکە چی بووە".  هێمن سلێمان، گوتەبێژی پۆلیسی دهۆکەوە بە تۆڕی میدیایی رووداوی راگەیاند، "لەبەرئەوەی بە باشی نازانین هەواڵی لەم جۆرە بڵاوبکەینەوە، بۆیە پێمان باش نییە لێدوان بۆ هیچ دەزگایەکی راگەیاندن بدەین".