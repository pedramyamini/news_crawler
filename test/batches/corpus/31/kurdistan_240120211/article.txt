بەیانیی رۆژی یەکشەممە ٢٠٢١/٠١/٢٤ ئۆتۆمبێلەکە بەبێ سەرنشین دۆزراوەتەوە کە بەجێهێڵراوە.  پۆلیسی کەرکووک لە راگەیێندراوێکدا رایگەیاند دوای لێکۆڵینەوە و بەدواداچوونی بەردەوام بە سەرپەرشتیی عەلی کەمال عەبدولڕەزاق، فەرماندەی پۆلیسی کەرکووک، توانرا ئۆتۆمبێلە حکومییەکەی سەر بە وەزارەتی ناوخۆ لە نزیک شارۆچکەی قەرەهەنجیر بدۆزرێتەوە.  ئەو ئۆتۆمبێلە بە دەست ئەفسەرێکی پۆلیسەوە بووە و، شەوی چوارشەممە ٢٠٢١/٠١/٢٠ لە بەردەم ماڵیاندا لە گەڕەکی عەدەن دزراوە.  ئۆتۆمبێلەکە سەر بە بەشی لێکۆڵینەوەی بنکەی پۆلیسی رحیمئاوای شاری کەرکووکە، ئۆتۆمبێلی تایبەتە لە جۆری میتسۆبیشی مۆدێل ٢٠٠٥ و تابلۆی بەغدایە.