تیمەکانی شارەوانیی بەدلیس لە ٩ ناوچەی جیاوازەوە رێگاکان لە بەفر پاکدەکەنەوە. لەو هەڵمەتەی شارەوانیدا ٥٢ گلێدەر و بڵدۆزەر بە ٧٥ کارمەندی راماڵینی بەفرەوە بەشداریدەکەن.   بەرپرسانی شارەوانی ئاماژە بە بەردەوامیی هەڵمەتە دەکەن و جەختیش لەسەر ئەوە دەکەنەوە بەفربارین بەردەوامە کە ئەمە کێشە و ئاریشە بۆ کارەکانیان دروستدەکات.  تیمەکانی شارەوانی بەسەر ٣ گرووپدا دابەشکراون و بەبێ وەستان بەردەوامن لە راماڵینی بەفر.   شارەوانیی بەدلیس رایگەیاندووە کە ئێستا کێشەیان لە کارەکانیان نییە، ئەوە نەبێت لە هەندێک شوێن هاونیشتمانیان هەواڵی بێ بنەما بە تیمەکان دەدەن لەوەی گوایە رێگەی گوندەکانیان داخراوە، کەچی تیمەکان کە دەگەنە شوێنەکە دەبینن کێشەیەک لە رێگەکاندا نییە.   بەرپرسانی شارەوانی دەڵێن ئەمجۆرە هەڵسوکەوتانە کێشە بۆ کات و توانای تیمەکانی شارەوانی دروستدەکەن.