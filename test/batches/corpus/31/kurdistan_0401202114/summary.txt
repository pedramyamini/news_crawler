بەهۆی هێرشی چەکدارانی داعشەوە لە ساڵی ٢٠١٤، زۆربەی کوردانی ئێزدی لە زێدی خۆیان هەڵاتن و بەشێکیان تاوەکو ئێستا نەگەڕاونەتەوە ماڵە چۆڵ و رووخێنراوەکانیان لە شنگال. سەرەڕای هەوڵەکانی بەدیهێنانی ئاشتەوایی لەنێوان هۆزە عەرەبەکانی ناوچەکە و کوردانی ئێزدی، بەڵام ئەو ئێزدییانەی کە گەڕاونەتەوە زێدی خۆیان لە گوندی تەل بەنات لە شنگال دەڵێن ناتوانن ئەو رووداوانە لە بیر بکەن.