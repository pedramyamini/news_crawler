ئومێد خۆشناو، پارێزگاری هەولێر بە تۆڕی میدیایی رووداوی راگەیاند، پەیوەندیم بە هونەرمەند عوسمان حوسێنەوە کردووە و بەڵێنم پێیداوە کێشەکانی چارەسەر بکەم، بڕیاریشە ئەمڕۆ لە دیوانی پارێزگا پێشوازی لێبکەم.  هاوکات هونەرمەندی گۆرانیبێژ عوسمان حوسێن بە رووداوی راگەیاند، بەهۆی ئەوەی توانای کرێدانی خانووم نەبوو، لە خانووەکەم دەرکرام، هەموو سامانی منیش ئێستا تەنیا ماتۆڕسیکلێکە.  هونەرمەند عوسمان حوسێن گوتی: "پێشتر ئۆتۆمبێل و خانووم هەبوون، بەڵام بەهۆی ئەوەی هاوژینەکەم تووشی نەخۆشیی دڵ بوو، هەردووکیانم فرۆشت بۆ چارەسەرکردنی، ئێستاش پارێزگاری هەولێر قسەی لەگەڵم کردووە و بەڵێنی پێدام کێشەکانم چارەسەر بکات".  عوسمان حوسێن، ساڵی ١٩٥٧ لە هەولێر لەدایکبووە، لە حەفتاکانی سەدەی رابردووەوە دەستی بە گۆرانیگوتن کردووە و بە گۆرانییەکانی (یرین ئەمڕۆ بەهارە و هاوار سەد هاوار) کە لە ساڵی ١٩٧٩ تۆماری کردوون، ناوبانگی دەرکردووە.