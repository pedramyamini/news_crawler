رۆژی دووشەممەی رابردوو هاونیشتمانییەکی دیکە بە ناوی فەردین ئەدوایی، خەڵکی گوندی سلێنی سەر بە شاری سەوڵاوا لە پارێزگای سنە لەلایەن هێزە ئەمنییەکانەوە دەستبەسەرکراوە.  بەپێی راپۆرتی رێکخراوی هەنگاو بۆ مافەکانی مرۆڤ، ئەو هاووڵاتییە بە تۆمەتی هاوکاری لەگەڵ یەکێک لە حیزبەکانی رۆژهەڵاتی کوردستان دەستبەسەرکراوە.  بەپێی ئەو راپۆرتە، لەو ٣٥ کەسەی دەستبەسەرکراون، تائێستا تەنیا ٣ کەسیان ئازادکراون. ٥ لەوانەی دەستبەسەرکراون،  لە چالاکڤانانی ژنی خەڵکی رۆژهەڵاتی کوردستان بوون.  سەرجەم ئەو چالاکڤانانە بەهۆی چالاکییە مەدەنی و کولتوورییەکان دەستەبەسەر کراون. ئەو چالاکڤانانە لە شارەکانی مەهاباد، بانە، نەغەدە، مەریوان، رەبەت، سەوڵاوا، بۆکان، سنە، تاران و کەرەج گیراون.  تۆڕی مافی مرۆڤی کوردستان بڵاویکردووەتەوە، رێکخراوی ئیتلاعاتی سوپای پاسدارانیش لە پاوە لە رۆژانی رابردوودا سێ لە ئەندامانی رێکخراوی مەکتەب قورئان بانگ کردووە و لێکۆڵینەوەی لەگەڵ کردوون.  لە رۆژی هەشتی ئەم مانگەوە لە شارەکانی رۆژهەڵاتی کوردستان و کوردستان هەڵمەتی دەستگیرکردنی خوێندکاران و چالاکڤانانی کورد دەستیپێکردووە و هەڵمەتەکەش تائێستا بەردەوامە.