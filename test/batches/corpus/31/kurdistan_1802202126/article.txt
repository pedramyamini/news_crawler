ئەحمەد زرگوشی، بەڕێوەبەری شارۆچکەی گوڵاڵە بە تۆڕی میدیایی رووداوی راگەیاند "ئێوارەی رۆژی پێنجشەممە ١٨ی شوباتی ٢٠٢١ چەكدارانی داعش دەوروبەری شارۆچکەی گوڵاڵەیان هاوەنباران كرد، بەڵام هیچ زیانێكی گیانی و ماددیی لێنەكەوتەوە".  سەبارەت بە جموجۆڵی چەكدارانی داعش لە ناوچەكە، زرگوشی گوتی "بەشێوەیەكی گشتی داعش جموجۆڵی لە ناوچەكە هەیە، ماوەیەك لەمەوبەریش دوو هێرشی ئەنجامدا و بەهۆیەوە پۆلیسێك و كەسێكی سڤیل كوژران، ئەمڕۆش دەوروبەری ناحیەی گوڵاڵەیان هاوەنباران كرد".  بە گوتەی بەڕێوەبەری شارۆچکەی گوڵاڵە، "رەوشی ئەمنیی شارۆچکەکە باشە و سەرجەم خێزانە ئاوارەكانیش گەڕاونەتەوە شوێنی خۆیان، خزمەتگوزارییە سەرەکییەکانی وەكو ئاو، كارەبا و تەندروستیش هەن".  شارۆچکەی جەلەولا دەكەوێتە باشووری قەزای كەلار، لەڕووی كارگێڕییەوە سەر بە قەزای خانەقینە لە پارێزگای دیالە، دانیشتووانەكەی لە كورد و عەرەب پێكهاتوون، دەكەوێتە سنووری مادەی ١٤٠ی دەستوورەوە.