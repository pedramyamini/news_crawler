بەپێی راگەیێندراوی دەزگای دژە تیرۆری عێراق، بە فەرمانی فەرماندەی گشتی هێزە چەكدارەكانی عێراق و بە پشت بەستن بە زانیاری هەواڵگری و بەدواداچوونی ورد، ئەمڕۆ دووشەممە ٨ - ٣ - ٢٠٢١ هێزەكانی دژە تیرۆری عێراق چەكدارێكی داعشیان لە گەڕەكی یەرموكی شاری بەغدا و دوو چەكداری دیکەیان لە پارێزگای ئەنبار دەستگیركرد.  هەر بەپێی راگەیێندراوەکە: "دەزگای دژە تیرۆی عێراق بە هاوئاهەنگی لەگەڵ ئاسایشی سلێمانی دوو چەكداریان لە سنووری پارێزگاكە دەستگیركردووە".  دەزگای دژە تیرۆی عێراق ئاماژەی بەوەشكردووە هێزەکانیان چەكدارێكی دیكەیان لە قەزای فەللوجە لە پارێزگای ئەنبار دەستگیركردووە. دەزگاکە رایگەیاندووە سەرجەم چەکدارەکان بەپێی ماددە ٤ تیرۆر لەلایەن دادگاوە داواکرابوون.