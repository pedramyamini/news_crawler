بەڕێوەبەرایەتیی نەوت و کانزاکان لە پارێزگای دهۆک لە ناوەڕاستی مانگی ١٠ی ٢٠٢٠ ـدا دەستی بە دابەشکردنی نەوتی سپی بەسەر هاونیشتمانییانی ١٤ ناحیە و ناوەندی قەزای ئامێدیدا کرد کە بڕەکەی ٥٠ ملیۆن لیتر بووە و نزیکەی ٥٠ هەزار خێزان لەو نەوتە سوودمەند بوون.  رۆژی چوارشەممە ٢٠٢١/٠٢/٠٣ پرۆسەی دابەشکردنی نەوتی سپی بەسەر هاونیشتمانییاندا لە ناوەندی پارێزگای دهۆک دەستی پێکرد. بەڕێوەبەرایەتیی نەوت و کانزاکان لە پارێزگای دهۆک پێنج هەزار کۆبۆنی دابەش کردووە.  لەبارەی ئەو بڕە نەوتەی دەدرێت و بڕی ئەو پارەیەی لە هاونیشتمانییان وەردەگیرێت موحسن تەها، بەڕێوەبەری نەوت و کانزاکان لە پارێزگای دهۆک بە تۆڕی میدیایی رووداوی راگەیاند: "هەر خێزانێک بڕی ٢٠٠ لیتر نەوتی سپیی پێدەدرێت. لە بەرامبەرد ٤١ هەزاری لێوەردەگیرێت. بۆ قۆناخی یەکەمیش پێنج هەزار خێزان لە ناوەندی دهۆک کۆبۆنیان بەسەردا دابەش کراوە، دواتر قۆناخ بە قۆناخ پرۆسەکە بەردەوام دەبێت. "