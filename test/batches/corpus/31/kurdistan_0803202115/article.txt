سەلاحەددین محەممەد بەهائەدین، ئەمینداری گشتیی یەكگرتووی ئیسلامیی كوردستان لە تویتەر نووسیویەتی "لە بۆنەی  ٨ی ئازار، یادی ماف و ئەركەكانی ژنان دەكەینەوە، جەخت لەو راستییە دەكەینەوە كە ئافرەت لەپێش هەموو شتێكەوە مرۆڤە".  ئەمینداری گشتیی یەکگرتووی ئیسلامیی کوردستان لە بەشێکی دیکەی پەیامەکەیدا ئەوەی خستووەتەڕوو، "ئەوانەی كە قەدری مرۆڤ نازانن، هەر ئەوانەن بە پاساوی جۆراوجۆر ستەم لە ژن دەكەن، بەڵێ بۆ تەواوی مافەكانی ژنانی كوردستان، نەخێر بۆ تووندوتیژی و ستەم لە مافەكانیان".  ئەمڕۆ ٨ی مارس وەکو رۆژی جیهانیی ژنان لە جیهاندا دیاریکراوە و سەرکردەکانی جیهان پەیامی جۆراوجۆر لەبارەی ئەرک و مافەکانی ژن بڵاودەکەنەوە.