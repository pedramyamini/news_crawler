پۆلیسەکە ناوی میرزا محەممەد بووە. لە ساڵی ١٩٧٣ لەدایکبووە، لە گەڕەکی شۆڕشی سۆران دادەنیشت و ماوەی شازدە ساڵە پۆلیسی هاتووچۆ بووە.  موقەدەم شەماڵ دێواری، گوتەبێژی پۆلیسی سۆران بە تۆڕی میدیایی رووداوی راگەیاند: "بە گوتەی خانەوادەکەی بە دەمانچە تەقەی لەخۆی کردووە و برینداربووە، دواتر بەهۆی سەختی برینەکەیەوە بەمەبەستی چارەسەر رەوانەی هەولێر کراوە بەڵام گیانی لەدەستداوە. "  بە گوتەی کەسوکارەکەی بە دەمانچە گوللەی بە سەری خۆیەوە ناوە و خۆی کوشتووە بەبێ ئەوەی هۆکارەکەی بزانن.  شەماڵ دێواری گوتەبێژی پۆلیسی سۆران دەڵێت، گوتەی شایەتحاڵ و کەسوکارەکەی وەرگیراوە، تەرمەکەی بردراوەتە پزیشکی داد. لێکۆڵینەوە سەرەتاییەکان ئاماژە بەوەدەکەن رووداوەکە خۆکوژی بووە، بەڵام لێکۆڵینەوەی زیاتر لە رووداوەکە دەکەن.