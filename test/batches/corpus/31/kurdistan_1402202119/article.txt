بەپێی راگەیێندراوی بەڕێوەبەرایەتیی پۆلیسی پارێزگای سلێمانی، دوای ئەوەی رووداوێکی تەقەکردن لە نزیک فولکەی خانەقا روویداوە، مەفرەزەکانیان گەیشتوونەتە شوێنی رووداوەکە و توانراوە تەقەکەرەکە دەستگیربکرێت.  وەکو لە راگەیێندراوەکەدا هاتووە، تۆمەتبارەکە ناوی (م. ا. ن)ـە و ئەفسەری خانەنشینە، لەکاتی دەستگیرکردنی دەست بەسەر ئەو دەمانچەیەدا گیراوە کە تەقەی پێکردووە.  تۆمەتبارەکە بە بڕیاری دادوەر راگیراوە و دەستکراوە بە لێکۆڵینەوە لەگەڵیدا.