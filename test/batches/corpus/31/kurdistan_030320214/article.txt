رائید هۆگر عەزیز، گوتەبێژی پۆلیسی هەولێر بە تۆڕی میدیایی رووداوی راگەیاند، رۆژی ١ی ئادار، بەشی پۆلیسی فریاكەوتنی هەولێر، لە گەڕەكی منارە، دەستیان بەسەر دوو ئۆتۆمبێلی جۆری (كیا - بارهەڵگر)دا گرت، كە بڕێكی زۆر دەرمانیان پێبووە، دوای پشکنین، دەرکەوتووە دەرمانەکان بێکەڵک و نایاسایین.  شوفێرانی هەردوو بارهەڵگرەكە بە ناوەكانی (ب. ع. ع) و (ش. ح. س) لەگەڵ هەردوو ئۆتۆمبێلەكە رادەستی پۆلیسی نەهێشتنی تاوان کراون و لە دادگا دۆسیەیان بۆ کراوەتەوە.  رائید هۆگر ئاماژەی بەوەشکرد، دەست بە لێکۆڵینەوە کراوە بۆ ئەوەی بزانرێت دەرمانەکە بە کام رێگە و چۆن هێنراوەتە ناو هەولێر، هەروەها هەموو دەرمانەکانیش لەنێو براون.