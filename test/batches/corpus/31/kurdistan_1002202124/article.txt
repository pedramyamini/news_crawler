بەپێی راگەیێندراوی بەڕێوەبەرایەتیی پۆلیسی پارێزگای سلێمانی، مەفرەزەکانیان لە بنکەی پۆلیسی سەیوان ئەو تۆمەتبارەیان دەستگیرکردووە، ئەمەش دوای ئەوەی کچەکە سکاڵای یاسایی لەسەری تۆمارکردووە.  تۆمەتبارەکە ناوی "م. ز. ح"ە و لەدایکبووی ساڵی ١٩٧٥ ـە، پێشتریش بە ھەمان ھۆکار بڕی پێنج ملیۆن دیناری لە کچەکە سەندووە.  ھێزەکانی پۆلیسی سلێمانی دوای لێکۆڵینەوە و کۆکردنەوەی زانیاریی پێویست لەسەر تۆمەتبارەکە و وەرگرتنی بڕیاری دادوەر، "لە ماوەیەکی کەمدا تۆمەتباری ناوبراویان دۆزیوەتەوە" و لەلایەن مەفرەزەکانی بنکەی پۆلیسی سەیوانەوە دەستگیرکراوە.  بەپێی راگەیێندراوی پۆلیسی سلێمانی، لەکاتی لێکۆڵینەوەدا تۆمەتبارەکە دانی بە تاوانەکەیدا ناوە و بە بڕیاری دادوەری لێکۆڵینەوە و بەپێی ماددەی ٢ لە یاسای خراپ بەکارھێنانی ئامێرەکانی پەیوەندیکردن راگیراوە و لێکۆڵینەوەکان لەگەڵیدا بەردەوامە.