کاژێر ١٠: ١٠ خولەکی بەرەبەیانى ئەمڕو کەسێک تەقەی لە بارەگای بەشى بەدواداچوونى مادە بێهۆشکەرەکانى دهۆک کرد و نزیکەى ٤٠ گوللە بەر باڵەخانەکەی کەتووە، دواى چەند کاژێرێک ئەو کەسە خوى رادەستى پولیسى دهۆک کرد.  سەرچاوەیەکى ئەمنى لە دهۆک بە رووداوی راگەیاند: "ئەو کەسەى تەقەی کردووە برایەکى لەسەر ماددەى بێهۆشکەر دەستگیرکرابوو، وەکو کاردانەوەى بەرامبەر دەستگیرکردنى براکەى کە خەڵکى قەزای سێمێلە تەقەی لە بارەگای بەشى بەداواداچوونى ماددە بێهۆشکەرەکانى دهۆک کردووە، نزیکەى ٤٠ گوللە بەر باڵەخانەکە کەوتووە، بەڵام هیچ زیانێکى گیانى نەبووە".  دەربارەى دەستگیرکردنى ئەو کەسە، ئەو سەرچاوەیە کە نەیویست ناوى ئاشکرا بکرێت رایگەیاند، دوای چەند کاژێرێک ئەو کەسەى تەقەی کردووە خوى رادەستى پولیسى دهۆک کردووە و بەپێی یاسا مامەڵەی لەگەڵ دەکرێت.