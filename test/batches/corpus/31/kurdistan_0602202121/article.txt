جەوهەر مەحموود، بەڕێوەبەری دەروازەی نێودەوڵەتی حاجی ئۆمەران بە تۆڕی میدیایی رووداوی راگەیاند "ئەو شۆفێرەی هێلکەکانی هێنابوو، نیازی بووە بیهێنێتە بازاڕەکانی باشووری کوردستان، هێلکەکە لە سەر کارتۆنەکانیان نووسراوە (انتاج العراق) بۆ ئەوەی لە بازاڕەکاندا ساخ بێتەوە، چونکە هاردەکردنی هێلکەی بیانی قەدەخەیە. "  بەڕێوەبەری دەروازەی نێودەوڵەتیی حاجی ئۆمەران دەشڵێت "دوای پشکنین بۆ بارهەڵگرەکە دەرکەوت کە لەژێر باری تەختەداردا ٣٨٠ کارتۆن هێلکەی قاچاخی شاردووەتەوە و نیازی بووە هاوردەی بازاڕەکانی هەرێمی کوردستانی بکات. "  بەگوتەی جەوهەر مەحموود، بازرگانی بارەکە بەپێی یاسای گومرگی عێراقی ژمارە ٢٣ی ساڵی ١٩٨٤ دراوەتە دادگە.