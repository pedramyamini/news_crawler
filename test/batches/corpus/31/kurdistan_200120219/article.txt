عەمید عەلی عەبدوڵڵا، بەڕێوەبەری پۆلیسی کۆیە بە تۆڕی میدیایی رووداوی راگەیاند، کاژێر ٣: ٣٠ی بەرەبەیانی ئەمڕۆ چوارشەممە، کەسێک دەستڕێژی گوللەی لە سەرتاشخانەیەک کردووە و زیانێکی ماددی زۆری لە سەرتاشخانەکە داوە.  سەرچاوەیەکی نزیک لە رووداوەکە بە رووداوی گوت: "تووڕەبوونی تەقەکەرەکە بەهۆی ئەوەوە بووە کە نۆرەی سەرتاشینی نەهاتووە"، بەڵام یوسف حەسەن، قائیمقامی کۆیە بە رووداوی راگەیاند، تاوەکو ئێستا دڵنیا نەبووینەتەوە لە هۆکاری تەقەکردنەکە و تەقەکەرەکەش دیار نییە، چاوەڕوانی ئەنجامی لێکۆڵینەوە لە رووداوەکە لەلایەن ئاسایشەوە دەکەین.  رووداوەکە کاژێر ٣: ٣٠ی بەرەبەیانی ئەمڕۆ بووە و لەکاتێکدا بووە کە سەرتاشخانەکە داخراوە.