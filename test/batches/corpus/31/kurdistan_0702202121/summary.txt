ئەو مامۆستایەی شەقڵاوە کە بەرەبەیانی ئەمڕۆ لە قوتابخانە لەکاتی گۆڕینی ئاڵای کوردستان کارەبا گرتی و گیانی لەدەستدا، دوایین پەیوەندی تەلەفۆنی [٠٨: ٢٠ خولەک] لەگەڵ هاونیشتمانییەک ئەنجامداوە و داوای لێکردووە "هاوکاریی سێ خێزانی هەژار بکات کە پێویستییان بە هاوکارییە. " براکەیشی بە رووداوی راگەیاند، کە ٤٠ رۆژ بوو دایکی نەبینیبوو، بەنیازبوو سبەی بچێتە تورکیا و سەردانی بکات، چونکە نەخۆشە و لەوێ چارەسەر وەردەگرێت.