لە راگەیێندراوێکدا بەڕێوەبەرایەتیی پۆلیسی سلێمانی ئاماژەی بەوە داوە کە رۆژی یەکشەممە ٢٠٢١/٠٢/٢١ تۆمەتبارەکە لەسەر سکاڵای یاسایی کچێک لەلایەن بنکەی پۆلیسی کوردساتەوە دەستگیر کراوە.  بە گوتەی پۆلیسی سلێمانی ئەو کچە ناوی "ش. ع. ق. "ـە و لەدایکبووی ١٩٩٤ ە. تۆمەتبار هەڕەشەی لێکردووە ئەگەر پەیوەندییەکەی لەگەڵیدا بەردەوام نەبێت، وێنەی تایبەتی بڵاودەکاتەوە.  پۆلیسی سلێمانی باس لەوە دەکات کە توانیویانە لە ماوەیەکی کەمدا تۆمەتبارەکە بدۆزنەوە و "ئێستا بە بڕیاری دادوەری لێکۆڵینەوە راگیراوە و لێکۆڵینەوە لەگەڵیدا بەردەوامە. "