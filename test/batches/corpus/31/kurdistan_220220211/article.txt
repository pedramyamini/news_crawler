رائید هۆگر عەزیز، گوتەبێژی پۆلیسی هەولێر بە تۆڕی میدیایی رووداوی راگەیاند، رۆژی ٢١ - ٢ - ٢٠٢١ پۆلیسی هەولێر دوو گەنجی دەستگیرکرد کە رۆژانە لە پاركێكی نزیك مزگەوتی (ماجیدی) لە هەولێر رێیان بە منداڵ و هەرزەكاران دەگرت، بە زۆر مۆبایل و پارەیان لێ دەستاندن.  هۆگر عەزیز گوتی: "تۆمەتبارەکان ناویان (ف. ف. ع) و (ئ. ز. م)ە، تەمەنیان لەنێوان ١٨ - ٢٠ ساڵاندایە و لەکاتێک مەفرەزە بۆ دەستگیرکردنیان چووە، هەڵاتوون. بەڵام پۆلیس بە راکردن دوایان کەوتوون و دەستگیریان کردوون".  لەبارەی پیشەی تۆمەتبارەکانیشەوە رائید هۆگر گوتی: "یەکێکیان لە پێشانگای ئۆتۆمبێل کاری کردووە و ئەوی دیکەشیان فیتەر بووە".