هۆگر عەزیز، گوتەبێژی پۆلیسی هەولێر بە رووداوی راگەیاند، رۆژی هەینی پۆلیسی دەشتی هەولێر، سێ تۆمەتباریان بە ناوەكانی (ش. ش. م) و (ح. ف. س) و (م. ح. ف) دەستگیركرد، كە بەهۆی دەمەقاڵەوە ببووە شەڕیان و تەقەیان کردبوو.  هۆگر عەزیز ئاماژەی بەوەشکرد، تۆمەتبارەکان دانیان بە تاوانەکەیاندا ناوە و هاوکات دەستبەسەر چەک و فیشەکەکانیشیاندا گیراوە. تۆمەتبارەکان بەپێی ماددەی ٤٣١ی یاسای سزاکانی عێراق، راگیراون و دۆسیەیان بۆ کراوەتەوە.