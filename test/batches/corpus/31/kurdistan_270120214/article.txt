د. شەماڵ جەبار یاوەر، بەڕێوەبەری گشتیی دەزگای تەندروستی پێشمەرگە بە تۆڕی میدیایی رووداوی راگەیاند، نزیکی کاژێر ١٢: ٠٠ نیوەشەوی رابردوو ئاگرێک لە شوێنی حەوانەوەی پزیشک و پەرستارانی نەخۆشخانەی شۆڕش کەوتەوە، بەڵام ئاگرەکە هیچ زیانێکی گیانی نەبووە و بە خێرایی کۆنترۆڵکراوە.  د. شەماڵ جەبار یاوەر ئاماژەی بەوەشکرد، لیژنەیەکیان بۆ دەستنیشانکردنی زیانەکان و دۆزینەوەی هۆکاری ئاگرکەوتنەوەکە پێکهێناوە.  نەخۆشخانەی گشتیی شۆڕش، سەر بە بەڕێوەبەرایەتی گشتیی دەزگای تەندروستیی پێشمەرگەیە، لە ساڵی ١٩٩٧ دامەزراوە و لە چەندین بەش پێكهاتووە، لە شەڕی داعشدا سەتان پێشمەرگەی بریندار لەو نەخۆشخانەیە چارەسەرکراون.