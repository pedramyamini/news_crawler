دوای شەڕ و ئاڵۆزییەکانی رۆژئاوای کوردستان و سووریا، محەممەد لە ساڵی ٢٠١٣ روو لە باشووری کوردستان دەکات، زیاتر لە هەشت ساڵە لە کەمپی ئاوارەکانی ئاکرێی سەر بە پارێزگای دهۆک دەژی،   محەممەد پێشتر نزیکەی حەوت ساڵ لە باشووری کوردستان کاری کرێکاری دەکرد، چونکە پارەی نەبوو نانەواخانە دروستبکات، دوایی هاتنی ڤایرۆسی کۆرۆنا و قەدەخەی هاتووچۆ بۆ ماوەیەک بێکار دەبێت، یەکێک لە کوڕەکانی بە ناوی عەلی محەممەد نانەواخانەیەک لەنێو کەمپەکەیان دروستدەکات.  محەممەد ١٤ منداڵی هەیە، محەممەد ئێستا لەلای کوڕەکەی وەکو شاگرد کاری نانەوایی دەکات، محەممەد دەڵێت: "من زۆر دڵخۆشم کە گەڕاومەتەوە سەر پیشەی خۆم من زۆر کارەکەی خۆم".  کامپی ئاوارەکانی ئاکرێ دەکەوێتە قەزای ئاکرێ لە سنووری پارێزگای دهۆک لە باشووری کوردستان، ٩٥ کیلۆمەتر لە شاری موسڵەوە دوورە و ١٢٠ کیلۆمەتر دەکەوێتە باشووری رۆژھەڵاتی پارێزگای دھۆکەوە، لەنێوان سێ چیادایە، ٢٧٦ خێزان لە کامپەکەدا دەژین.