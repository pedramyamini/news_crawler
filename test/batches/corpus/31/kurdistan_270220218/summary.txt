دوای رووداوەکانی ١٦ی ئۆکتۆبەر بەشێکی زۆری دانیشتووانی کوردی خورماتوو ئاوارەی شارەکانی دیکەی هەرێمی کوردستان بوون، بەشێک لەو هاونیشتمانیانە گەڕاونەتەوە شوێنەکانی خۆیان، بەڵام نیگەرانن لە رەوشی خورماتوو و دەڵێن لەلایەن پێکهاتەی تورکمانی خورماتوو، بەهاوکاریی حەشدی شەعبی ستەم لە کورد دەکرێت و کێشەیان بۆ دروست دەکەن، داواش لە ئەندامانی کوردی ئەنجوومەنی نوێنەرانی عێراق دەکەن گوشار بکەن بۆ ئەوەی رەوشی خورماتوو ئاسایی بکرێتەوە و کورد بتوانن بگەڕێنەوە سەر ماڵ و حاڵی خۆیان.