دوای سوێندخواردنی جۆ بایدن، وەکو ٤٦ ەمین سەرۆکی ئەمریکا، کۆنسوڵخانەی گشتیی ئەمریکا لە هەولێر لە پەیجی خۆی لە فەیسبووکدا پەیامێکی بڵاوکردووەتەوە کە تێیدا هاتووە: "سوێندخواردنی سەرۆکایەتی دەستپێکی خولێکی نوێی چوار ساڵەیە بۆ # سەرۆکی _ ئەمەریکا. ئەمڕۆ , سەرۆک جۆ # بایدن بە فەرمی سوێندی وەکو ٤٦ چل و شەشەمین سەرۆکی ویلایەتە یەکگرتووەکانی # ئەمەریکا خوارد. ئەم مەڕاسیمی سوێندخواردنە ئاماژەیە بۆ گواستنەوەی ئاشتییانەی دەسەڵات لە دوای ھەڵبژاردن کە پێوەرێکی گرینگە لە ھەموو سیستەمێکی دیمۆکراسیدا".  کۆنسوڵخانەی گشتیی ئەمریکا لە هەولێر کۆمەڵێک وێنەی سەرکردەی کوردیشی لەگەڵ جۆ بایدن بڵاوکردووەتەوە.  رۆژی ٢٠ - ١ - ٢٠٢١ جۆ بایدن، سەرۆکی نوێی ئەمریکا و کامالا هاریسی جێگری، سوێندی یاساییان خوارد.