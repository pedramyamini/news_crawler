ئەو کەسە دوای ئەوەی لە ماتۆڕەکەی دادەبەزێت، بە تاپڕ تەقە لە پۆلیسێکی پاسەوانی خوێندگەی کچانەی ١١ی ئازار دەکات و برینداری دەکات. پاشان ماتۆڕسوارەکە شوێنەکەی جێهێشتووە.  بە گوتەی خەڵکی ناوچەکە لە ماوەی کەمتر لە مانگێکدا ئەوە پێنجەمین جارە بە تاپڕ تەقە دەکرێت.  هێزە ئەمنییەکان دوای رووداوەکە دەستیان بە لێکۆڵینەوە کرد، لە کاتی راوەدوونانیدا رووبەڕووی پۆلیس بووەتەوە و لەو کاتەدا کوژراوە.  بە گوێرەی زانیارییە سەرەتاییەکان ماتۆڕسوارەکە لەدایکبووی ساڵی ١٩٩٧ ـە.  هاوکات هێزەکانی پۆلیس برایەکی کوژراوەکەیان دەستگیر کردووە و بۆ لێکۆڵینەوە براوەتە بنکەی پۆلیسی ئازادی.