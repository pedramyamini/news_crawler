لە راگەیێندراوی ئاسایشی گەرمیاندا لەبارەی سزادانەکە هاتووە، ئەو کەسانە لەلایەن بەڕێوەبەرایەتیی ئاسایشی گەرمیانەوە دەستگیرکراون، سەرۆکایەتیی دادگەی کەرکووک / گەرمیانیش سزای داون. تۆمەتبارەکان لە چەند مانگی رابردوو دەستگیرکراون.  - (س. ح. ف. ح) لە دایکبووی ١٩٩٦ ـە و دانیشتووی قەزای کەلار، لە بەرواری ٢٢ - ٩ - ٢٠٢٠ بە تۆمەتی بەکارهێنانی ماددەی هۆشبەر لە قەزای کەلار دەستگیرکراوە و لە بەرواری ٧ - ٢ - ٢٠٢١ بەپێی ماددەی ٣٠ لە یاسای بەرەنگاربوونەوەی ماددە هۆشبەرەکان بە یەک ساڵ زیندانی و پێبژاردنی ٥ ملیۆن دیناری عێراقی سزادرا.   - (ئـ. ج. ئـ. ح) لە دایکبووی ١٩٨٠ و دانیشتووی قەزای کفری لە بەرواری ٢١ - ٩ - ٢٠٢٠ بە تۆمەتی بەکارهێنانی ماددەی هۆشبەر لە قەزای کفری دەستگیرکراوە و لە بەرواری ٧ - ٢ - ٢٠٢١ بەپێی ماددەی ٣٠ لە یاسای بەرەنگاربوونەوەی ماددە هۆشبەرەکان بە یەک ساڵ زیندانی و پێبژاردنی ٥ ملیۆن دیناری عێراقی سزادرا.   - (هـ. م. ع. س) لە دایکبووی ساڵی ١٩٩١ ـە و دانیشتووی قەزای کەلارە، بەتۆمەتی بەکارهێنانی ماددەی هۆشبەر لە قەزای کەلار دەستگیرکراوە و لە بەرواری ١٥ - ٢ - ٢٠٢١ بەپێی ماددەی ٣٠ لە یاسای بەرەنگاربوونەوەی ماددە هۆشبەرەکان بە یەک ساڵ زیندانی و پێبژاردنی ٥ ملیۆن دیناری عێراقی سزادرا.   - (ك. ت. ع. س) لە دایکبووی ساڵی ١٩٧٩ یە و دانیشتووی قەزای شارەبانی پارێزگای دیالەیە. بە تۆمەتی بەکارهێنانی پارەی بيانیی ساختە لە بەرواری ٩ - ١١ - ٢٠٢٠ دەستگیرکراوە و بەپێی ماددەی ٢٨١ لە یاسای سزادانی عێراقی بە یەک ساڵ زیندانی سزادراوە. ئەو کەسە لەکاتی دەستگیرکردنی، ١٠٤ هەزار ریاڵی سعودی پێگیراوە.   - (ر. م. ع. ح) لە دایکبووی ١٩٧٣ یە و دانیشتووی قەزای شارەبانی پارێزگای دیالەیە. بە تۆمەتی بەکارهێنانی پارەی ساختە لە بەرواری ٢٥ - ١٢ - ٢٠٢٠ لە قەزای کەلار دەستگیرکراوە و بەپێی ماددەی ٢٨١ لە یاسای سزادانی عێراقی بە سێ مانگ و یەک رۆژ زیندانیکردن و ٥٠ هەزار دیناری عێراقی سزادراوە.    ئەو ٥ کەسە بۆ بەسەرکردنی ماوەی سزاکانیان رەوانەی بەڕێوەبەرایەتیی چاکسازیی گەورانی سلێمانی کراون.