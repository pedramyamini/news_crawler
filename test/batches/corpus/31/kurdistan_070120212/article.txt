بەپێی راگەیێندراوێکی فەرمانگەی میدیا و زانیاریی حکومەتی هەرێمی کوردستان، ئەمڕۆ پێنجشەممە ئەنجوومەنی وەزیران بە سەرپەرشتی مەسرور بارزانی، سەرۆکوەزیران و ئامادەبوونی قوباد تاڵەبانی، جێگری سەرۆکوەزیران کۆدەبێتەوە و تاوتوێی پرسەکانی پێشنووسی یەكەمی پرۆژە یاسای بوودجەی ٢٠٢١ هەرێمی كوردستان و پلانی وەزارەتەكان بۆ رێكخستنەوەی داهات و كەمكردنەوەی خەرجییەكان دەکات.  ئەنجوومەنی وەزیران پێش نیوەڕۆی ئەمڕۆ پێنجشەممە (٧) كانوونی دووەمی ٢٠٢١، بە سەرپەرشتیی مەسرور بارزانی سەرۆكی حكومەت و ئامادەبوونی قوباد تاڵەبانی، جێگری سەرۆكی حكومەت بۆ تاوتوێكردنی مژارەكانی خوارەوە کۆدەبێتەوە:  • پێشنووسی یەكەمی پرۆژە یاسای بوودجەی ٢٠٢١ هەرێمی كوردستان.  • پلانی وەزارەتەكان بۆ رێكخستنەوەی داهات و كەمكردنەوەی خەرجییەكان، سنوورداركردنی كورتهێنانی دارایی بۆ ساڵی ٢٠٢١ و هەروەها هەڵسەنگاندنی ئاستی جێبەجێكردنی بڕیارەكانی ئەنجوومەنی وەزیران بۆ رێكخستنەوەی داهات لەسەر ئاستی وەزارەتەكان لە ساڵانی ٢٠١٩ - ٢٠٢٠ دا.  فەرمانگەی میدیا و زانیاری