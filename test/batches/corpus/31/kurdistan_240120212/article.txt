نزار عەبدولغەفار، بڕیاردەری لیژنەی گەشتوگوزاری پەرلەمانی کوردستان بە تۆڕی میدیایی رووداوی راگەیاند، رۆژی دووشەممە ٢٠٢١/٠١/٢٥ لیژنەکەیان میوانداریی دەستەی گەشتوگوزاری هەرێمی کوردستان دەکات و لەبارەی چەند پرسێکی تایبەت بە کەرتی گەشتوگوزارەوە بیروڕا ئاڵوگۆڕ دەکەن.  هاوکات نادر روستی، گوتەبێژی دەستەی گەشتوگوزاری هەرێمی کوردستان بە رووداوی راگەیاند، دەستەی گەشتوگوزار رەشنووسێکی بە ناوی "پرۆژەیاسای پەرەپێدانی گەشتوگوزار"ەوە ئامادە کردووە و مەبەستیەتی لە رێگەی پەرلەمانەوە بکرێتە یاسا، بۆ ئەوەی هەموو کارەکانی تایبەت بەو کەرتە بە یاسا رێکبخرێن.  نادر روستی ئاماژەی بەوە دا کە رەشنووسەکە لە چەند ماددەیەک پێکهاتووە: مافی گشتیی، مافی گەشتیار، سزادانی سەرپێچی، داهات و رێپێدان کە بە یاسا رێکدەخرێن.