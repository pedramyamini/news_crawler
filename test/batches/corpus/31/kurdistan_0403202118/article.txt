عەمید عەلی عەبدوڵڵا، بەڕێوەبەری پۆلیسی کۆیە بە تۆڕی میدیایی رووداوی راگەیاند، ئەو کەسە ناوی "ش. س. س"ە و لەدایکبووی ساڵی ١٩٨٩ بووە، لەڕێگەی خۆهەڵواسینەوە بە "پشتێنەکەی" خۆی خنکاندووە.  بە گوتەی بەڕێوەبەری پۆلیسی کۆیە، ئەو کەسە دوو ژن و سێ منداڵی هەیە، تەرمەکەی رەوانەی پزیشکی دادی کۆیە کراوە و دەست بە لێکۆڵینەوە لە هۆکاری رووداوەکە کراوە.  عەمید عەلی عەبدوڵڵا ئاماژەی بەوە کرد، ئەو پیاوە هیچ پەیامێکی لەدوای خۆی جێنەهێشتووە، ئەوەشی خستەڕوو کە کێشەیان لەگەڵ کەسدا نەبووە.  رۆژی ١٢ی شوباتی رابردوو گەنجێکی تەمەن ١٩ ساڵ لە کۆیە بە پەت خۆی هەڵواسی و گیانی لەدەستدا، بە گوتەی کەسوکارەکەی ئەو گەنجە "نەخۆشیی دەروونیی" هەبووە.