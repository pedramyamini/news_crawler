ئەو هەرێمە یەکێکە لە هەرێمە دەوڵەمەندەکانی ئەڵمانیا و، پێشتریش ژمارەیەک لە کچانی کوردی ئێزدیی وەرگرتووە.  ئەو هەرێمی ساڵی ٢٠١٥ بڕیاری داوە ١٠٠٠ کچ و ژنی رزگاربووی دەستی داعش وەربگرێت.    نادیە موراد، هەڵگری خەڵاتی نۆبێڵی ئاشتی، یەکێک بووە لەو کچانەی کە چووەتە ئەو هەرێمە و لەوێ هاوکاریی کراوە.  ئەو ئافرەتانە لەوێ چارەسەری دەروونییان بۆ دەکرێت و هەوڵ دەدرێت دووبارە بگەڕێنرێنەوە نێو کۆمەڵگە.  رۆژی چوارشەممە ٢٠٢١/٠١/٢٧ نادیە موراد و ڤینفرید کرێشمان، سەرۆکوەزیرانی هەرێمی بادنڤۆرتنبێرگ لە دیدارێکدا پێکەوە کۆبوونەتەوە و ئەو سەرۆکوەزیرانە رایگەیاندووە کە دەیەوێت ژمارەیەکی دیکە لەو ئافرەتانە وەربگرێت، بەڵام نازانرێت ژمارەکە چەندە.  بۆ ئەو مەبەستەیش پێویست بە دەنگدانی پەرلەمانی ئەو هەرێمەی ئەڵمانیا دەکات. هاوکات سەرۆکی پەرلەمانەکەیشی کوردێکی باکووری کوردستانە بە ناوی موحتەرەم ئاراس.