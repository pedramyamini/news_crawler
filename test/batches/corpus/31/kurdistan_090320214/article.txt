لە ناحیەی فەیدە دوو جۆر فەرمانگە هەن، بەشێکیان سەر بە پارێزگای نەینەوان و بەشێکیش سەر بە پارێزگای دهۆک، ئەوەش بووەتە هۆکاری ئەوەی ژمارەی فەرمانبەران لە فەرمانگەکانی ئەو ناحیەیە دوو هێندەی شوێنەکانی دیکە بێت، بەشێوەیەک تەنیا لە دوو بنکەی تەندروستی ٢٧٤ فەرمانبەری سەر بە هەر دوو پارێزگا دەوام دەکەن.  یەسرا حەمیدی تەمەن ٥٠ ساڵ دوای تێکچوونی دۆخی موسڵ، لە ساڵی ٢٠١٤ ماڵەکەی و کلینیکی پزیشکییەکەی بەهۆی شەڕی داعش وێرانبوو و دواتر ماڵەکەی گواستەوە دهۆک. ئێستا پێنج ساڵە لە بنکەی نەعمانیی تەندروستی لە ناحیەی فایدەی سەر بە قەزای سێمێلە لە پارێزگای دهۆک کاردەکات.  بەگوێری ئامارەکانی بەڕێوەبەرایەتیی ناحیەی فەیدە لە کۆی ٢٥٠ هەزار کەس کە ئێستا لەو ناحیەیە دەژین ١٨٠ هەزار کەسیان ئاوارەی شارەکانی پارێزگای نەینەوان.