د. دلۆڤان محەممەد، بەڕێوەبەری گشتیی تەندروستیی هەولێر بە تۆڕی میدیایی رووداوی راگەیاند: "چوار نەخۆشخانەی تایبەتیش بە کۆرۆنا ماون کە پێشتر ٩ نەخۆشخانە و بنکە تایبەت بوون بە چارەسەری تووشبووانی کۆرۆنا. نەخۆشخانەکانی سەنتەری کۆرۆنا، ئیماراتی، رۆژئاوا و سۆران ئێستا کراوەن. "  لەبارەی بڵاوبوونەوەی کۆرۆنا لە قوتابخانەکانیش گوتی: "ئەگەر قوتابی تووشی کۆرۆنا ببێت، پۆلەکەی ١٤ رۆژ دادەخرێت و پشکنین بۆ هاوپۆلەکانیشی دەکرێت، بەڵام ئەگەر زیاتر لە ٥ قوتابی تووش ببن، قوتابخانەکە ١٤ رۆژ دادەخرێت. "  تاوەکو ئێستا لە هەرێمی کوردستان ١٠٦ هەزار و ٥٩١ تووشبووی ڤایرۆسی کۆرۆنا تۆمار کراون، لەو ژمارەیە ١٠١ هەزار و ٨٠٣ کەس چاکبوونەتەوە و سێ هەزار و ٤٩٢ تووشبوویش مردوون.