ئەحمەد جەلال، کونسووڵى فەخرىی سریلانکا بە تۆڕی میدیایی رووداوی راگەیاند: "بە دوو جۆر چایی بەشداریمان کردووە: سەوز و رەش. یەکێکیان بۆ دابەزاندنى کێشە، ئەوی دیکە بۆ خواردنەوەیە. "  زانیار جەبار، خاوەنى براندى ئۆکرانییە و دەڵێت: "ئێمە بەرهەمى پاککردنەوە و ناوماڵمان هێناوە کە نرخى هەرزانە و کواڵیتییان بەرزە. "  بازاڕەکە یەکێتیی هاوردە و ناردنکارانى کوردستان و وەزارەتى بازرگانى رێکیان خستووە. ئامانج لێی ئاشناکردنى بەرهەمی  ناوخۆیی و دەرەکییە بە یەکدى و دروستکردنى پەیوەندیی لەنێوان کۆمپانیا و بازرگاناندایە.  خۆشى شەوقى، خاوەنى براندى سابوونى کوردییە و دەڵێت: "کارى سابوون و کرێم دەکەم. بە بەرهەمى سرووشتیی کوردستان کە ئەزموونم لە ئەڵمانیا وەرگرتووە. "  جگە لە براند، بازاڕ، پێشانگەى کتێب، کارى دەستى و دەستڕەنگینی و چەند چالاکییەکى دیکەى هونەرى هەن کە پارەى فرۆشراوەکانیان دەدەنە نەخۆشخانەى هیوا.