ئازاد تەها، گوتەبێژی بەڕێوەبەرایەتیی هاتووچۆی دهۆک رایگەیاند، رۆژی هەینی ١٩ی شوباتی ٢٠٢١ کاژێر ٠٩: ١٥ خولەک لەناو سەنتەری شاری دهۆک لەسەر شەقامی حەولی ئۆتۆمبێلێک لە جۆری مارسیدس کە ژمارەی ئەوروپیی پێوەیە، تووشی رووداوی هاتووچۆ بووە و سەرنشینێکی ئۆتۆمبێلەکە گیانی لەدەستداوە.  گوتەبێژی هاتووچۆی دهۆک بە رووداوی راگەیاند، رووداوەکە بەهۆی تیژڕەوییەوە بووە و جگە لە گیانلەدەستدانی سەرنشینێکی ئۆتۆمبێلەکە، شۆفێرەکەش برینداربووە.  بە گوتەی ئازاد تەها، ئۆتۆمبێلەکە خۆی کێشاوە بە دارێکدا و دواتریش بەر ستوونێکی کارەبا کەوتووە، جگە لە گیانلەدەستدانی سەرنشینێک، شۆفێری ئۆتۆمبێلەکەش بە سەختی بریندار بووە.  ئەو کەسەی گیانی لەدەستداوە ناوی ئارام عەبدولوەھابە و تەمەنی ٢٤ ساڵە، شۆفێرەکەش ناوی عەبدولقادر محەممەدە و لەلایە پۆلیسەوە دەستبەسەر کراوە. ھەردووکیان دانیشتووی ناحیەی فایدەن لە قەزای سێمێل.