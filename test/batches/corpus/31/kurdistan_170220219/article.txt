رائید هۆگر عەزیز، گوتەبێژی پۆلیسی هەولێر بە تۆڕی میدیایی رووداوی راگەیاند: "کاژێر ٣: ٠٠ ـی بەرەبەیانیی رۆژی چوارشەممە ٢٠٢١/٠٢/١٧، ئاگادارکراینەوە لە بوونی تەرمێک لە نزیک گوندی بەرحوشتری هەولێر لەسەر رێگەی نوێی دهۆک، دوای گەیشتنی پۆلیس بە شوێنی رووداوەکە، دەرکەوت پیاوێک بە گوللەی دەمانچە کوژراوە. "  هۆگر عەزیز گوتی: "کوژراوەکە ناوی شەماڵ فارووقە و تەمەنی ٣٥ ساڵە، باوکی ٣ منداڵە و بەهۆی کێشەی کۆمەڵایەتییەوە کوژراوە. "  لەبارەی تۆمەتبارەکەیشەوە گوتەبێژی پۆلیسی هەولێر ئاماژەی بەوە دا، ناسراوەتەوە، بەڵام هەڵاتووە و بڕیاری دەستگیرکردنیشی لەلایەن دادوەرەوە بۆ دەرچووە.