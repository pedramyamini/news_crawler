پۆلیسی سلێمانی دەڵێت "پاش تۆماركردنی چه‌ند حاڵه‌تێكی دزیكردن له چه‌ند شۆفێرێك له‌سه‌ر رێگەی وارماوه - عه‌ربه‌ت، هێزه‌كانی پۆلیسی لێكۆڵینه‌وه‌كانیان ده‌ستپێكرد و پاش وه‌رگرتنی بڕیاری به‌ڕێز دادوه‌ر، توانرا تۆمه‌تبار بدۆزرێته‌وه و له‌لایه‌ن مه‌فره‌زه‌كانی بنكه‌ی پۆلیسی وارماوه‌وه له‌ناو قه‌زای سه‌یدسادق ده‌ستگیربكرێت".  له‌كاتی ده‌ستگیركردنی تۆمه‌تبارەکەدا، وەکو لە راگەیێندراوی پۆلیسی سلێمانیدا هاتووە، توانراوە ده‌ستبگیرێت به‌سه‌ر بڕی هەشت هەزار و ٧٠٠ دۆلار و ٥٧٠ هه‌زار دیناردا.  پۆلیسی سلێمانی دەڵێت، تۆمه‌تبارەکە له‌كاتی لێكۆڵینه‌وه‌دا دانی به تاوانه‌كه‌یدا ناوه و به گوتەی تۆمەتبارەکەش، پارەکەی "له سێ كه‌س دزیوه".  تۆمه‌تبارەکە ناوی (خ. ح. ع)ە و به بڕیاری دادوه‌ری لێكۆڵینه‌وه و به‌پێی مادده‌ی ٤٤٦ له یاسای سزادانی عێراقی راگیراوه و لێكۆڵینه‌وه‌كان لەگەڵیدا به‌رده‌وامن.