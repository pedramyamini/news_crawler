کۆمەک و هاوکارییەکان لە چوارچێوەی هەوڵەکانی فەرمانگەی پەیوەندییەکانی دەرەوەی حکومەتی هەرێم دێن بۆ بەدەستهێنانی کۆمەک و یارمەتی بۆ ئاوارە و پەنابەران، کە رۆژی چوارشەممە ٣ی ئاداری ٢٠٢١ بە ئامادەبوونی باڵیۆزی پۆڵۆنیا لە عێراق و کۆنسوڵی گشتیی ئەو وڵاتە لە هەرێمی کوردستان، پێشکەش کران.  سەفین دزەیی، بەرپرسى پەیوەندییەکانى دەرەوەى حکومەتى هەرێمی کوردستان لەوبارەیەوە گوتی "پشتیوانییەکانى کۆنسوڵگەریی گشتیی پۆڵۆنیا لە هەرێمی کوردستان و باڵیۆزخانە لە بەغدا و وەزارەتی دەرەوەی پۆڵۆنیا بەرز دەنرخێنین، بەتایبەت لەم ساتەوەختە پێویستەدا".  زیاد رەئوف، نوێنەرى حکومەتى هەرێمی کوردستان لە پۆڵۆنیا رایگەیاند "حکومەتی پۆلۆنیا و دەسەڵاتە خۆجێییەکانیان و دامودەزگا خێرخوازییەکانیان دەیان کاروانی یارمەتییان بە بارھەڵگر و فڕۆکەی تایبەتی ناردووە بۆ ئاوارە و پەنابەرانی نیشتەجێی هەرێمی کوردستان و پزیشك و ئامێر و کەلوپەلی پزیشکیی ناردووە، هەروەها نزیکەی ١٠ لە رێکخراوەکانیان بەردەوامن لە کارکردن لە کوردستان".  رۆژی سێشەممە ٢ی ئاداری ٢٠٢١، پێنج هەزار ڤاکسینی کۆرۆنای سینۆفارمی چینی گەیشتە هەولێر.