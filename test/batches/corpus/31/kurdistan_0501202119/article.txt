رۆژی سێشەممە ٢٠٢١/٠١/٠٥ نەبەز عەبدولحەمید، قایمقامی هەولێر لە کۆبوونەوەکەدا ئاماژەی بەوە داوە دەبێت داواکاریی خاوەنی سەموونخانە و نانەواخانەکان لە بەرچاو بگیرێت و هاوسەنگییەک رابگیرێت.  لە کۆبوونەوەکەدا باس لەوە کراوە کە هێشتا نرخی سەموون و نان زیاد نەکراوە.  قایمقامی هەولێر هۆشداری بە سەموونخانە و نانەواخانەکان دەدات کە هەرکەسێک نرخ زیاد بکات رێکاری یاسایی بەرامبەر دەگیرێتەبەر.  بەهۆی دابەزینی بەهای دیناری عێراقی بەرامبەر دۆلاری ئەمریکی، بەشێک لە نانەواخانەکان گلەیی دەکەن کە نرخی ئارد و غاز گرانبووە، دەڵێن، بەوشێوەیە بڕوات ناتوانن کار بکەن.