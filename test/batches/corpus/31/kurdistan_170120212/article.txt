فیراس سدیق، بەڕێوەبەری سامانی ئاژەڵ لە وەزارەتی کشتوکاڵ و سەرچاوەکانی ئاو بە تۆڕی میدیایی رووداوی راگەیاند، رۆژی یەکشەممە ٢٠٢١/٠١/١٧ لیژنەکە بە ئامادەبوونی وەزیری کشتوکاڵ کۆدەبێتەوە بۆ گرتنەبەری رێکاری پێویست بۆ رێگریکردن لە بڵاوبوونەوەی ئەنفلەوەنزای باڵندە.  بەڕێوەبەری سامانی ئاژەڵ لە وەزارەتی کشتوکاڵ ئاماژەی بەوەش کرد، تاوەکو ئێستا هیچ بەڵگەیەک نییە کە بیسەلمێنێت ئەو پەتایە لەنێو پەلەوەرانی هەرێمی کوردستاندا بڵاوبووەتەوە، ئامانجی کۆبوونەوەکەش ئەوەیە رێگری لە بڵاوبوونەوەی ئەو پەتایە بکرێت.  لە چەند رۆژی رابردوودا ئەنفلەوەنزای باڵندە لە هیندستان و دواتریش لە چەند وڵاتێکی دیکە بڵاوبووەوە، ئێستاش لە عێراق بڵاوبووەتەوە.