ئەو کچە ناوی سەلما سەعید عیدۆیە، لە ١ی شووباتی ٢٠٠٥ لەدایکبووە و لە کەمپی بێرسڤی دوو نیشتەجێ بوو، ئەمڕۆ پێنجشەممە ٧ی کانوونی دووەمی ٢٠٢١ کاژێر ١١: ٣٠ خولەک کۆتایی بە ژیانی خۆی هێناوە.  ماهیر مشۆ، بەرپرسی کەمپی بێرسڤ دوو بە تۆڕی میدیایی رووداوی راگەیاند، دوای ئەو رووداوە بنکەی تەندروستیی کەمپەکە و پۆلیس و ئاسایش و کارگێڕیی کەمپەکە گەیشتوونەتە شوێنی رووداوەکە و لێکۆڵینەوە لەلایەن پۆلیسەوە دەستیپێکردووە، بەڵام تاوەکو ئێستا هۆکاری رووداوەکە نازانرێت.  ئەمەش لەکاتێکدایە کە هەر ئەمڕۆ کوڕێکی ٢٠ ساڵی ئاوارەی شنگالی لە کەمپی روانگە لە دهۆک خۆی هەڵواسی و کۆتایی بە ژیانی خۆی هێنا  چەند گەنجێکی خەڵکی شنگال لە تۆڕە کۆمەڵایەتییەکان کەمپینێکیان دەستپێکردووە دژی بڵاوکردنەوەی وێنە و زانیاری دەربارەی رووداوی خۆکوشتن، چونکە بەپێی بۆچوونیان، بڵاوکردنەوەی وێنەکان خەڵکی دیکە هاندەدات بۆ لاساییکردنەوە.