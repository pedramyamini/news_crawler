د. جووتیار عادل، گوتەبێژی حکومەتی هەرێمی کوردستان رایگەیاند، ئەو پرۆژانە لەسەر فەرمانی مەسرور بارزانی، سەرۆکی حکومەتی هەرێمی کوردستانە، بەشێکیان پەیوەندییان بە پەرەپێدانی پارێزگاکانەوە هەیە و پێشتر پەسندکراون، بەشێکی دیکەشیان لەلایەن وەزارەتەکانەوە لە سنووری پارێزگای هەڵەبجە جێبەجێ دەکرێن.  - دروستکردنی پردی تووەقوت کە پرۆژەیەکی ستراتیجییە و گەرمیان و هەڵەبجە بەیەکەوە دەبەستێتەوە.  - ١٥ پرۆژەی خزمەتگوزاریی قیر و گەیاندنی ئاو لە سنووری شارەوانیی هەڵەبجە.  - نۆژەنکردنەوەی چەندین قوتابخانە.  - گەیاندنی کارەبا و دانانی محاویلە بۆ ٩ شوێنی جیاواز لە سەنتەری شاری هەڵەبجە.  - نۆژەنکردنەوەی باڵەخانەی بەڕێوەبەرایەتیی گشتیی شەهیدان.  - تەواوکردنی بەشە ناوخۆییەکانی زانکۆی هەڵەبجە.