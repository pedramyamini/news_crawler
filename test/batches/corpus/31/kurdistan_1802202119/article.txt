عەبدولواحید ئەحمەد، سەرۆکی شارەوانیی هەولێر رایگەیاند: ئەم زەوییانەی تاپۆکراون دەکەونە ناوچەی کەرک دوو کە بە پیرزین ناسراوە، بەپێی بڕیاری ئەنجوومەنی وەزیرانی هەرێمی کوردستان بڕیاردراوە کە سەرجەم زەوییە کارتەکان تاپۆ بکرێن".  سیامەند کەریم، گوتەبێژی شارەوانیی هەولێر رایگەیاند، شارەوانی نزیکەی ١٥ هەزار زەوی ناردبوو بۆ تاپۆ کردن، لەم قۆناخەدا ٧ هەزار و ١٦٣ پارچە زەوی تاپۆکراون و ئەوی دیکەی کە ماوە، لە قۆناخی داهاتوودا تاپۆ دەکرێن.  گوتەبێژی شارەوانیی هەولێر ئاماژەی بەوەشکرد، تاپۆکردن سەرجەم ئەو زەوییانە دەگرێتەوە کە کارتیان هەیە و هەموو سنووری هەولێریش دەگرێتەوە.