موقەدەم عەلی جەمال قدووری، گوتەبێژی پۆلیسی ئیدارەی گەرمیان بە تۆڕی میدیایی رووداوی راگەیاند، شەوی رابردوو دوو کەسیان بە تۆمەتی پلانداڕشتن بۆ بڕینی بانکی جیهان لە کەلار دەستگیرکردووە و مەبەستیان بووە لە رۆژانی جەژنی قورباندا پلانەکەیان جێبەجێ بکەن.  عەلی جەمال قدووری گوتی: "هەردوو تۆمەتبارەکە دانیشتووی قەزای کەلارن و یەکێکیان پاسەوانی بانکەکە بووە، ویستوویانە چۆڵبوونی بانکەکە لە رۆژانی جەژن بقۆزنەوە بۆ ئەوەی بیبڕن".  بە گوتەی گوتەبێژی پۆلیسی ئیدارەی گەرمیان تۆمەتبارەکان دانیانناوە بە تاوانەکەیاندا و ئێستا بەپێی ماددەی ٤٤٤ لە یاسای سزاکانی عێراق راگیراون.