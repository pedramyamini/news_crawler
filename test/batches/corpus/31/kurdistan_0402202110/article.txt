موقەدەم شەماڵ عەبدولڕەحمان، بەڕێوەبەری ئاسایشی کوڵەجۆ بە (رووداو)ی گوت: "لیوای ١٩ی سوپای لە کاتی چوونیان بۆ دانانی رەبیەیەک لە نزیک گوندی قایە، دەکەونە بۆسەی چەکدارانی داعش".  موقەدەم شەماڵ عەبدولڕەحمان بەو هۆیەوە دوو سەرباز کوژراون و دوو سەربازیش بە ناوەکانی سەعدون جابر عوێد و قوسەی عەبد عەلی، بریندار بوون باری تەندروستیان ناجێگیرە براونەتە نەخۆشخانەی فریاکەوتنی گوڵاڵە.  گوندی قایە دەکەوێتە نێوان ناحیەی کوڵەجۆ و گوڵاڵە لە باکووری رۆژئاوای خانەقین.   جموجۆڵی چەکدارانی داعش لە سنووری ناحیەی گوڵاڵە و نەفتخانەی سەر بە قەزای خانەقین زیادی کردووە. تەنیا مانگی رابردوو لەو سنوورە ١١ کەس کوژراون و ١٢ کەسی دیکەش بریندار بوون. ئەم هەفتەیەش لە سنووری خانەقین و نەفتخانە و گوڵاڵە تاوەکو سەعدیە ٧ کەس کوژران و ٥ کەسی دیکەش بریندار بوون.  پێشتر چەکدارانی داعش بە شەو هێرشیان دەکرد، بەڵام بەمدواییانە بە رۆژ هێزەکانی سوپای عێراق و حەشدی شەعبی دەکەنە ئامانج.