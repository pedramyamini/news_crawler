دایکی ناجی داوای هاوکاری بۆ چارەسەرکردنی کوڕەکەی دەکات و دەشڵێت، کوڕەکەی ئۆتیزمی هەیە و ئەگەر بەری بدات دەڕوا، "زۆریش دەست لە منداڵەکان دەوەشێنێت، جارێک رۆیشتووە دوای هەفتەیەک ئینجا دۆزراوەتەوە. "   کەسوکاری ناجی هەژارن و دایکیان ئەرکی بەخێوکردنیان لە ئەستۆ دەگرێت. بەگوتەی خۆیان هەفتانە بایی ١٠٠ هەزار دینار حەب و دەرمان بۆ کوڕەکەیان دەکڕن.   خوشکێکی ناجی هیوادارە کە حکومەت هاوکاریی براکەیان بکەن "چونکە رۆژانە جووڵەی زۆر دەکات و لێی دەترسین. "  پزیشکێک دەڵێت، چارەسەری ئەو کوڕە لە عێراق نییە، بەڵام ئەگەر رێکخراوێک بردبای بۆ دەرەوەی وڵات رەنگە چارەسەری هەبووایە.   ناجی حەجی خەڵکی کۆمەڵگەی بۆرکە لە ناحیەی سنوونێ، تاوەکو ئێستا حکومەت و رێکخراوەکان هیچ هاوکاریی ئەو کوڕەیان نەکردووە.