رۆژی ١٧ - ١ - ٢٠٢١ چەند هاونیشتمانییەک دارێکی تەمەن نزیکەی ١٠٠ ساڵ لە مزگەوتی گوندی نەوێی خورماڵ دەبڕنەوە و ئەوەش کاردانەوەیەکی زۆری بەدوای خۆیدا هێناوە.  ئارام شێخ جمال، بەڕێوەبەری گشتیی ئەوقافی پارێزگای هەڵەبجە بە تۆڕی میدیایی رووداوی راگەیاند، بەهۆی ئەوەی مزگەوتەکان موڵکی ئەوقافن کەس ناتوانێ بەویستی شەخسیی خۆی هەڵسوکەوتیان لەگەڵ بکات. بۆیە ئەوکەسانەی کە ئەو کارەیان کردووە لەلایەن ئەوقافەوە سکاڵایان لەسەر تۆمارکراوە و دەدرێنە دادگا.  سەبارەت بە هۆکاری برێنەوەی دارەکە بەڕێوەبەری گشتیی ئەوقافی پارێزگای هەڵەبجە گوتی، ئەوەی ئێمە لێمان بیستوون هۆکارەکەی ئەوە بووە کە گوایە دارەکە کە تەمەنی نزیکەی ١٠٠ ساڵ دەبێت، هۆکارێک بووە بۆ تێکدانی کۆنکرێتی حەوشەی مزگەوتەکە کە ئەمەش بیانوویەکی قبووڵنەکراوە.  هاونیشتمانییەک لەکاتی بڕینەوەی دارەکە