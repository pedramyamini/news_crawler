٢٦٣ هەزار هێکتار زەوی تەرخانکراوە بۆ زەیتوونی چەور بۆ بەرهەمی زەیتی زەیتوون و ١٧ هەزار هێکتاری دیکەش بۆ زەیتوونی سەر خوان، بەگشتیش ساڵانە ٨٠ هەزار تۆن زەیتوون بەرهەم دەهێندرێت.   رەگی سەرەکی داری زەیتوون بۆ ٤٥٠٠ ساڵ دەگەڕێتەوە. گوندی ئۆیڵوم هۆیوک لە کیلیس سەرچاوەی زەیتوونی باکووری کوردستان و تورکیایە و بە دایکی هەموو بەروبوومەکانی زەیتوون لە باکووری کوردستان و تورکیا هەژمار دەکرێت.   زەیتوون و زەیتی زەیتوونی کیلیس چێژێکی تایبەتی خۆی هەیە و لە باکووری کوردستان و تورکیا بەناوبانگە. لە کێڵگەکاندا، کیلۆی زەیتوون بە ٧ لیرە دەفرۆشرێت، لە بازاڕەکاندا بە ٢٥ - ٣٠ لیرە دەفرۆشرێت.    بۆ هەر کیلۆیەک زەیتی زەیتوونی کیلیس، سێ کیلۆ زەیتوون پێویستە، بەڵام لە هەندێک شوێن دوو کیلۆ زەیتوون، کیلۆیەک زەیتی زەیتوونی لە بەرهەم دێت.