یەکێک لە زیندانیەکان کە ناوەکەی لای رووداو پارێزراوە، پێش ئەم رووداوە بە رووداوی گوت "لەنێو ئەم زیندانەدا کەسی وا هەیە سێ مانگە گیراوە دادگایی نەکراوە، هەشە ماوەی ساڵێکە دۆسیەی دزیکردنی هەیە یەکلا نەکراوەتەوە، لە زیندانیشدا هەموو تووشی نەخۆشیی دەروونی بووین".  موقەدەم عەلی جەمال قەدووری، گوتەبێژی پۆلیسی گەرمیان بە رووداوی گووت "لە دژی یەکلانەکردنەوەی دۆسیەکانیان و جێبەجێنەکردنی داواکاریی بەشێک لە زیندانیەکان، بەشێک لە زیندانیان مانیان لە خواردن گرتووە، ئەم ئێوارەیەش بەتانیی نێو هۆڵەکانیان سووتاندووە و دوای ١٠ خولەک ئاگرەکە کۆنترۆڵ کراوە، بەڵام زیندانیان هەر مانیان لە خواردن گرتووە".