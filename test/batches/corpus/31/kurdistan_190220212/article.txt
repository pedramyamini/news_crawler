لە ناوەندەی شارۆچکەی کانی رەش سەر بە چەولیگی باکووری کوردستان نزیکەی یەک مەتر بەفر باریوە. بەشێکی زۆری خانووەکانی ئەم شارۆچکەیە کەوتوونەتە ژێر بەفر، ئەمەش ژیانی رۆژانەی خەڵکی سەخت کردووە. کەشناسی هۆشداری دەدات بەوەی کاریگەرییەکانی ئەو شەپۆلە لە ناوەندی شار و شارۆچکەکانی چەولیگ درێژەی دەبێت و داوا دەکات رێوشوێنی پێویست بگیرێتەبەر.   لە سنووری شارۆچکەی چەولیگ بەفر رێگای ٢٦٢ گوندی داخستووە. لە پارێزگای رێگای هاتووچۆی ٩ گوند و ١٨ مەرزا، لە پارێزگای ئاگری رێگای ١٧٤ گوند، لە خارپێت رێگای ١٠١ گوند، لە جۆلەمێرگ رێگای ١٢٧ گوند، لە ئیدر رێگای ١٤ گوند، لە وان رێگای ٢٧٢ گوند، لە مووش رێگای ١٧٤ گوند، لە بەدلیس رێگای ١٨٨ گوندی بەهۆی بەفربارینەوە داخراون.   لە ناوەندی شارۆچکەی گورون لە پارێزگای سێواز نیو مەتر بەفر باریوە و بەفری رێگای ٣٧٥ گوندی لە سنووری ئەو پارێزگایەدا داخستووە.   تیمه په‌یوه‌ندیداره‌كان به به‌كارهێنانی چه‌ندین ئامێری تایبه‌ت له هه‌وڵدان بۆ راماڵینی به‌فری سه‌ر شه‌قامه‌كان و كردنه‌وه‌ی رێگای گوند و مەزراکان به رووی هاتوچۆدا.