پیاوەکە ناوی نزار سلێمان محەممەدە و تەمەنی ٦٧ ساڵان بووە. بورھان جەلال یەکێک لە کەسوکاری ئەو پیاوەی کە کوژراوە بە رووداوی گوت، نزار بە تەنیا لە گوند دەژیا و شەوی رابردوو دەنگی تەقە لە ماڵەکەیدا بیستراوە، خەڵکی گوند چوونەتە خانووەکەی دەبینن کوژراوە و شوێنی گوللە لە جەستەی دیارە. ھیچ زانیاریی دیکەیان نییە.  رووداو لەبارەی کەیسەکە پەیوەندی بە پۆلیسەوە کرد، موقەدەم ھێمن سلێمان، گوتەبێژی پۆلیسی دھۆک بە رووداوی گوت، دەستیان بە لێکۆڵینەوە کردووە لە رووداوەکە، بەڵام زانیاریی زیاتری ئاشکرا نەکرد.  بەپێی زانیارییەکانی رووداو کە لە کەسوکاری ئەو پیاوەوە دەستی کەوتووە، خۆی و ھاوژینەکەی لە گوند ژیاون، ژنەکەی چەند رۆژێک بووە نەخۆش بووە، بۆیە گەڕاوەتەوە دهۆک. ئەو پیاوە تەنیا کچێکی هەبووە و ئەویش ژیانی هاوژینی پێکهێناوە و لەگەڵیاندا نەژیاوە.