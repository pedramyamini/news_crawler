بەپێی دوایین ئاماری وەزارەتی تەندروستیی عێراق کە ئەمڕۆ شەممە ٢٧ - ٠٢ - ٢٠٢١ بڵاویکردووەتەوە، تاوەکو ئێستا ١٣ هەزار و ٣٨٣ کەس لە عێراق و هەرێمی کوردستان گیانیان  لەدەستداوە.   هەروەها لە ٢٤ کاژێری رابردوودا دوو هەزار و ٨٢٠ کەس چاکبوونەتەوە و ئێستا کۆی گشتی ئەوانەی لە کۆرۆنا چاکبوونەتەوە گەیشتووەتە ٦٣٢ هەزار و ٩٩٨ کەس. کە دەکاتە ٩١.٤ % ی هەموو تووشبووەکان.   ئەوانەی لە ٢٤ کاژێری رابردوودا گیانیان لەدەستداوە، وەزارەتی تەندروستی دەڵێت، لەم شارانەن:  هەر ئەمڕۆ شەممە وەزارەتی تەندروستیی هەرێمی کوردستان ئاماری رۆژانەی تایبەت بە ڤایرۆسی کۆرۆنای بڵاوکردەوە و رایگەیاند، ٧٨ تووشبووی نوێی ڤایرۆسەکە دەستنیشانکراون و لەو ماوەدا هیچ تووشبووێک گیانی لەدەستنەداوە، هاوکات ٩٩ تووشبووی پێشووش چاکبوونەتەوە.  بەپێی ئامارەکەی وەزارەتی تەندروستی، لە ٢٤ کاژێری رابردوودا پێنج هەزار و ٢٥٢ پشکنینکراون، ئەنجامی پشکنینی ٧٨ کەس پۆزەتیڤ بوون، زۆرترین تووشبوو لە پارێزگای دهۆک بووە و لە هەڵەبجەش هیچ تووشبوویەک دەستنیشان نەکراوە. هەروەها ٩٩ تووشبووی پێشووی ڤایرۆسەکەش چاکبوونەتەوە کە زۆرترینیان لە دهۆک بووە و کەمترینیش لە هەڵەبجە.  وەزارەتی تەندروستیی عێراق و هەرێمی کوردستان داوا لە هاونیشتمانیان دەکەن پابەندبن بە رێنماییەکانی تەندروستی و دوورکەوتنەوە لە شوێنی قەرەباڵخ و پۆشینی ماسک و دەستکێش، لەکاتی پێویستیشدا پەیوەندی بکەن بە هێڵی گەرمی ژمارە ١٢٢.  لە ٢٢ ـی ئەم مانگە دوای کۆبوونەوەی لیژنەی باڵای رووبەڕووبوونەوەی کۆرۆنای هەرێمی کوردستان، یەکێک لە بڕیارەکان قەدەخەکردنی هاتنی پاسی گەشتیاران بوو بۆ هەرێمی کوردستان. ئەوکات جووتیار عادل، گوتەبێژی حکومەت گوتی، "تەنیا رێگە بە شاندی حکومی و دیپلۆماسی بدرێت هاتووچۆی شارەکانی دیکەی عێراق بکەن". هەروەها لە کاژێر ٠٨: ٠٠ ـی شەوی هەینی ٢٦ - ٢ - ٢٠٢١، هاتنی پاسی گەشتیاری لە شارەکانی عێراقەوە بۆ شاری هەولێر قەدەخە کرا.  کۆرۆنای گۆڕاو لە عێراق بووەتە جێگەی نیگەرانی و مەترسی، رۆژی ١٨ - ٠٢ - ٢٠٢١ حەسەن تەمیمی، وەزیری تەندروستیی عێراق لە کۆنگرەیەکی رۆژنامەڤانیدا هۆشداریی لەبارەی بەرزبوونەوەی ژمارەی تووشبووانی کۆرۆنا دا و رایگەیاند، لەگەڵ زیادبوونی ژمارەی تووشبووانی کۆرۆنا ئەوەیان بەدی کردووە کە رێژەی ٥٠ % ـی تووشبووە نوێکان بە ڤایرۆسی کۆرۆنای گۆڕاو تووشبوون.