دەفتەری سیاسیی حدک لە پەیامەکەیدا دەڵێت، تەنیا کاتێک دەتوانن لە رۆژهەڵاتی کوردستان دەرفەتی دروستکردنی قەوارەیەکی سیاسیی ئازاد بقۆزنەوە کە هێزه سیاسییه‌كانی رۆژهه‌ڵات له گوتار و روانگه‌ی سیاسی و له کرده‌وه و هه‌نگاوی تێکۆشانیاندا ئه‌وه‌نده یه‌كگرتووانه خه‌بات بە مه‌یدانی و به‌ڕۆژ بکه‌نه‌وه که رۆژهه‌ڵاتی کوردستان له‌سه‌ر نه‌خشه‌ی به‌رژه‌وه‌ندییه سیاسییه‌کان له ئێران و ناوچه‌دا ببێته فاکته‌رێک که ده‌سه‌ڵاتی ناوه‌ندی و دنیای ده‌ره‌وه چیدیکه نه‌توانن پشتگوێی بخه‌ن.  حیزبی دیموکراتی کوردستان جەخت لەوە دەکاتەوە کە جیاوازییەکانی رۆژهەڵاتی کوردستان نەکرێنە بنەمای دابەشبوون، بەڵکو بکرێن بە سەرچاوەی هێزی فراوان و بەربڵاو بۆ دامەزراندنی دەسەڵاتێکی نەتەوەیی.  هاوکات هەر بە هەمان بۆنەوە ناوەندی سیاسیی حیزبی دیموکراتی کوردستانی ئێران پەیامێکی بڵاوکردەوە و تێیدا جەخت لە تەبایی و یەکڕیزی نێوماڵی کورد لە رۆژهەڵاتی کوردستان دەکاتەوە و دەڵێت، ئەو حیزبە یەکگرتوویی دەکاتە چرای رێگەی خەباتی.