ماوەی نێوان دوسەلدۆرف و برۆكسەل نزیكەی سێ كاژێرە. جاران بۆ هەڤپەیڤینێكی وا لە ئۆفیسی ئەوروپای رووداوەوە لە دوسەلدۆرف دەچووینە برۆكسەل، كە یەكێكە لە پایتەختەكانی یەكێتی ئەوروپا، بەڵام لە سەردەمی كۆرۆنادا، چوونە برۆكسەل هەر بە خەیاڵ خۆشە و نایگەیتێ. بۆیە لەگەڵ ستێفان دی كەیرزماكەر، گوتەبێژی كۆمیسیۆنی ئەوروپا، ناچاربووین لەڕێگەی سكایپەوە ئەم هەڤپەیڤینە بۆ رووداو بكەین.