ئاندریە بابیس، سەرۆکوەزیرانی چیک لە کۆنفرانسێکی رۆژنامەڤانیدا رایگەیاند لە ١٦ بۆ ٢٤ی ئادار باری نائاسایی لە سەرتاسەری کۆماری چیک رادەگەیێنن، ئەم بڕیارە چەند حاڵەتێکی تایبەت ناگرێتەوە، وەک چوونە سەرکار و چوونە دەرەوە بۆ کڕینی پێویستییە سەرەتاییەکان ژیان.  سەرۆکوەزیرانی چیک لەبارەی بڕیارەکە روونکردنەوەی زیاتری دا و گوتی: "بڕیارەکە چوون بۆ دابینکردنی خواردن و پێویستییە سەرەکییەکانی دیکەی ژیان وەک دەرمان و پێویستی پاککردنەوە ناگرێتەوە. بۆ دابینکردنی خەرجی خەڵک و هەروەها دڵنیابوون لە چاودێری منداڵەکان و ئاژەڵەکان ئێمە دڵنیا دەبینەوە لە دابینکردنی سەرچاوەی دارایی پێویست، گەیاندن و هەروەها دابینکردنی سووتەمەنی".