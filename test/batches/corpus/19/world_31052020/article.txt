بەهۆی گەمارۆکانی ئەمریکا لەسەر کۆمپانیای نەوتی نیشتمانی ڤەنزوێلا و کەرتی نەوتی ئەو وڵاتە، ئاستی بەرهەمهێنان و توانای پاڵاوتنی پاڵاوگەکانی ڤەنزوێلا کەمبووەتەوە، لەبەر ئەوەش بەنزین لەو وڵاتە دەستناکەوێت و لە چەند رۆژی رابردوودا ئیران بە ناردنی پێنج کەشتی سووتەمەنی هەوڵیداوە یارمەتی هاوپەیمانەکەی بدات لە دابینکردنی بەنزین و سووتەمەنیەکانی دیکە.  دوای ٢٠ ساڵ سەرۆکی ڤەنزۆیلا نرخی بەنزینی لە لیترێک ١ سەنەتەوە بەرزکردەوە بۆ ٦٠ سەنت. حکومەتی ڤەنزوێلا هەروەها کڕینی بەنزینی لەلایەن هاووڵاتییانەوە سنووردارکردووە بۆ ١٢٠ لیتر لە مانگێکدا.  دابەزینی نرخی نەوتیش جگە لە گەمارۆکانی ئەمریکا هۆکارێکی دیکەی تێکچوونی رەوشی دارایی ئەو وڵاتەیە کە حکومەتی ناچارکردووە نرخی بەنزین بەرزبکاتەوە.