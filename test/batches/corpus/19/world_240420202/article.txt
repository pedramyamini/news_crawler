لە شاری ریۆدیجانیرۆی گەورە شاری بەرازیل بۆ خۆپاراستن لە ڤایرۆسی کۆرۆنا، بەکارهێنانی دەمامک دەکرێتە ناچاری و دەبێت هەموو کەسێک بەهەر هۆکارێک دەچێتە دەرەوەی ماڵەکەی بیبەستێت.  بۆ هاندانی خەڵک و بڵاوکردنەوەی هۆشیاری بەکارهێنانی دەمامکیش لە دژی ڤایرۆسی کۆرۆنا، دەمامک بۆ سەرجەم پەیکەرەکانی شاری دیۆ دیجانیرۆ دەبەسترێت کە ژمارەیان زیاتر لە ٤٠ پەیکەر دەبێت.  لەسەر ئاستی وڵاتانی ئەمریکای لاتین، زۆرترین کەیسی تووشبوون بە ڤایرۆسی کۆرۆنا لە بەرازیل تۆمارکراون. بەڵام سەرۆکی ئەو وڵاتە لەگەڵ راگەیاندنی باری نائاسایی و قەدەخەی هاتوچۆدا نییە و پێیوایە بەڕازیل کێشەی لە کۆرۆنا گەورەتری هەیە، کە ئەویش کێشەی بێکاری و هەژارییە.  تائێستا لە بەرازیل زیاتر لە ٥٠ هەزار کەس تووشی کۆرۆنابوون، ٣ هەزار و ٣٣١ کەس گیانیان لە دەستداوە و ٢٦ هەزار و ٥٧٣ کەس چاکبوونەتەوە.