بۆ رێگریکردن لە بڵاوبوونەوەی ڤایرۆسی کۆرۆنا، حکومەتی هیندستان بۆ ماوەی ٢١ رۆژ باری نائاسایی راگەیاندووە و هاتووچۆی قەدەخەکردووە، داوای لە خەڵکی وڵاتەکەی کردووە پابەندی ئەو رێکارە بن.  بەڵام خەڵکی هیندستان پابەندی دابڕانی کۆمەڵایەتی نەبوون؛ هەزاران کەس بەیەکەوە کۆدەبنەوە و ریز دەبەستن بۆ دەستخستنی خواردن و پێداویستییەکانی دیکەی رۆژانەیان.   ئەمەش وایکردووە حکومەتی هیندستان هۆشداریی بە خەڵکەکەی بدات و پێیان بڵێت، هەرکەسێک پێشێلی قەدەخەی هاتووچۆ بکات، دەکرێت لەلایەن هێزە ئەمنییەکانەوە تەقەی لێبکرێت.  تاوەکو ئێستا لە هیندستان ٦٩٤ کەس تووشی کۆرۆنا بوون، ١٤ کەس گیانیان لەدەستداوە و ٤٥ کەسیش چاکبوونەتەوە.