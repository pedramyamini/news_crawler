پارێزگاری کاتێلیا لە نایجیریا رایگەیاند، رۆژی یەکشەممە ژمارەیەک چەکدار هێرشیان کردووەتە سەر یەکێک لە گوندەکانی سەر بە پارێزگاکەیان و ٢٠ کەسیان کوشتوون.  بەگوتەی پارێزگاری کاتێلیا هێرشکارەکان بە ماتۆڕسکیلەوە هەڵیانکووتاوەتە سەر گوندەکە، بەدەر لە کوشتنی ٢٠ کەس، هاوکات چەندین کەسی دیکەیان بریندارکردووە.   تاوەکو ئێستا هیچ گرووپ و لایەنێک بەرپرسیارییەتی خۆیان لە  هێرشەکە رانەگەیاندووە، بەڵام گوماندەکرێت هێرشەکە لەلایەن گرووپە چەکدارەکانی سەر بە رێکخراوی قاعیدە لە نایجیریا کرابێت.