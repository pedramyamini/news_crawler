کۆشکی سپی رایگەیاند، بۆ رێگریکردن لە بڵاوبوونەوەی ڤایرۆسی کۆرۆنا، گەشتکردن بۆ بەرازیل قەدەخە دەکەن و ئەو ئەمریکیانەش کە لە بەرازیلەوە دەگەڕێنەوە ١٤ رۆژ کەرەنتین دەکرێن. رێگە بە هاتنی هیچ گەشتیارێکی نێودەوڵەتیش نادرێت بچنە خاکی ئەمریکا ئەگەر لەم دواییە سەردانی بەرازیلی کردبێت.  ئەم بڕیارەی کۆشکی سپی لەکاتێکدایە، ژمارەی تووشبوون بە کۆرۆنا لە بەرازیل رۆژ لە دوای رۆژ لە بەرزبوونەوەدایەو ئێستا لەسەر ئاستی جیهان بەرازیل لەڕووی تووشبوون بە کۆرۆناوە لە دوای ئەمریکا دێت و لە پلەی دووەمدایە.  تاوەکو ئێستا لە بەرازیل ٣٦٥ هەزار و ٢١٣ کەس تووشی کۆرۆنا بوون و ٢٢ هەزار و ٧٤٦ کەس گیانیان لەدەستداوە.