لە ئیسپانیا ئامادەکاری دەکرێت بۆ راگەیاندنی قەدەخەی هاتووچۆی سەرتاسەریی، دوای ئەوەی ژمارەی تووشبووان بە ڤایرۆسەکە لە وڵاتەکە بەشێوەیەکی چاوەڕواننەکراو بەرزبووەتەوە.   تاوەکو کاژێر ٥ی ئێوارەی رۆژی شەممە (١٤ - ٠٣ - ٢٠٢٠)، پێنج هەزار و ٩٤٥ کەس لە ئیسپانیا تووشی ڤایرۆسی کۆرۆنا بوون، ١٩١ کەسیش گیانی لەدەستدا.  وڵاتانی ئەوروپی هاتوونەتە بەرەی پێشەوە لە تووشبوون بە ڤایرۆسی کۆرۆنا، ئیتاڵیا بە ١٧ هەزار و ٦٦٠ کەس لە دوای چینەوەیە، ئیسپانیا، ئەڵمانیا و فەرەنسا ژمارەی تووشبووانیان لەیەکدییەوە نزیکن.   بەپێی دوایین ئامارەکانی رێکخراوی تەندروستیی جیهانی، تاوەکو ئێستا لە سەرتاسەری جیهان، ١٤٧ هەزار و ٨٣٨ کەس تووشی ڤایرۆسی کۆرۆنا بوون، هەروەها پێنج هەزار و ٥٣٩ کەس گیانیان لەدەستداوە و زیاتر لە ٧١ هەزار کەسی دیکەش چاکبوونەتەوە.