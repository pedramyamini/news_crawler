بەراورد بە رۆژی شەممە ئامارەکە بەرزبووەتەوە، رۆژی شەممە ٣٠ کەس تووش بووبوون.  چین هۆشداری دەدات، تووشبووانی کۆرۆنا نیشانەکانیان تێدا دەرناکەوێت، ٧٨ تووشبووی تۆمارکردووە بەبێ بوونی هیچ نیشانەیەک. هاوکات رۆژی یەکشەممە کەسێک بە کۆرۆنا گیانی لەدەستداوە.  چین گەڕاوەتەوە پلەی شەشەمی زۆرترین تووشبووی کۆرۆنا لە جیهان، لەو وڵاتە ٨١ هەزار و ٧٠٨ کەس تووشی کۆرۆنا بوون، سێ هەزار و ٣٣١ کەس گیانیان لەدەستداوە، ٧٧ هەزار و ٧٨ کەسیش چاکبوونەتەوە.  بەپێی دوایین ئامارەکان تاوەکو ئێستا (کاژێر ٠٨: ٣٠ی رۆژی دووشەممە) ملیۆنێک و ٢٧٤ هەزار و ٣٤٦ کەس لە جیهان تووشی ڤایرۆسی کۆرۆنا بوون، لەو ژمارەیە نزیکەی ٧٠ هەزار کەس گیانیان لەدەستداوە و زیاتر لە ٢٤٦ هەزاریش چاکبوونەتەوە.