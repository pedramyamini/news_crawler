بۆ رێگری لە زیاتر بڵابوونەوەی ڤایرۆسی کۆرۆنا، قەدەخەی هاتووچۆ لە ئەفریقای باشوور راگەیێندراوە، بەڵام سەرباری بڕیارەکانی حکومەت، کچ و کوڕێک بڕیاریانداوە لەو ماوەیەدا ئاهەنگی هاوسەرگیری بکەن.  بووک و زاواکە لە ئاهەنگەکەیاندا میوانداری نزیکەی ٥٠ کەسیان کردبوو بەیەکەوە لە هۆڵێک کۆبووبوونەوە، بەڵام پۆلیس پێیان دەزانێت و دەچێت ئاهەنگەکە هەڵدەوەشێنێتەوە، بووک و زاوەکەش دەستگیردەکات و دەیانباتە بنکەی پۆلیس.   ڤیدیۆی دەستگیرکردنی بووک و زاواکە لە تۆڕە کۆمەڵایەتییەکان بڵاوبووەتەوە و زۆرترین خەڵک قسەیان لەسەرکردووە. هەندێکیان دەڵێن، دەبێت مانگی هەنگوینیان لە کەرەنتین بەسەر ببەن.  تاوەکو ئێستا لە ئەفریقای باشوور ١٦٨٦ کەس تووشی ڤایرۆسی کۆرۆنا بوون، لەو ژمارەیە ١٢ کەس گیانیان لەدەستداوە و ٩٥ کەسیش چاکبوونەتەوە.