رۆدریگۆ دووتێرتی، سەرۆکی فلیپین لە کۆنفرانسێکی رۆژنامەڤانیدا رایگەیاند، من داوای دسپلین و پابەندبوون لە خەڵکی وڵاتەکەم دەکەم، راشیگەیاند، ئەگەر خەڵکی وڵاتەکەی پابەندی رێنماییەکان نەبن، سوپا بەزۆر پابەندیان دەکات.  سەرۆکی فلیپین راشیگەیاند، لەماوەی قەدەخەی هاتووچۆدا کار بە ستایلی یاسای سەربازی دەکەن و سوپا و هێزە ئەمنییەکان بەزۆر پارێزبەندی کۆمەڵایەتی و قەدەخەی هاتووچۆ لە وڵاتەکەیاندا جیبەجێدەکەن.  دووتێرت لە لێداوانێکی دیکەیدا پێشتر رایگەیاندبوو، فەرمانی بە هێزە ئەمنییەکان کردووە هەر کەسێک پابەندی رێنماییەکان نەبوو و بەرهەڵستیکردن تەقەی لێبکەن و بیکوژن.  بەپێی ئامارەکان تائێستا ٥ هەزار و ٦٦٠ کەس لە فلیپین تووشی کۆرۆنا بوون. لەو ژمارەیە ٣٦٢ کەس گیانیان لەدەستداوە و ٤٣٥ کەسیش چاکبوونەتەوە.