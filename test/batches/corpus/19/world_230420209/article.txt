سەرجەم هەرێمەکانی ئەڵمانیا لە دوای کەمکردنەوەی رێکارەکان بەرامبەر بە ڤایرۆسی کۆرۆنا، بەکارهێنانی دەمامک لەلایەن خەڵکی وڵاتەکەیانەوە دەکەن بە ناچاری و داوا لەو کەسانە دەکەن کە لە ماڵەکانیان دێنە دەرەوە دەمامک ببەستن.  هەرێمی برێمێن، دوایین هەرێم بوو لە ئەڵمانیا ئەم رێکارە جێبەجێبکات و بەستنی دەمامک بکات بە ناچاری.  لە رووی تووشبوون بە ڤایرۆسی کۆرۆنا لە ئەوروپا، ئەڵمانیا لە پلەی سێیەمدێت، بەڵام بەبەراورد بە وڵاتەکانی دیکە خەڵکێکی کەمتر بەهۆی ئەم ڤایرۆسەوە لەوێ گیانیان لەدەستداوە.   یەکەم کەیسی تووشبوون بە ڤایرۆسی کۆرۆنا لە ئەڵمانیا لە ١٥ی شوباتی ئەمساڵ تۆمارکرا. تائێستا لە ئەڵمانیا ١٥٠ هەزار و ٤٦٨ کەس تووشی ڤایرۆسەکە بوونە، ٥ هەزار و ٣١٥ کەس گیانیان لەدەستداوە و زیاتر لە ١٠٣ هەزار کەسیش چاکبوونەتەوە.