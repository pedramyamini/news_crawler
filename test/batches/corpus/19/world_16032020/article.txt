دۆنالد ترەمپ، سەرۆکی ئەمریکا لە کۆنفرانسێکی رۆژنامەڤانیدا لە کۆشکی سپی بە خەڵکی وڵاتەکەی گوت "پێویست ناکات شتی زۆر بکڕن، بە ئاسانیی وەریبگرن، تەنیا پشووبدەن. خەڵک دەچن و شتی زۆ دەکڕن. لەبیرم دێت، لە کاتی گفتوگۆکەماندا دۆوگ ئەف وال مارت گوتی ئێستا خەڵک شتی زۆر زیاتر لەکاتی کرسمس دەکڕن، تەنیا پشووبدەن و ئێمە کاری مەزن دەکەین و هەموو ئەمانە تێدەپەڕن".   سەرۆکی ئەمریکا لە کۆنفرانسە رۆژنامەڤانییەکەدا خەڵکی وڵاتەکەی دڵنیاکردەوە کە رووبەڕووی کێشەی کەمی پێویستییەکانیان نابنەوەو هەموو شتێکیان بۆ دابین دەکەن. ترەمپ گوتی: "ئەو خەڵکانەی ئێمە قسەیان لەگەڵ دەکەین، کاری نایابیان کردووە، ئەوان پێویستییەکانی خەڵک دابین دەکەن و وەک میلی کاتژمێر کاردەکەن ئەگەر پێویست بکات. هەروەها ئەوان پابەندن بەو شوێنانەی کە خزمەتیان دەکەن، کە ماوەیەکی زۆرە زۆر بە جوانی خزمەتیان دەکەن".  تاوەکو ئێستا لە ئەمریکا ٣٧٨٢ کەس تووسی ڤایرۆسی کۆرۆنابوونە ٦٩ کەس گیانیان لەدەستداوە و ٧٣ کەسیش چاکبوونەتەوە.