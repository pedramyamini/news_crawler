هاتووچۆ لەنێو شارەکە بە بەلەم دەکرێت و هیچ ئۆتۆمبێلێکی تێدا نییە هەر ئەو تایبەتمەندییەش بووەتە هۆی ناوبانگەکەی. بەهۆی زۆری ئاسەوارە مێژووییەکانیش ناوی لە یونسکۆ تۆمار کراوە و بەدرێژایی مێژوو لەڕووی بازرگانییەوە جێی سەرنجی بازرگانان بووە.  ڤینیسیا  کە رۆژانە بە هەزاران گەشتیار روویان تێدەکرد، ئیستا بەهۆی بڵاوبوونەوەی ڤایرۆسی کۆرۆنا لە ئیتاڵیا چۆڵبووە.  ڤایرۆسەکە زیانی گەورەی بە ئیتاڵیا گەیاندووە؛ تاوەکو ئێستا ٣ هەزار و ٤٠٥ تووشبووی کۆرۆنا لەو وڵاتە ئەوروپییە گیانیان لەدەستداوە و بەگشتی ژمارەی تووشبووان لەو وڵاتە تاوەکو رۆژی ٢٠ - ٣ - ٢٠٢٠ زیاتر لە ٤١ هەزار کەسە.