ڤلادمیر پووتین، سەرۆکی رووسیا لە ڤیدیۆکۆنفرانسێکدا رایگەیاند، ئەوان رووبەڕووی هەڕەشەکانی ڤایرۆسی کۆرۆنا دەبنەوە و ڤایرۆسەکە ناچار دەکەن پاشەکشەبکات.  سەرۆکی رووسیا گوتی: "ئێمە ئەم هەڕەشەیە ناچار دەکەین پاشەکشەبکات و رووبەرووی دەبینەوە، کاتێک ئەوەشمان کرد، ئەو کاتە بە دڵنیاییەوە هەموو ئەو چالاکیانەی پلانمان بۆیان داناوە لە ٩ی ئایار دەیانکەین، لەم ساڵدا لە ٢٠٢٠ ئێمە نمایشە سەربازییەکەمان لە مەیدانی سوور لە مۆسکۆ دەکەین و بەدڵنیاییەوە نمایشی هێزی نەمر دەکەین".  گوتەکانی پووتین لە کاتێکدان تاوەکو ئێستا لە رووسیا نزیکەی ٢٨ هەزار کەس تووشی ڤایرۆسی کۆرۆنا بوونە و ٢٣٢ کەس گیانیان لەدەستداوە ٢٣٠٠ کەسیش چاکبوونەتەوە.