ژەنەڕاڵ جۆسێپ  لێنیێل، فەرماندەی پاسەوانی نیشتمانیی ئەمریکا لە کۆنفرانسێکی رۆژنامەڤانیدا رایگەیاند، ژمارەی هێزەکانیان لە هێڵەکانی پێشەوەی رووبەرووبوونەوەی ڤایرۆسی کۆرۆنا لە وڵاتەکەیاندا زیاتر دەکەن.  لێنیێل راشیگەیاند، ئێستا ٧٥ % ی ئەو هێزانەی رووبەرووی کۆرۆنا دەبنەوە، سەر بە پاسەوانی نیشتمانین و نزیکەی ٢٨ هەزار و ٤٠٠ سەربازیان یارمەتی تیمە پزیشکییەکان دەدەن بۆ بەرەنگاربوونەوەی ڤایرۆسی کۆرۆنا.  تائێستا لە ئەمریکا پشکنینی ڤایرۆسی کۆرۆنا بۆ ٢ ملیۆن و ٢٢٦ هەزار کەس کراوە، دەرکەوتووە ٤٣٥ هەزار و ١٦٠ کەسیان تووشی ڤایرۆسی کۆرۆنابوون، لەو ژمارەیەش  ١٤ هەزار و ٧٩٧ کەس بە ڤایرۆسەکە مردوون و ٢٢ هەزار و ٨٩١ نەخۆشیش چاکبوونەتەوە.