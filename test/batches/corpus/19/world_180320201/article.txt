هەروەها وەزیری دەرەوەی ئەمریکا لەبارەی پاڵپشتیی وڵاتەکەی بۆ عەدنان زورفی دەڵێت، "ئەگەر عەدنان زورفی، سەرۆکوەزیرانی راسپێردراوی عێراق ئەو خاڵانە بکاتە کاری پێشینەی خۆی، ئەوا پاڵپشتیی ئەمریکا و کۆمەڵگەی نێودەوڵەتییش بەدەستدەهێنێت".   رۆژی ١٧ی ئاداری ٢٠٢٠ سەرۆککۆماری عێراق عەدنان زورفیی بۆ پێکهێنانی حکومەتی عێراق راسپارد. ئەوەش کاردانەوەی نێوخۆیی و نێودەوڵەتیی بەدوای خۆیدا هێنا و بەشێک لە لایەنە سیاسییەکان بەربژێرکردنی زورفییان رەتکردەوە.