سەرۆکی ئەمریکا باسی لە چەند دەرمانێک کرد کە بە بڕوای ئەو، هاوکاردەبن لە چارەسەرکردنی تووشبووان و گەشبینی خۆی لە بارەی داهاتووی وڵاتەکەی لە رووبەڕووبوونەوەی پەتاکەدا دەربڕی.   ترەمپ کە سەرۆکایەتی تیمێکی تایبەتی رووبەڕووبوونەوەی ڤایرۆسی کۆرۆنا لە وڵاتەکەی دەکات، لە کۆنفرانسی رۆژنامەڤانی رۆژانەی خۆیدا رایگەیاند: "ئێمە لەسەری گردەکەین. زۆر دڵنیام کە ئێمە لە سەری گردەکەین و ئێستا بەرەو خوارەوە دەڕۆین و لە هەندێ شوێن لە وڵاتەکەمان دەستمان بەوە کردووە. هەروەها چەندین ئاماژەی هیوابەخش دەبینین لە دروستکردنی دەرمان و چارەسەری گرنگ".  ترەمپ هەروەها گوتی: "کۆمپانیای فایزەر رایگەیاند کە چارەسەرێکی دڵخۆشکەریان دۆزیوەتەوە کە رەنگە رێگری لە زیادبوونی ڤایرۆسەکە بکات و چاوەڕێ دەکات لە کاتێکی نزیکدا تاقییبکاتەوە. لە کاتێکی زۆر نزیکدا ئەوە روودەدات. ئەوان زۆر هیوایان بەم چارەسەرە مەزنە هەیە و پێیانوایە زۆر شتی باش   یەکەمین کەیسی تووشبوون بە ڤایرۆسی کۆرۆنا لە ئەمریکا لە ١٥ی کانوونی دووەمی ٢٠٢٠ تۆمارکراوە، ئێستا لە سەرجەم ویلایەتەکانی ئەمریکا، تووشبووی کۆرۆنا هەن و زۆرترین تووشبووش لە ویلایەتی نیویۆرکن.  بەپێی ئامارەکان تائێستا  ٤٦٨ هەزار و ٨٩٠ لە ئەمریکا تووشی ڤایرۆسی کۆرۆنا بوون، لەو ژمارەیە  نزیکەی ١٦ هەزار و ٦٩٧ کەس گیانیان لەدەستداوە و ٢٥ هەزار و ٩٢٥ کەسیش چاکبوونەتەوە.