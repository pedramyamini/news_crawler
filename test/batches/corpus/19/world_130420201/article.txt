گێرگ مایکڵ، بەڕێوەبەری ئاژانسی بەڕێوەبردنی باری لەناکاوی میسیسیپی رایگەیاند، بەهۆی باران بارین و هەڵکردنی باهۆز لە چەند ناوچەیەکی ویلایەتەکەیان شەش کەس گیانیان لە دەستداوە.  هاوکات بەهۆی ئەم رووداوە، چەندین خانوو و شەقام لە ناوچەکە زیانیان بەرکەوتووە و ژمارەیەک کەس ئاوارە و دەربەدەربوونە.  هەروەها لە چەند شوێنێک هێڵەکانی کارەبا پچڕاون و بە سەتان ماڵیان لە ناوچەکە بێ کارەبا کردووە.