دۆناڵد ترەمپ، سەرۆکی ئەمریکا لە هەڤپەیڤینێکیدا لەگەڵ فۆکس نیوزی ئەمریکی لەبارەی گرژییەکانی نێوان رۆژئاوای کوردستان و تورکیا رایگەیاند '' سەبارەت بە تورکیا و سووریا، لەسەرەتا من بە ئەردۆغانم گوت، رێککەوتنێک واژۆبکەن و ئاشتی رابگەیێنن، بەڵام لە راستیدا ئەوەی نەویست، بەهەمان شێوە کوردیش ئەمەیان نەویست".  سەرۆکی ئەمریکا راشیگەیاندووە، ئەردۆغان لەسەرەتا لەسەر راگەیاندنی ناوچەیەکی ئارام رازیبوو، بەڵام لە ناکاو شەڕ دەستیپێکرد و وڵاتانی دیکەش لەم شەڕە تێوەگلان.  سەرۆکی ئەمریکا لە هەڤپەیڤینەکەیدا ئاماژەی بەوەشداوە، دواتر داوای لە کورد و ئەردۆغان کردووە کۆتایی بەشەڕ بێنن و رێککەوتنێک بکەن، ئەوانیش رازیبوونەوە و گوتوویانە زۆر باشە ئێمە رێککەوتنێک ئەنجامدەدەین.