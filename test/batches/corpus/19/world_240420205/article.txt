بۆ ئەوەی مەترسی گواستنەوەی ڤایرۆسەکە لە نێوانیاندا کەمبکرێتەوە، پلەی گەرمی هەموو قوتابییەکان دەپێورێت و و لە نێو هۆڵەکانی تاقیکردنەوەکاندا دوور لە یەکدی دادەنیشن، هەروەها هەموویان دەمامک و دەستکێش بەکاردەهێنن، چاودێرانی تاقیکردنەوەکانیش بە ماددەی پاککەرەوە دەستەکانیان پاکدەکەنەوە.   لە قۆناخی یەکەمدا تاقیکردنەوەکانی وۆنەری گرافیک بەڕێوەدەچن. ماوەی سەرجەم تاقیکردنەوەکانیش مانگێک دەخایەنن و لە کۆتاییەکانی مانگی ئایار تەواو دەبن.  یەکەم کەیسی تووشبوون بە ڤایرۆسی کۆرۆنا لە هۆنگ کۆنگ لە ١٥ی شوبات تۆمارکرا. تائێستا ١,٠٣٦ کەس لە هۆنگ کۆنگ تووشی ڤایرۆسەکە بوون، لەو ژمارەیە پێنج کەس گیانیان لەدەستداوە و ٦٩٩ نەخۆشیش چاکبوونەتەوە.  هەرچەندە لە ماوەی چەند هەفتەی رابردوودا، لە هۆنگ کۆنگ کەمتر لە ١٠ تووشبوو لە رۆژێکدا تۆمارکراون، بەڵام تاوەکو ئێستاش رێکارە خۆپارێزییەکان جێبەجێدەکرێن