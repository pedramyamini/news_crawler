بەپێی ئامارە فەرمییەکانی حکومەتی ئەمریکا، تائێستا ٤٥ هەزار و ٣٤٠ کەس بەهۆی کۆرۆنا گیانیان لەدەستداوە. کە دوو هەزار و ٨٠٤ کەسیان لە ٢٤ کاژێری رابردوو دا مردوون.  بە بەراورد بە هەفتەی رابردوو، ژمارەی گیان لەدەستدان بە کۆرۆنا لە ئەمریکا لە چەند ویلایەتێک دوو هێندە بووە، بە تەنیا لە رۆژی سێشەممەش دوو هەزار و ٨٠٤ کەس بە کۆرۆنا لە ئەمریکا گیانیان لەدەستداوە.  تا ئێستا لە ئەمریکا ٨١٩ هەزار و ١٦٤ کەس تووشی ڤایرۆسی کۆرۆنابوون و ٨٢ هەزار و ٩٧٣ کەس چاکبوونەتەوە. زۆربەی ئەوانەی تووشی ڤایرۆسەکە بوون، یان پێی مردوون، لە ویلایەتی نیویۆرکن.   لەسەر ئاستی جیهانیش تا ئێستا زیاتر لە ٢.٥ ملیۆن کەس تووشی ڤایرۆسەکە بوون، ٦٩٠ هەزار و ٦٧٢ کەس چاکبوونەتەوە و ١٧٧ هەزار و ٦٤١ کەسیش گیانیان لەدەستداوە.