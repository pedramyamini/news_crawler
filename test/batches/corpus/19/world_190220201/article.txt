زنار شینۆ، نێردراوی رووداو لە ڤاتیکان رایگەیاند، مەسروور بارزانی، سەرۆکوەزیرانی هەرێمی کوردستان و قەداسەتی پاپا فرانسیس پاپای ڤاتیکان کۆبوونەوە و بڕیارە هەر ئەمڕۆ شاندی حکومەتی هەرێمی کوردستان لەگەڵ وەزیرانی بەرگری و دەرەوەی ئیتاڵیاش کۆببێتەوە.  بەپێی راگەیێندراوێکی ماڵپەڕی حکومەتی هەرێمی کوردستان، لە كۆبوونەوەكەدا بارودۆخی ئێستای عێراق و ناوچەكە و رەوشی پێکەوەژیانی ئایینی و نەتەوەیی و بارودۆخی كریستیانەكانی عێراق و هەرێمی كوردستانیان تاوتوێکرا. سەرۆكی حكومەتی هەرێمی كوردستان، سوپاسی پاپای ڤاتیكانی كرد لە بەرامبەر پەیام و ئامۆژگارییەكانی بۆ قوڵكردنەوەی گیانی ئاشتیخوازی و لێبووردن و بەیەكەوەژیان لەنێوان گەلان و پێكهاتە جیاوازەكانی جیهان و عێراق و ناوچەكە.  لە كۆبوونەوەكەدا بارودۆخی ئێستای عێراق و ناوچەكە و رەوشی پێکەوەژیانی ئایینی و نەتەوەیی و بارودۆخی كریستیانەكانی عێراق و هەرێمی كوردستانیان تاوتوێکرا و پاپای ڤاتیكان ستایشی رۆڵی هەرێمی كوردستانی كرد، بۆ پێکەوەژیانی ئاشتیانەی ئایینەکان.  سەرۆكی حكومەتی هەرێمی كوردستان، سوپاسی پاپای ڤاتیكانی كرد، لە بەرامبەر پەیام و ئامۆژگارییەكانی بۆ قوڵكردنەوەی گیانی ئاشتیخوازی و لێبووردن و بەیەكەوەژیان لە نێوان گەلان و پێكهاتە جیاوازەكانی جیهان و عێراق و ناوچەكە.  وەک لە راگەیێندراوی کۆبوونەوەکەدا هاتووە "سەرۆکوەزیرانی هەرێمی کوردستان پوختەیەكی دەربارەی دۆخی ئێستای هەرێمی كوردستان، بە تایبەت لەڕووی بەیەكەوەژیانی ئایینی و نەتەوەیی كە هەمووان بە ئارامی و تەبایی دەژین و مومارەسەی مافە مرۆیی و ئایینی و كولتوورییەكانیان دەكەن، ئەمەش بەلای حكومەتی هەرێم، هەمیشە جێگەی بایەخ بووە. هەروەك پەناگەیەكی ئارامیش بووە بۆ سەدان هەزار ئاوارە و پەنابەر، كە بەهۆی تووندوتیژی و بارودۆخی ناوچە جیاوازەكانی عێراق و سووریا روویان لە هەرێمی كوردستان كردووە".   سەرۆکوەزیرانی هەرێمی کوردستان بانگهێشتی پاپای ڤاتیکانی کرد  بۆ ئەوەی سەردانی هەرێمی کوردستان بکات.  دواتر پاپای ڤاتیكان ستایشی رۆڵی هەرێمی كوردستان و حكومەتی هەرێمی كرد، لەو كەشە ئارامەی بۆ تەواوی پێكهاتە ئایینی و نەتەوەیییەكان رەخساندوویانە و شوێنی ئەو ئەو هەموو ئاوارە و پەنابەرەیان كردووەتەوە و خزمەتگوزاریی پێویستیان بۆ دەستەبەركردوون.  پاپای ڤاتیكان، سوپاسی هەڵوێستی حكومەتی هەرێمی کوردستانی كرد كە هەمیشە بە تەنگ پێكەوەژیان و ئاشتی و تەباییەوەیەوە بووە، لە رووبەڕووبوونەوەی گوتاری تووندڕۆیی و شەڕی تیرۆریش لە عێراق و ناوچەكەدا، كاریگەرییەكی زۆری هەبووە و بۆ مرۆڤایەتی و ئازادی پێكهاتەكان و پارێزگاریكردن لە ماف و كەرامەتیان، قوربانی زۆری داوە.   لەو دیدارەدا ئاماژە بەدۆخی کریستیانەکانی هەرێمی كوردستان كرا كە جێگە و پێگەیان لە هەموو رووێكەوە پارێزراوە. ئەوەش خرایەڕوو، هەرێمی كوردستان نەك تەنها بۆ مەسیحییەكانی كوردستان، بەڵكو بۆ مەسیحییەكانی تەواوی عێراق، هەرێمێكی ئارام بووە و بە ئاسوودەیی دەژین و نموونەیەكی جوانی بەیەکەوەژیانە.  پێشتر لە ڤاتیکان پێشوازی لە هەردوو سەرۆکی پێشووتر و پێشووی هەرێمی کوردستان کراوە، واتە ئەمە دیداری یەکەمی نێوان بەرپرسانی باڵای هەرێمی کوردستان و پاپای ڤاتیکان نییە، هاوکات پەیوەندییەکی باشیش لەنێوان بەرپرسانی ڤاتیکان و هەرێمی کوردستاندا هەیە، تەنانەت نێردەی تایبەتی قەداسەتی پاپا بۆ هەولێر و هەرێمی کوردستان نێردراون.  نێردراوی رووداو لە ڤاتیکان دەڵێت، بڕیارە هەر ئەمڕۆ کاژێر ١٢: ٣٠ بە کاتی هەولێر شاندی حکومەتی هەرێمی کوردستان بە سەرۆکایەتی مەسروور بارزانی، سەرۆکی حکومەتی هەرێمی کوردستان لەگەڵ لویچی دۆمایۆ، وەزیری دەرەوەی ئیتاڵیا کۆببێتەوە، سێیەمین کۆبوونەوە و دوا کۆبوونەوە فەرمییەکانی شاندی حکومەتی هەرێمی کوردستان لەگەڵ لۆڕێنسۆ گۆرینی، وەزیری بەرگریی ئیتاڵیا دەبێت.  دوێنێ سێشەممە ١٨ - ٢ - ٢٠٢٠ سەرۆكوەزیرانی هەرێمی کوردستان لەگەڵ سەرۆكوەزیرانی ڤاتیكان كۆبووەوە و گفتوگۆ لەبارەی دوا پێشهاتەكانی عێراق و ناوچەكە و پەیوەندیی نێوان ڤاتیكان و هەرێمی كوردستان كرا.