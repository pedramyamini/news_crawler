مارک رووتە، سەرۆکوەزیرانی هۆڵەندا بە ئاڵا شاڵی، پەیامنێری رووداوی راگەیاند کە هۆڵەندا لەڕووی سەربازییەوە پەیوەندی لەگەڵ هەرێمی کوردستان هەیە و ٥٠ راوێژکاریان لە هەولێر هەن مەشق بە هێزەکانی پێشمەرگە دەکەن.  سەرۆکوەزیرانی هۆڵەندا گوتی "وڵاتەکەیان لەڕووی کشتوکاڵ و چەندین لایەنی دیکە پەیوەندی لەگەڵ هەرێمی کوردستان خۆشە و هەردوو حکومەتەکە پەیوەندی بەردەوامیان لەگەڵ یەکدیدا هەیە".  سەرۆکوەزیرانی هۆڵەندا دەشڵێت، دەیانەوێت لەو چاکسازیانەش هاوکاری حکومەتی هەرێمی کوردستان بن کە ئەنجامیدەدات.  لە کۆنگرەیەکی رۆژنامەڤانی نێوانیاندا، مەسروور بارزانی، سەرۆکوەزیرانی هەرێمی کوردستان رایگەیاند "ئێمە هاوبەشییەکی باش و دۆستایەتییەکی باشمان لەگەڵ هۆڵەندا هەیە و لەماوەی چەند ساڵی رابردوودا لەنێو ئەو دۆخەی هەیە بەیەکەوە کارمانکردووە. هەروەها بەیەکەوە شەڕی دژی داعش دەکەین و بەدڵنیاییەوە پەرە بە پەیوەندییەکانی نێوانمان دەدەین بەتایبەتی لە سێکتەری ئابووری".