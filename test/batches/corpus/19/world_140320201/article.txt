جاسیندا ئاردن، سەرۆکوەزیرانی نیوزیلاند رایگەیاند، دەبێت کاری پێویست بکرێت بۆ رێگەگرتن لە بڵاوبوونەوەی زیاتری ڤایرۆسەکە و ئەوەش چەند شتێک لەخۆی دەگرێت. یەکەم، هەرکەس کە دەچێتە نیوزیلاند دەبێت بۆ ماوەی ١٤ رۆژ کەرەنتین بکرێت. دووەم، گەشتکردنی ناپێویست بۆ وڵاتانی دەرەوە لە خەڵکی نیوزیلاند قەدەخەدەکرێت و رێگەش نادرێت خەڵکی لەرێگەی کەشتیەوە بچێتە ئەو وڵاتە.   سەرۆکوەزیرانی نیوزلاند هەروەها گوتی: "ئێمە رێکاری تایبەت بۆ کەشتییە نەفەرهەڵگرەکان دەگرینەبەر. لە نیوەشەوی ئەمشەوەوە، فەرمانێک بۆ هەموو کەشتییە نەفەرهەڵگرەکان دەردەکەین بۆ ئەوەی تاوەکو ٣٠ی حوزەیرانی ٢٠٢٠ نەیەنە نیوزیلاند".