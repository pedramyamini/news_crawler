دوای سێ رۆژ لە کۆبوونەوە و گفتوگۆی تووند و ماندووکەر لەسەر بودجەی بووژانەوەی ئابووری، سەرکردەکانی یەکێتیی ئەوروپا بە هیچ رێککەوتنێک نەگەیشتن. پێنچ وڵاتە دەوڵەمەندەکەی باکوور، واتە هۆڵەندا، نەمسا، دانیمارک، سوێد، و فینلەندا ناکۆکییان لەگەڵ وڵاتانی باشوور هەیە، کە زۆرترین زیانیان بەهۆی کۆرۆناوە بەرکەوتووە، لەسەر ئەوەی کام وڵات دەبێت زۆرترین بەشی بودجەکە دابینبکات و بە چ مەرجێک بە کام وڵات بدرێت.