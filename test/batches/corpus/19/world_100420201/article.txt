سەرجەم شەقام و بازاڕ و شوێنە گشتییەکان داخراون، هاوکات بەدەر لە هێزە ئەمنییەکان و تیمە پزیشکییەکان و میدیاکاران رێگە بە هیچ کەسێکی دیکە نادرێت لەو ماوەیە لە ماڵەکانیان بچنە دەرەوە.  بڕیارەکە لە بەرەبەیانی رۆژی هەینییەوە دەستیپێکردووە و تاوەکو کاژێری ١٢ی شەوی شەممە بەردەوامدەبێت.  راگەیاندنی قەدەخەی تەواوەتی هاتووچۆ لە ئوردن لە کاتێکدایە کە پێشتر حکومەتی ئەو وڵاتە لە ١٤ی ئادارەوە باری نائاسایی راگەیاندبوو، هاوکات بازاڕ و شوێنە گشتییەکانی وڵاتەکەی داخستن و هاتووچۆی خەڵکی وڵاتەکەی سنووردارکردبوو.  تائێستا لە ئوردن ٣٧٢ کەس تووشی ڤایرۆسی کۆرۆنا بوون، حەوت کەس گیانیان لەدەستداوە و ١٦١ کەسیش چاکبوونەتەوە