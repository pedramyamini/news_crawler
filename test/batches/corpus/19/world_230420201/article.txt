پرۆفیسۆر کریست ویتی، سەرۆکی تیمی راوێژکاری پزیشکی لە حکومەتی بەریتانیا رایگەیاند، رەنگە پێویست بکات رێکارەکانی خۆپارێزی لە کۆرۆنا تاوەکو کۆتایی ئەمساڵ لە بەریتانیا بەردەوامبن.  سەرۆکی تیمی راوێژکاری پزیشکی لە حکومەتی بەریتانیا راشیگەیاند، رەنگە لە ماوەی ئەمساڵدا پێکووتەیەک لە دژی ئەم ڤایرۆسە بدۆزرێتەوە و لەم رێگەیە بتوانن پارێزگاری لە ژیانی خەڵک بکەن و ئەو کەسانە لە مردن رزگاربکەن کە سیستەمی بەرگریی جەستەیان لاوازە.  گوتەکانی کریست ویتی لەکاتێکدایە تائێستا لە بەریتانیا ١٣٣ هەزار و ٤٩٥ کەس تووشی کۆرۆنابوونە، ١٨ هەزار و ١٠٠ کەس گیانیان لەدەستداوە و رۆژانەش تووشبووی دیکە بەم ڤایرۆسە تۆماردەکرێن.  لە نێو تووشبووانی کۆرۆنا لە بەرتانیا، کەسانی وەک بۆریس جۆنسن، سەرۆکوەزیرانی بەریتانیا هەن، هەرچەندە رەوشی تەندروستی باشتر بووە، بەڵام تائێستا نەگەڕاوەتەوە سەر کار و وەزیری دەرەوە لە جیاتی ئەو کارەکانی وڵات بەڕێوەدەبات.