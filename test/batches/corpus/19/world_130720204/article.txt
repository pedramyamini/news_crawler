لە سەرەتای مانگی حوزەیرانەوە ئەمە حەوتەمین لافاوە بەهۆی بارانی بەلێزمەوە روو لە ووهان دەکات، بارانەکە شارەکانی دیکەی پارێزگای هووبیشی گرتووەتەوە. هەر بەهۆی ئەم لافاوەوە دەسەڵاتدارانی هووبی ئاستی هۆشیاریان بۆ دووەم بەرزترین پلە بەرزکردووەتەوە.   ئەمە دووەم هۆشیارییە لە بەرامبەر قەیرانی جۆراوجۆر لە شاری ووهان رادەگەیێندرێت، یەکەمیان لە مانگی کانوونی دووەمی ئەمساڵ بوو کاتێک کۆرۆنا سەریهەڵدا و ئەم ڤایرۆسە بەجیهاندا بڵاوبووەوە، ئێستا ڤایرۆسەکە لە جیهاندا زیاتر لە ١٣ ملیۆن کەسی توشکردووە، زیاتر لە ٥٧٠ هەزار کەسیشی کوشتووە.