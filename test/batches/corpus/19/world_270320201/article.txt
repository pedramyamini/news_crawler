وەزارەتی دەرەوەی چین رایگەیاندووە، لە ژێر رۆشنایی هەوڵەکان بۆ کۆنترۆڵکردنی یەکجاری بڵاوبوونەوەی ڤایرۆسی کۆرۆنا، رێگە بە هاتنی هیچ بیانییەک بۆ نێو وڵاتەکەیان نادەن.  وەزارەتی دەرەوەی چین لە راگەیێندراوەکەدا ئاماژەی بەوەداوە، ئەم رێگریکردنە کاتییە و لە ماوەیەکی نزیکدا کاتێک دۆخەکە باشتر دەبێت، دووبارە پێشوازی لە خەڵکی بیانی دەکەنەوە.  بڕیارەکەی حکومەتی چین لە رۆژی شەممەوە واتە لە ٢٨ی ئاداری ٢٠٢٠ جێبەجێدەکرێت و بەتەنیا دیپلۆماتکار و شاندەکانیان ناگرێتەوە.   لە چین تاوەکو ئێستا ٨١٣٤٠ کەس تووشی کۆرۆنا بوون، ٣٢٩٢ کەس گیانیان لە دەستداوە و ٧٤٥٨٨ تووشبوویان چاکبوونەتەوە.