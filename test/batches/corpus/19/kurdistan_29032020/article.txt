بۆریس جۆنسن کە خۆی هەینیی رابردوو تووشی ڤایرۆسی کۆرۆنا بوو نامەیەکی ئاراستەی هەموو هاووڵاتییانیی بەریتانیا کرد و رایگەیاند: "قەیرانی ڤایرۆسی کۆرۆنا بەرەو خراپتر دەڕوات تاوەکو بەرەو باشی". گوتیشی: ئەگەر پێویست بکات رێکارەکانی بەرەنگاربوونەوەی ڤایرۆسی کۆرۆنا تووندتر و چڕتر دەکرێنەوە و بەگوێرەی ئەو رێکارە نوێیانە رۆژانە لیستێک لە زانیاری تایبەت بە رێنماییە تەندروستییەکان و هەروەها چوونەدەرەوە لە ماڵەکانیان، پێشکەش بە هاووڵاتیانمان دەکرێت".  لێدوانەکەی جۆنسن دوای ئەوە هات رەخنەی تووند لە حکومەتەکەی دەگیرێت سەبارەت بە کەمی زانیاری و نەبوونی بەرچاوڕوونی تایبەت بە شەڕی دژ بە کۆرۆنا.  بەپێی ئامارەکان تائێستا ١٧ هەزار و ٨٩ کەس لە بەریتانیا تووشی ڤایرۆسی کۆرۆنا بوون و ١ هەزار و ١٩ کەس بە ڤایرۆسەکە مردوون، کە ٢٦٠ کەسیان دوێنێ شەممە مردوون.  تەنیا ١٣٥ لە تووشبووان چاکبوونەتەوە.