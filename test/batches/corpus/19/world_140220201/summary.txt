هەفتەی رابردوو رەجەب تەیب ئەردۆغان، سەرۆككۆماری توركیا سەردانی ئۆكراینای كرد و لەبەردەم گاردی شەرەفدا هاواری كرد "بژی ئۆكراینا" كە دروشمێكی دیاری دژە - رووسیایە لە ئۆكراینا. بەگوێرەی هەندێك سەرچاوەش بەڵێنی ٢٠٠ ملیۆن دۆلار هاوكاریی سەربازی بە ئۆكراینا داوە. پێش سەردانەكە، هەشت سەربازی تورك بەهۆی هێرشی هێزەكانی سووریا كوژرابوون. رووداوەكانی ئیدلب و لیبیا پەیوەندییەكانی توركیا و رووسیایان خستووەتە بەردەم تاقیكردنەوەیەكی گەورە.