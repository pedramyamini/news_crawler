سکۆت مۆریسن، سەرۆکوەزیرانی ئوسترالیا لەبارەی رێکارەکانی وڵاتەکەی بەرامبەر بە ڤایرۆسی کۆرۆنا رایگەیاند، لە ماوەی چوار مانگی رابردوو شەڕی کۆرۆنامان کردووە، پلانی روونمان هەبووە بۆ بەرەنگاربوونەوەی ئەم ڤایرۆسە کە هەموو جیهانی گرتووەتەوە.  مۆریسن راشیگەیاند، ئەوان لە شەڕی کۆرۆنا بەردەوامن، هێشتا شەڕەکەیان نەبردووەتەوە، بەڵام لەکۆتاییدا براوەکە ئەوان دەبن.  تاوەکو ئێستا شەش هەزار و ٩٧٠ کەس لە ئوسترالیا تووشی ڤایرۆسی کۆرۆنا بوون، لەو ژمارەیە شەش هەزار و ٢١٣ کەس چاکبوونەتەوە و ٩٧ کەسیش گیانیان لەدەستداوە.   ژمارەی تووشبووانی کۆرۆنا لە جیهان چوار ملیۆن و ٢٥٦ هەزار کەسی تێپەڕاندووە، لەو ژمارەیە ٢٨٧ هەزار و ٣٣٦ کەس گیانیان لەدەستداوە و زیاتر لە ملیۆنێک و ٥٢٧ هەزار کەس چاکبوونەتەوە.