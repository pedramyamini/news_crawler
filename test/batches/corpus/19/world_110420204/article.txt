بەپێی پێشبینییەکانی رێکخراوی بازرگانیی جیهانی، کاریگەرییەکانی کۆرۆنا لەسەر کەرتی بازرگانی لە قەیرانی دارایی ساڵی ٢٠٠٨ و ٢٠٠٩ گەورەتر دەبن و دەشێت ئاستی بازرگانی لەنێوان لە ١٣ % تاوەکو ٣٢ % دابەزێت.  ژمارە و پێشبینییەکانی رێکخراوی بازرگانیی جیهانی، ساڵی ٢٠١٥ یان وەکو پێوەر وەرگرتووە، ئەوان دەڵێن، بازرگانیی کاڵا لەسەر ئاستی جیهان لە سەرەتای ساڵی ٢٠١٥ وە تاوەکو کۆتایی ٢٠١٨ بە رێژەی لە ١٠ % زیادیکردووە، بەڵام لە ساڵی ٢٠١٩ دا بە رێژەی لە ٠.١ % دابەزیوە کە دەکاتە نزیکەی ٢٠ ترلیۆن دۆلاری ئەمریکی.  لەلایەکی دیکەوە، لەکاتێکدا لە ساڵی ٢٠١٨ دا بازرگانیی خزمەتگوزارییەکان بە رێژەی لە ٩ % بەرزبووەتەوە، لە ساڵی ٢٠١٩ دا بە رێژەی لە ٢ % بەرزبووەتەوە و بە پارە دەکاتە نزیکەی ٦.٣ ترلیۆن دۆلار.  رێکخراوی بازرگانیی جیهانی دەڵێ، بەگوێرەی پێشبینییەکانیان، زۆرترین زیانی کۆرۆنا بەر ئەمریکا دەکەوێت کە ئەگەر زۆر شانسی هەبێت و کۆرۆنا بە خێرایی کۆتایی بێت، ئەوا لەوانەیە کەرتی بازرگانیی ئەو وڵاتە بە نزیکەی لە ١٧ % زیانی بەربکەوێ، ئەگەر زیاتر درێژە بکێشێت ئەوا ئەو رێژەیە بۆ زیاتر لە ٤٠ % بەرزدەبێتەوە.