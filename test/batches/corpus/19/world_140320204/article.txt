دۆناڵد ترەمپ، سەرۆکی ئەمریکا لە کۆنفرانسی رۆژنامەڤانیی هاوبەشی کۆشکی سپی لەگەڵ ستافی بەرەنگاربوونەوەی ڤایرۆسی کۆرۆنا گوتی، "ئەوان تەواوی دەسەڵاتەکانی حکومەتی فیدڕاڵی بەکاردێنن بۆ بەرەنگاربوونەوەی ڤایرۆسی کۆرۆنا".  لەسەر تەوقەکردن لەگەڵ خەڵکی پرسیار لە ترەمپ کرا و رۆژنامەڤانێک گوتی "دوێنێ تۆمان بینی تەوقەتە لەگەڵ کەسێ کرد" ترەمپ گوتی "تەوقەکردن بووە بە نەریتێک و لە سیاسەتیشدا زۆر بەکاردێت، کەسێک دەستت بۆ درێژدەکات وا راهاتووین کە تەوقەی لەگەڵ بکەینەوە".   ترەمپ دەڵێت، هەفتەی رابردوو لە کۆنگرێس ٨.٣ ملیار دۆلار بۆ بەرەنگاربوونەوەی کۆرۆنا تەرخانکراوە و دوێنێش باری نائاساییان بۆ هەمان مەبەست راگەیاندووە.  دەڵێت، راگەیاندنی باری نائاسایی وادەکات تێگەیشتنی باشترمان لە دۆخەکە هەبێت و رێگەی تەرخانکردنی ٥٠ ملیار دۆلاری دیکە بۆ بەرەنگاربوونەوەی کۆرۆنا خۆشدەکات.  تاوەکو ئێستا لە ئەمریکا ٥٠ کەس بەهۆی کۆرۆناوە مردوون و دوو هەزار و ٣٤٠ کەسیش تووشبوون.