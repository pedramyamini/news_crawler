حکومەتی فەرەنسا لە رێگەی یەکێک لە شەمەندەفەرە خێراکانی، زیاتر لە ٢٠ تووشبووی بە ڤایرۆسی کۆرۆنا لە شاری ستراسبۆرگ گواستەوە نەخۆشخانەکان، تاوەکو بخرێنە ژێر چاودێری وردی پزیشکییەوە.  لە نێو شەمەندەفەرەکاندا تیمی پزیشکی تایبەت هەن، پێداویستی پزیشکی و هەروەها پاکێجی پشکنینیان پێیە، تاوەکو نەخۆشەکان دەگەیێندرێنە نەخۆشخانەکان لە نێو شەمەندەفەرەکە و چاودێری دەکرێن.  تاوەکو بەرەبەیانی رۆژی هەینی ٢٧ - ٣ - ٢٠٢٠ لە فەرەنسا، ٢٩١٥٥ کەس تووشی کۆرۆنا بوونە، ٤٩٤٨ کەسیان چاکبوونەتەوە و ١٦٩٦ کەسیش گیانیان لە دەستداوە.