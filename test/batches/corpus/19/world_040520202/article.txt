لە نیویۆرک و نیوجێرسی سەرەڕای مەترسییەکانی کۆرۆنا خەڵک روویان لە پارکەکان و کەناراوەکان کرد. بەشێکیان بۆ پیاسە و وەرزش، هەندێکیشیان خۆیان لە بێزاری ماڵەکانیان رزگارکرد کە بەهۆی قەدەخەی هاتووچۆوە گیریان خواردبوو.  لە پارکی پرۆسپێکتی نیویۆرک، پۆلیس بە ئۆتۆمبێل بەنێو خەڵکدا دەسووڕایەوە، ئەوانەیان ئاگاداردەکردەوە کە لە یەک نزیکدەبوونەوە.  نیویۆرک سێ مانگی سەختی تێپەڕکرد، کۆرۆنا بە قورسی کاری تێکرد و زیاتر لە ١٣٣٠٠ کەس لە شارەکە بە کۆرۆنا مردوون.