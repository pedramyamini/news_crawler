موقەدەمی مافپەروەر عەلی جەمال قدووری، گوتەبێژی پۆلیسی گەرمیان رایگەیاند، "بەیانیی ئەمڕۆ شەممە لە گوندی مەجید سالار سەر بە ناحیەی قۆرەتوو، هاووڵاتییەک لە کاتی کۆکردنەوەی ئاسندا دەستکاریی مینێکی کۆنی پاشماوەی بەعسی کردووە و لە ئەنجامدا پێیدا تەقیوەتەوە و گیانی لەدەستداوە".  بەهۆی نەبوونی ناسنامە و تێکچوونی تەرمەکە، نەتوانراوە بناسرێتەوە و گوتەبێژی پۆلیسی گەرمیان داوا دەکات، "هەر کەس کەسوکاری دەناسێتەوە لەڕێگەی ئۆتۆمبێلەکەیەوە کە لە جۆری جێب وازە، کەسوکاری ئاگاداربکاتەوە سەردانی فریاکەوتنی شەهید هەژار لە کەلار بکەن".