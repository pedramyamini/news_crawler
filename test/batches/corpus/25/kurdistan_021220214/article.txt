سەلیم پاشا، راوێژکار لە فەرمانگەی پەیوەندییەکانی دەرەوەی هەرێمی کوردستان بە رووداوی راگەیاند، "پرۆسەی گەڕاندنەوەی کۆچبەرانی بێلاڕووس بۆ هەرێمی کوردستان و عێراق بەردەوام دەبێت، پرۆسەکەش بە هەماهەنگییە لەگەڵ وەزارەتی دەرەوەی عێراق. "  ئەو راوێژکارەی فەرمانگەی پەیوەندییەکانی دەرەوەی هەرێمی کوردستان دەڵێت، بڕیارە کاژێر ٥: ٠٠ی ئێوارەی ئەمڕۆ پێنجشەممە ٢ - ١٢ - ٢٠٢١ کاروانێکی دیکەی کۆچبەران کە ژمارەیان زیاتر لە ٤٢٠ کەسە بگەنەوە فڕۆکەخانەی هەولێر.    راوێژکارەکەی فەرمانگەی پەیوەندییەکانی دەرەوە گوتیشی، تاوەکو یەک کۆچبەر مابێت کە بیەوێت بە ئارەزوومەندانە بگەڕێتەوە پڕۆسەکە بەردەوام دەبێت.  لە ١٨ - ١١ - ٢٠٢١ بە پێنج کاروان نزیکەی ١٩٠٠ کۆچبەر لە بێلاڕووسەوە گەڕێندراونەتەوە هەرێمی کوردستان.