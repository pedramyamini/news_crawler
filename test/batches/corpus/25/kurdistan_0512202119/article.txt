وریا ئیسماعیل، باوکی نەخۆشەکەیە دەڵێت، رۆژ بەرۆژ تەندروستیی کوڕەکەم خراپتر دەبێت، بەجۆرێک رۆژانە لە تاو ئازاری سکی بەبەردەوام دەگریت و رۆژانەش ئەستور دەبێت، بەهۆی نەخۆشییەکەی کوڕەکەم گەشەی وەستاوە و دوو ساڵە هەستمانکردووە کوڕەکەم نەخۆشە.  باوکی نەخۆشەکەیە دەشڵێت "پزیشکەکانی هیندستان داوای زووبردنی دیندار دەکەن بۆ وڵاتەکەیان، بەڵام ٤٠ رۆژ خوێنی کوڕەکەم بۆ پشکنین ناردە ئەڵمانیا، پزیشکەکانی ئەڵمانیا پێیان گوتین هیچ دەرمانێک چارەسەری نەخۆشی دیندار ناکات، بەڵکو دەبێت تەنیا نەشتەرگەری چاندنی جگەر بۆ دیندار بکرێت، ٨٠ هەزار دۆلار بۆ نەشتەرگەریی کوڕەکەم لە هیندستان پێویستە، بەڵام ئەوەی کێشەیە جگەری هیچ یەکێمان بۆ دیندار نابێت، تەنیا خزمێکی هەیە ئەویش تەمەنی سەرووی ٥٠ ساڵە. "  دکتۆر ئالتوون مەحموود، پسپۆڕی نەخۆشییەکانی هەرس و جگەر دەڵێت "مۆمبوونی جگەر لە خوار یەک ساڵ تاوەکو ٨٠ ساڵی تووشی دەبێت، دیندار بەهۆی مۆمبوونی جگەر ناتوانێت کاری خۆی بکات و نەخۆشییەکەی بۆ ماوەییە، ئەگەر چاندنی جگەر بۆ دیندار نەکرێت ناتوانێت وەک کەسێکی ئاسایی بژیت و لە تەمەنی دیندار کەمتر هەست بە نەخۆشییەکەی دەکرێت، نەشتەرگەریی دیندار لە هیندستان دەکرێت، بەڵام پێویستە سەنتەرێکی تایبەت بە چاندنی جگەر لە هەرێمی کوردستان بکرێتەوە، تاوەکو نەخۆشەکانمان لێرە چارەسەر وەربگرن. "