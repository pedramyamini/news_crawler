زەردەشت سەرسام، بەڕێوەبەری ئاو و ئاوەڕۆی هەولێر رۆژی دووشەممە ١٣ - ١٢ - ٢٠٢١ بە تۆڕی میدیایی رووداوی راگەیاند، یەکێک لە پرۆژەکانی ئیفراز سێ نزیک وێستگەی مەرحۆدە، بۆریی گواستنەوەی ئاو بەهۆی روودانێکی تەکنیکی و زەختی ئاو شکاوە.  وەکو زەردەشت سەرسام باسی لێوە کرد، ئەو بۆرییە رێژەی ٤٥ % ی ئاوی پاک بۆ ئەو گەڕەکانەی لە دەرەوەی شەقامی ١٢٠ مەتری و بەشێکی ناوەوەی شەقامی ١٢٠ مەترینو دابین دەکات ص "کەمتر لە ٤٨ کاژێری دیکە چاک دەکرێتەوە".  بەڕێوەبەری ئاو و ئاوەڕۆی هەولێر هۆکاری شکانی بۆریی گواستنەوەی ئاوی ئیفراز سێی بۆ "ستۆکبوونی ماددەی GRP ناو بۆرییەکە" گەڕاندەوە و گوتیشی، "تەمەنی ئەو بۆرییە بەسەرچووە".