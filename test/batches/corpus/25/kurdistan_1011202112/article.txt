ئەمڕۆ چوارشەممە ١٠ - ١١ - ٢٠٢١، عەلی عەبدوڵڵا، گوتەبێژی بەڕێوەبەرایەتیی هاتووچۆی راپەڕین بە تۆڕی میدیایی رووداوی راگەیاند، ئۆتۆمبێلێک لە جۆری پیکاب تۆیۆتای هێزەکانی ئاسایشی قەڵادزێ وەرگەڕاوە و لە ئەنجامدا شۆفێرەکەی و شەش کەسی دیکە برینداربوون کە سەرجەمیان کارمەندی ئاسایشن.  عەلی عەبدوڵڵا گوتی، ئەو کارمەندانەی ئاسایش لە قەڵادزێوە بۆ راپەڕین رۆشتوون و لە رێگا ئۆتۆمبێلەکەیان وەرگەڕاوە و گوتیشی، "برینی هەموویان سووکە".  بەپێی ئامارەکانی هاتووچۆ، لە شەش مانگی یەکەمی ساڵی ٢٠٢١ دا، هەزار و ٩٢٠ رووداوی هاتووچۆ لە هەرێمی کوردستان روویانداوە، بەهۆیانەوە ٢٧٣ کەس گیانیان لەدەستداوە و سێ هەزار و ٣٩٤ کەسیش برینداربوون.