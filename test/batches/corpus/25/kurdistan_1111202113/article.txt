ئەمڕۆ پێنجشەممە ١١/١١/٢٠٢١ هۆگر عەزیز، گوتەبێژی پۆلیسی هەولێر بە تۆڕی میدیایی رووداوی راگەیاند: "ئێوارەی رۆژی چوارشەممە لە گەڕەکی سەرکارێزانی شاری هەولێر منداڵێکی تەمەن ١٣ ساڵان دەستکاری دەمانچە دەکات، گوللەیەک لە دەمانچە دەردەچێت و  براژنەکەی  دەکەوێت، براژنەکەی کە لە ئامۆزاشیەتی دەستبەجێ گیان لەدەستدەدات".  هۆگر عەزیز دەڵێت دوای رووداوەکە منداڵەکە دەستگیرکراوە و پەڕاوی لێکۆڵینەوەی بۆ کراوەتەوە، دواتر ئەگەر سکاڵای کەسی لەسەر تۆمارنەکرێت، ئازاد دەکرێت.  بەپێی زانیارییەکانی پۆلیسی پارێزگای هەولێر، ئافرەتەکە تەمەنی ٢١ ساڵە و ناوی هێلین عەبدوڵڵایە.