وەک راگەیێندراوەکە ئاماژەی پێکردووە، با بە خێراییەکی مامناوەندیش لە باشوورەوە هەڵدەکات و بەشی زۆری باکووری کوردستان دەگرێتەوە.   شەوانە لە پارێزگاکانی قارس و ئەردەخان پلە گەرمی بۆ  ١ پلەی سیلیزی دادەبەزێت. هەروەها لە ئەرزەڕۆم پلەی گەرمی سفرە، لە ئاگری ١، لە ئەرزینجان ٤، لە ئیدر ٥ و لە دێرسیم ٦ پلەی سیلیزییە.  بە رۆژیشدا پلەی گەرمی لە چەند پارێزگایەکی باکووری کوردستان بەم جۆرەیە؛ ئەرزنجان و دێرسیم ١١، ئیدر ٨، ئاگری ٧، ئەرزەڕۆم و ئەردەخان ٣ پلە.  باکووری کوردستان ئەمساڵ بە قەیرانی ئاودا تێپەڕبوو و بەشێک لە جووتیاران زیانی زۆریان کرد.  هەر بەهۆی قەیرانی کەمئاوی و گۆڕانی کەشوهەوا، ئاستی ئاو لە دەریاچەی وانی باکووری کوردستان دابەزیوە؛ ئەگەر بەراوردێکی نێوان دیمەنی ئێستا و پێش کەمکردنی ئاوەکەی بکرێت، بەئاسانی گۆڕانکارییەکان دەبینرێن، کە بەشێکی زۆری دەریاچەکە بووەتە وشکانی.