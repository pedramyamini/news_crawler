سەرھەد فاتح کە ئەندامی پۆلیسی رووبارەکانە لە پردێ بە تۆڕی میدیایی رووداوی راگەیاند، "ئەو ١١ کەسە پیاو و ژنێک و نۆ منداڵیان بوون، لە کاتی بەرزبوونەوەی ئاوی زێی بچووک لە باخەکەیان بوون لەنێوان ھەردوو گوندی کوردستان و قایەباشی لە سنووری پردێ ژیانیان کەوتە مەترسییەوە. "  سەرھەد ئەوەشی گوت کە پۆلیسی رووبارەکان و تیمەکانی مەلەوانی توانیویانە ھەر ١١ کەسەکە بەبێ زیان رزگار بکەن.  بەهۆی شەپۆلێکی بارانبارینی بەخوڕ، لە باشووری کوردستان لافاو لە چەند گەڕەکێکی هەولێر و هەندێک ناوچەی دیکەی سنووری پارێزگاکە دروستبووە. هاوکات لە سنووری پردێش ئاستی ئاو بەرزبووەوە.   رزگارکردنی ئەندامانی خێزانەکە  بەپێی پێشبینییەکانی کەشناسیی ھەرێمی کوردستان شەپۆلەکە بەردەوام دەبێت، لە پارێزگای کەرکووکیش پێشبینیی بارانێکی بەهێز دەکرێت.