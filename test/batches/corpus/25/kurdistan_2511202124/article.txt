ئەو سەختییانەی باسی دەکات تێیپەڕاند و خۆی گەیاندە خاکی ئەڵمانیا، بەڵام شەوی ٢٣ لەسەر ٢٤ی ئەم مانگە هەواڵی گیانلەدەستدانی  بە خێزانەکەی درا. بەختیار هەر لەپێش ماڵەکەی خۆیان لە عەربەت پرسەی بۆ دانراوە، هێشتا تەرمەکەیشی نەهێندراوەتەوە.  ئامینە ساڵح، دایکی کاوە دەڵێت، "گوتم بەختیار رۆڵە بۆ وا دەنگت کزە نانت خواردووە؟ گوتی ' دوێنێ ' و دەستێکی بۆ بەرزکردمەوە و ئیتر تەواو. ئەوەی بۆمی دەهێنێتەوە دەیخەمە بان سەرم، بەڵام باوەڕ ناکەم کەس بۆمی بهێنێتەوە، تازە خۆی رۆشت با تەرمەکەیم هەبێت، چاوەڕێم بزانم کێ بۆمی دەکات".  نووسینگەی قوباد تاڵەبانی، جێگری سەرۆکوەزیرانی هەرێمی کوردستان دوای راپۆرتەکەی تۆڕی میدیایی رووداو پەیوەندییان بە رووداو کرد و رایانگەیاند، تێچووی هێنانەوەی تەرمی گەنجەکە لەئەستۆ دەگرن.  لە ٢٤ی ئۆکتۆبەر، کاوە لەگەڵ شەش هاوڕێی دیکەی کە دانیشتووی سەیدسادقن، بۆ گەیشتن بە ئەوروپا کۆچ دەکەن، لەکاتی گرژی و ئاڵۆزییەکانی سەر سنووری بێلاڕووس و پۆڵەندا لە یەکدی جیادەبنەوە و لەگەڵ چەند کۆچبەرێکی دیکەی کورد لە رێگەی قاچاخچییەوە خۆیان دەگەیێننە ئەڵمانیا؛ دوایین جاریش هەواڵی گیانلەدەستدانی لەو وڵاتەوە بە کەسوکارەکەی دەگوترێت.  ئەنوەر مەحموود، باوکی بەختیار دەڵێت، "ناوی بەختیار بوو، بەڵام بەخت یاوەری نەبوو و گیانی لەدەستدا؛ بڵێم چی گەر بمتوانیایە باڵم دەگرت و دەچووم دەمهێنایەوە و نەمدەهێشت ئاوای لێبێت".  تەرمی بەختیار لە پزیشکی دادوەری لە ئەڵمانیایە و لێکۆڵینەوە لە هۆکاری گیانلەدەستدانی دەکرێت. ئەو شەش کۆچبەرەش کە لەگەڵی بوون و وێنە و هەواڵی گیانلەدەستدانیان بڵاوکردەوە، دەستگیر کراون.  موسەنا ئەمین، ئەندامی لیژنەی پەیوەندییەکانی دەرەوە لە خولی پێشووی پەرلەمانی عێراق ئاماژە بەوە دەکات، تێچووی هێنانەوەی تەرمی کاوە سێ هەزار یۆرۆیە، "حکومەت وەکو ئەرک نا، بەڵکو وەکو هاوسۆزییەک دەبێت ئەو ئەرکە لەئەستۆ بگرێت و بیهێنێتەوە".  دوایین پەیوەندیی کاوە - ش لەگەڵ خانەوادەکەی چوار رۆژ پێش گیانلەدەستدانی لە رێگەی نامەیەکی دەنگییەوە بووە.