بەگوێرەی راگەیێندراوەکەی هەپەکە، کە باڵی سەربازی پەکەکەیە: "لە رۆژی ٨، ٩ی تشرینی دووەمی ٢٠٢١ دەوروبەری ناوچەی شێلادزێ ١٣ جار لەلایەن فڕۆکە جەنگییەکانی سوپای تورکیاوە بۆردومانکراوە. تورکیا بانگەشەی ئەوە دەکات کە ٤ گەریلا کراونەتە ئامانج، بەڵام ئەو بانگەشەیە درۆیە. زیان بەر هێزەکانمان نەگەیشتووە. "  هەپەگە باسی لەوەشکردووە، کە سوپای تورکیا لە ١١ی تشرینی یەکەمدا گوندی دەشیشێ و گۆڕەپانی کۆردینەی تۆپباران کردووە، رۆژی دواتریش بەردەوام هەلیکۆپتەر بەسەر ناوچەی ئاڤاشیندا سووڕاوەتەوە".   رۆژی ٩ی تشرینی دووەمی ٢٠٢١، وەزارەتی بەرگریی تورکیا بڵاوی کردەوە کە  چوار گەریلای پەکەکە لە ئەنجامی بۆردومانێکی فڕۆکەی بێفڕۆکەوانەوە لە ناوچەی مەتین لە خاکی هەرێمی کوردستان گیانی لەدەستداوە.