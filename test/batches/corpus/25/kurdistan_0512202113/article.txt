ئەژی چەتۆ، سەرۆکی رێکخراوی فەلەکناسی کوردستان بە رووداوی راگەیاند، پێشنیوەڕۆی ئەمڕۆ یەکشەممە لە ئاسمانی هەولێر خۆر خەرمانەیدا کە بە Sun Halo ناسراوە و زۆرجار وەک هێمایەکی نزیکبوونەوەی باران یان بەفربارینە لەو ناوچەیەدا.  هۆکاری دروستبوونی خەرمانەی خۆر، دەگەڕێتەوە بۆ شکانەوەی تیشکی خۆر بەنێو کریستاڵە سەهۆڵییەکانی هەوری ئاستبەرزی ناسراو بە (سیڕۆستڕاتۆس) و شیبوونەوەی بۆ پێکهاتەی شەبەنگیی و دروستبوونی تەوقێکی رووناک بەدەوری دیسکی خۆر لەنێو هەورەکە وەک پەلکە زێڕینەیەکی  بازنەیی رەنگاوڕەنگ.  ئەو کریستاڵە سەهۆڵیانەی کە بەرپرسن لە دروستبوونی خەرمانە، بەشێوەیەکی ئاسایی لە هەوری سیرۆستراتۆس لە ترۆسفری سەرەوە راگیر دەبن، بەڵام لە کەشوهەوای سارددا دەتوانن لە نزیک رووی زەویدا بمێننەوە، لەو حاڵەتەدا وەک تۆزی ئەڵماس ناودەبرێن شێوە و ئاڕاستەکردنی تایبەتی کریستاڵەکان بەرپرسیارن لە جۆری خەرمانەکە. رووناکی بەهۆی کریستاڵی سەهۆڵییەوە دەشکێنەوە و دووبارە رووناکی دەدەنەوە و رەنگە بەهۆی پەرتبوونی رووناکییەکان دابەشبوونی رەنگەکانیش دروست ببێت.   ئەژی چەتۆ دەڵێت: "کریستاڵەکان وەک هاوێنە و ئاوێنە رەفتار دەکەن. دیاردە ئەتۆمۆسفیرییەکانی بینایی وەک خەرمانە وەک بەشێک لە کەشناسی کەشوهەوا بەکاردەهێنرێت، ئەمەش مەبەستێکی ئەزموونکاری پێشبینی کەشوهەوا بوو پێش ئەوەی کەشناسی پێش بکەوێت. زۆر جار ئاماژە بەوە دەکەن کە باران لە ماوەی ٢٤ کاژێری داهاتوودا دەبارێت، چونکە هەوری سیرۆستراتۆس کە دەبێتە هۆی ئەوەی کە دەتوانێت نیشانەی نزیکبوونەوەی بارانبارین نیشان بدات.