رۆژی دووشەممە ٢٩ - ١١ - ٢٠٢١ وەزارەتی پێشمەرگەی هەرێمی کوردستان راگەیێنراوێکی لەبارەی بەرزکردنەوەی پلەی پێشمەرگە و پلەدارەکانی سەر بە وەزارەتی پێشمەرگە بڵاوکردەوە و دەڵێت "پاڵپشت به مادده‌ی ١٤ له سیستمی ژماره ٦ی ساڵی ٢٠١١ په‌یڕه‌وی (نیزامی) راژه‌و خانه‌نیشینی پێشمه‌رگه تایبه‌ت به یاسای ژماره (٣٨) ی ساڵی ٢٠٠٧ ئاماژه به‌فه‌رمانی وه‌زاری وه‌زاره‌تی پێشمه‌رگه، به‌ڕێوه‌به‌رایه‌تی ئیداره‌ی گشتی ژماره ٦٠٣٣ تایبه‌ت به به‌رزكردنه‌وه‌ی پله‌ی كارمه‌ندان، به‌فه‌رمانی شۆڕش ئیسماعیل، وه‌زیری پێشمه‌رگه، بڕیاردرا به پله به‌رزكردنه‌وه‌ی پله‌ی (٧٨٣٢) پله‌دار و پێشمه‌رگه‌ی سه‌ر به‌دیوان و لیواكانی پێشمه‌رگه له خشته‌ی نه‌ورۆزی ٢٠٢١). "  به‌ڕێوه‌به‌رایەتی ئیدارەی کارمەندانی وه‌زاره‌تی پێشمه‌رگه تایبه‌ت به راگه‌یاندنی وه‌زاره‌تی پێشمه‌رگه رایگه‌یاند، "به فه‌رمانی وه‌زیری پێشمه‌رگه ٧٨٣٢ پله‌دار و كارمه‌ند پله‌ی به‌رزكرایه‌وه کە به‌سه‌ر دوو لیستدا دابه‌شكراوه و لیستی یه‌كه‌م ٧٧٧٧ و لیستی دووه‌میش ٥٥ پله‌دار و پێشمه‌رگه‌یه. "  به‌ڕێوه‌به‌رایەتی ئیدارەی کارمەندانی وه‌زاره‌تی پێشمه‌رگه دەڵێت "ته‌واوی ئه‌و كارمه‌ند و پێشمه‌رگانه به‌پێی خزمه‌تی سه‌ربازی و بڕوانامه‌كانیان دابه‌شكراوه به‌سه‌ر هه‌ردوو لیستدا. "  وەزارەتی پێشمەرگە ئاماژە بەوەش دەدات، له‌دوای پله به‌رزكردنه‌وه‌ی كارمه‌ندان و پێشمه‌رگه، ئاماده‌كارییه‌كانی خشته‌ی پله به‌رزكردنه‌وه‌ی ئه‌فسه‌رانیش له قۆناخی كۆتاییدا و بڕیاریشه به‌م نزیكانه ره‌وانه‌ی ئه‌نجوومەنی وه‌زیرانی هه‌رێمی کوردستان بكرێت.