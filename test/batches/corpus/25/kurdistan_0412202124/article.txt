سەرۆک مەسعود بارزانی ئاماژەی بەوەدا، هیوادارم لە کارەکانتان سەرکەوتوو بن کە کارکردنە بۆ بەدیهێنانی ئامانجە رەواکانی گەلی کورد  و کارکردن لە جیهاندا بۆ پەیوەندی بەهێز لەگەڵ وڵاتان بۆ دۆزی رەوای کورد  هەروەها نارین نادرۆڤا کە کوردە و خەڵکی کازاخستانە دەڵێت، لە کازاخستانە زیاتر لە ١٠٠ هەزار کورد هەن. وەک نوێنەرێکی ئەوان بەشدارە بۆ هاودەنگبوون لە کۆنفرانسەکە.  نارین نادرۆڤا دەشڵێت، "کۆنفرانسێکی زۆر گرنگە کە هەموومانی لێرە کۆ کردووەتەوە و کار دەکەین بۆ ناسینی یەکتر و ناساندنی کورد بە هەموو جیهان".  کۆنفرانسی کۆنفێدراسیۆنی رەوەندی کورد لە دوو رۆژدا بەڕێوە دەچێت. ئامانجی سەرەکییان یەک گوتاریی کوردە لە دیاسپۆرا و وڵاتانی جیاجیا بۆ ناساندنی کورد لەلایەک و لۆبیگەری بۆ چەسپاندنی مافی کورد لە کۆمەڵگەی نێودەوەڵەتی. بارەگای بارزانی پاڵپشت و رێکخەری سەرەکی کۆنفرانسەکە و کۆنفدراسیۆنەکەیە.  تاهیر هەورامی، بەرپرسی دێسکی رەوەندی کورد لە بارەگای بارزانی دەڵێت، کۆمەڵێک راسپاردەمان هەن لە چوارچێوەی سمینار و وۆرکشۆپ کە گرنگترینیان دروستکردنی لۆبییەکی بەهێزی کوردییە بۆ بەدیهێنانی ئامانجەکانی گەلی کورد لە هەموو جیهان  کۆنفدراسیۆنی رەوەندی کورد زیاتر لە ٤ ساڵە لە چوارچێوەیە کۆمەڵەی جیاجیای کولتووریی و کۆمەڵایەتی و فێرکاری چالاک بوون.   ئەمڕۆ لە هەولێر نزیکەی ٣٠٠ کەس کۆنفێدارسیۆنەکە بە فەرمی رادەگەیێنن کە لە چوارچێوەیەکی تۆکمە و ئامانجداردا لە کارەکانیان بەردەوام بن.