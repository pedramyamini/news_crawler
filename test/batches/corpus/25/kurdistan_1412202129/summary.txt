نووسینەوەی دەستووری هەرێمی کوردستان دەبێتەوە رۆژەڤ؛ فراکسیۆنی پارتی دەڵێت، "لە هەمووان جیددیترن" بۆ نووسینەوەی دەستوور. پەرلەمانتارێکی فراکسیۆنی یەکێتیش ئاماژە بەوە دەکات، دەبێت دەستوور بە کۆدەنگی بنووسرێتەوە. پەرلەمانتارێکی گۆڕان دەڵێت، ئەم خولە کاتی ئەوەی نەماوە. فراکسیۆنی یەکگرتوو دەخوازن "بە زووترین کات ببینە خاوەنی دەستوور"، کۆمەڵی دادگەرییش پێیوایە دەستوور کەشوهەوای لەباری پێویستە.