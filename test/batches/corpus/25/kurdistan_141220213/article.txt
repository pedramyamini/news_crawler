ئەمڕۆ سێشەممە ١٤ - ١٢ - ٢٠٢١ سەرکەوت ئەحمەد، گوتەبێژی پۆلیسی سلێمانی بە تۆڕی میدیایی رووداوی راگەیاند، دوو كەس لەوانەی دەستگیركراون لەناو ئۆتۆمبێلێكەوە  تەقەیان لە كەسێك كردووە و دواتر هەڵاتوون، بەڵام لە هەمان رۆژدا دەستگیركران  و دەستیش بەسەر ئۆتۆمبێلەكەیاندا گیراوە.  لەبارەی رەگەز و تەمەنی تۆمەتبارەکان، سەرکەوت ئەحمەد گوتی، هەرسێ تۆمەتبارەکە تەمەنیان لە سەرووی ٢٠ ساڵەوەیە و لە رەگەزی نێرن، بەڵام یەکێکیان جلوبەرگی ژنانەی لەبەرکردووە. هەروەها لەبارەی هۆکاری کێشەکەوە دەڵێت، بەهۆی لێخووڕینی ئۆتۆمبێلەوە بووە.  لە بەشێکی دیکەی قسەکانیدا گوتەبێژی پۆلیسی سلێمانی  ئەوەی خستەڕوو، دوای لێكۆڵینەوە لەو دۆسیەیە كەسێكی دیكە دەستگیركراوە  دەستیش بەسەر چەكێكی جۆری كڵاشینكۆفەدا گیراوە.