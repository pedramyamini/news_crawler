لە تورکیا و باکووری کوردستان  رۆژی هەینی ٢١ - ١ - ٢٠٢٢ تۆمارکردنی خوێندکارانی قوتابخانە بۆ خوێندنی وانەی "بژاردە" کوردی کۆتاییدێت.   مزگین یاڵچین لە گوندێکی شارۆچکەی فارقین لە پارێزگای ئامەدی باکووری کوردستان مامۆستای وانەی کوردییە لە قوتابخانەی گوندەکە و بە شێوەی ئۆنلاین ژمارەیەک گرتە ڤیدیۆیی تۆمارکردووە و تێیدا قوتابییان بە شێوازی سەرنجڕاکێش فێری زمانی کوردی دەکات.   مزگین پەیجێکی تایبەت بە خوێندنی کوردی کردووەتەوە و ٦٠ هەزار سەردانیکاری هەیە.   لە باکووری کوردستان نزیکەی ٣ هەزار مامۆستای خوێندنی کوردی هەن کە لە زانکۆکان زمان و وێژەی کوردییان خوێندووە و رێگەیان پێدەدرێت لە قوتابخانە وانەی کوردی بڵێنەوە.