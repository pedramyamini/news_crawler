رۆژی چوارشەممە ١٧ - ١١ - ٢٠٢١ لە سەلاحەددین سەرۆك مەسعود بارزانی پێشوازیی لە عەمار حەكیم، سەرۆكی رەوتی حیكمەی نیشتمانیی عێراق كرد.  بەپێی راگەیێندراوی بارەگای بارزانی کە لە فەیسبووکی خۆیان بڵاوکراوەتەوە، لە دیدارەكەدا بیروڕا لەبارەی بارودۆخ و دوایین پێشهاتەكانی ناو گۆڕەپانی سیاسیی عێراق ئاڵوگۆڕ كرا و، هەروەها دەرئەنجامەكانی هەڵبژاردن و چەند پێشنیازێك بۆ پرۆسەی سیاسیی دوای هەڵبژاردنی ئەنجوومەنی نوێنەرانی عێراق تاوتوێ كران.  بەپێی ئەنجامە بەراییەکانی هەڵبژاردنی پەرلەمانی عێراق، کە لە ١٠ی ئۆکتۆبەری ٢٠٢١ بەڕێوەچوو؛ هاوپەیمانیی هێزی دەوڵەت کە لە عەممار حەکیم، سەرۆکی رەوتی حیکمەی نیشتمانی و حەیدەر عەبادی پێکهاتووە لە هەڵبژاردنی پێشوەختەدا ٤ کورسییان بەدەستهێناوە.  هەروەها پارتی دیموکراتی کوردستانیش ٣٣ کورسی لە کۆی ٣٢٩ کورسییەکەی پەرلەمان بەدەستهێناوە.