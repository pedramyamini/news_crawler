تۆمەتبارەکان بریتین لە هەریەکە لە (س. ف. ع)، (ع. م. ک) و (ع. س. خ)، کە تۆمەتبار بوون بە کوشتنی هاونیشتمانییەک و بریندارکردنی یەکێکی دیکەش.  شەماڵ دێواری، گوتەبێژی پۆلیسی سۆران بە تۆڕی میدیایی رووداوی راگەیاند، "لە سەرەتای مانگی رابردوودا لەبەردەم زانکۆی سۆران دەستڕێژی گوللە لە ئۆتۆمبێلێک کرا و لە ئەنجامدا کەسێک بەناوی محەممەد خەڵەف کوژرا و کەسێکی دیکەش بە ناوی رێباز خالید بریندار بوو. پۆلیس هەر زوو ناونیشانی تەقەکەرەکانی دەستکەوتووە کە خۆیان ونکردبوو، ئەمڕۆش هەرسێکیان خۆیان رادەستی یاسا کرد".  گوتەبێژی پۆلیسی سۆران ئەوەشی خستووەتەڕوو، "تۆمەتباران بەپێی ماددەی ٤٠٦ لە یاسای سزادانی عێراقی راگیراون و لێکۆڵینەوەیان لەگەڵدا دەکرێت".