لە راگەیێندراوێکی ئاسایشی دەروازەی نێودەوڵەتیی حاجی ئۆمەراندا کە بۆ تۆڕی میدیایی رووداو نێردراوە، هاتووە "دوای زانیاریی ورد و چاودێریی بەردەوام لەسەر ئۆتۆمبێلێكی تایبەتی ئێرانی كە هەندێك كەلوپەلی یەدەگی ئۆتۆمبێلیان بە شێوەیەکی شارەزایانە شاردوونەتەوە و دەیانویست بە شێوەی نایاسایی دەربازی وڵاتی ئێران بكەن، دواتر لەلایەن كارمەندانی بەڕێوەبەرایەتیی ئاسایشی دەروازەی حاجی ئومەران دەستگیرا بەسەر ئۆتۆمبێلەكە".  دوای پشكنینی ئۆتۆمبێلەکە لەلایەن ئاسایشی دەروازەکەوە، دەركەوتووە كە "بڕێكی زۆر كەلوپەلی یەدەگی ئۆتۆمبێل بە بڕی زیاتر لە ١٢٠ كیلۆگرام شاردراوەتەوە".  لە راگەیێندراوەکەدا ئاماژە بەوەش کراوە، دوو کەسی ئێرانی کە بازرگانی کارەکە بوون، دەستبەسەرکراون.