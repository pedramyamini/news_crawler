رۆژی ١٧ - ١٢ - ٢٠٢١، لە گوندی كێلەسپی سەر بە پارێزگای سلێمانی، بەهۆی رووداوێكەوە سێ هاووڵاتی برینداربوون و یەكێك لەو هاووڵاتییانە دوای گەیاندنی بۆ نەخۆشخانە بەهۆی سەختیی برینەكەیەوە گیانی لەدەستدا. پۆلیسی سلێمانی دەڵێت، دوای گەیشتنی هێزەكانیان و تیمەكانی بەشی پۆلیسی بەڵگەی تاوان، پشکنین و هێڵكاری بۆ شوێنی رووداوەكە كرا و دادوەر فەرمانی دۆزینەوە و دەستگیركردنی بۆ چوار تۆمەتبار دەركرد.  ئەو چوار تۆمەتبارە، وەکو لە راگەیێندراوەکەی پۆلیسی سلێمانیدا هاتووە، ناویان "ج. أ. ر لەدایكبووی ساڵی ١٩٩٠ "، "أ. ر. ح لەدایكبووی ساڵی ١٩٦٥ "، "ك. هـ. ر لەدایكبووی ساڵی ١٩٧٨ " و "ر. ر. ح لەدایكبووی ساڵی ١٩٦٠ "یە.  بە بڕیاری دادوەر و بەپێی ماددەی ٤٠٦ لە یاسای سزادانی عێراقی تۆمەتبارەکان راگیراون و لێكۆڵینەوە لەگەڵیان بەردەوامە.