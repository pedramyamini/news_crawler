لە دەروازەی سنووریی پەروێزەخان لە گەرمیان، لە سەرەتای ئەمساڵەوە جمووجۆڵی بازرگانی تێیدا بۆ نیوە کەمیکردووە؛ بە گوتەی ئەو کەسانەی لە دەروازەکە کار دەکەن، هۆکارەکەی تووندیی مەرجەکانی ئەو دەروازە سنووریەیە لەگەڵ زۆریی پارەی گومرگ. ئەندامێکی ئەنجوومەنی پارێزگای سلێمانی بەدواداچوونی بۆ داهات و جمووجۆڵی بازرگانی لە سنووری دەروازەی نێودەوڵەتیی پەروێزخان کردووە و دەڵێت، داهات لەو دەروازەیە بە رێژەی ٦٢ % کەمیکردووە.