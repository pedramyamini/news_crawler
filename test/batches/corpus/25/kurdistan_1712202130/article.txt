پەیامنێری رووداو لە سلێمانی ئاماژەی بەوە کرد، پۆلیس کاتێک گەیشتووەتە شوێنی رووداوەکە، بریندارەکان لەو شوێنە نەمابوون و گوێزرابوونەوە بۆ نەخۆشخانە کە دووان لە بریندارەکان بەهۆی ئەوەوە بووە ئۆتۆمبێل لێی داون.   ئەو کەسەی گیانی لەدەستداوە ناوی (ئـ) ـە، تەمەنی نزیکەی ٤٠ ساڵانە و باوکی سێ منداڵە.       بەپێی زانیارییەکانی رووداو، هۆکاری روودانی شەڕەکە لەسەر کێشەی زەویوزار بووە. ئەو دوو بنەماڵەیەی کە شەڕەکە لەنێوانیان روویداوە سەر بە عەشیرەتەکانی مەنمی و عوزێرین. ئەو کەسەی کە گیانی لەدەستداوە سەر بە عەشیرەتی مەنمییە.   شایەتحاڵێکی رووداوەکە کە نەیویست ناوی ئاشکرا بکرێت، بە تۆڕی میدیایی رووداوی راگەیاند، شەڕەکە لەسەر کێشەی ئاو لە زەویی باوکی ئەو کەسەی کوژراوە روویداوە. هاوکات لەنێو بریندارەکاندا کەسێک هەیە بەناوی ئامینە کە تەمەنی لە ٥٠ ساڵدایە.