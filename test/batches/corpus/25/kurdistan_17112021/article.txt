بەپێی هەواڵی رێکخراوەکانی مافی مرۆڤ، ئیتلاعاتی نەغەدە کەسوکاری ئەسعەد رامین و داود رەحیمی، دوو بەندکراوی کوردیان بانگهێشت کردووە و وێنەی تەرمی ئەو بەندکراوانەیان بە کەسوکاریان پێشانداوە.   پێشتر رێکخراوی مافی مرۆڤی هەنگاو رایگەیاندبوو، ئەو دوو بەندکراوە لە کاتی دەستگیرکردنیان تەقەیان لێکراوە و برینداربوون و لەژێر ئەشکەنجە لەلایەن هێزەکانی ئیتلاعاتی سەر بە سوپای پاسدارانی ورمێ کوژراون.   ئیتلاعات تەرمی ئەو دوو بەندکراوەی رادەستی کەسوکاریان نەکردووەتەوە و هۆشدارییان داوەتە کەسوکاریان کە نابێت رێوڕەسمی پرسەیان بۆ دابنێن.