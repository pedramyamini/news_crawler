وەرزی رنینەوەی سێو کۆتاییهاتووە، بەڵام سێوی باوەرێن هەروا لەبن دارانن. یەکێتیی خاوەن باخەکانی ورمێ دەڵێت، ئەمساڵ بەهۆی رەشەباوە، ٨ % ی سێوی ئەو پارێزگایە باوەرێن بووە. هەموو ساڵێک فرۆشتنی ئەو جۆرە سێوە، دەبێتە کێشەیەکی گەورە. کارخانەکانی ئاومیوە و خۆراکی ئاژەڵی سێوی باوەرێن دەکڕنەوە و ئەمساڵ رێژەیەکی کەمیان وەرگرتووە، بۆیە بە هەزاران تۆن لەسەر دەستی خاوەن باخ و بازرگانان ماوەتەوە.