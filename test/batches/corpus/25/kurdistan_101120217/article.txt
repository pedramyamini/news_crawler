مەحموود محەممەد، گوتەبێژی پارتی دیموکراتی کوردستان لە کاتی بەشداریکردن لە بوولتەنی کاژێر ١٣: ٠٠ ـی تەلەڤزیۆنی رووداو کە هەوار جەلالەدین پێشکێشی دەکات لەبارەی ئەو شاندەیان کە ئێستا لە بەغدایە دەڵێت، "لەگەڵ زۆربەی هەرە زۆری لایەنەکان گفتوگۆیان کردووە، گفتوگۆکان زیاتر بۆ ئەوەیە کە لە یەکدی تێبگەین، نەک بۆ ئەوەی رێککەوین یان چۆن حکومەت پێکدەهێنین. "  گوتەبێژی پارتی دیموکراتی کوردستان دەڵێت، هەموو ئەو لایەنانەی کە لە بەغدا گفتوگۆیان لەگەڵ کردوون، دەیانەوێت سەردانی هەرێمی کوردستان بکەن.  دەقی هەڤپەیڤینی رووداو لەگەڵ مەحموود محەممەد، ئەندامی مەکتەبی سیاسی و گوتەبێژی پارتی دیموکراتی کوردستان:  رووداو: هێشتا ئەنجامی هەڵبژاردنەکان پەسندنەکراوە، شاندێکی پارتی لە بەغدایە. ئامانج لەو سەردانە چییە؟  مەحموود محەممەد: پێش هەڵبژاردنیش شاندی ئێمە سەردانی بەغدای دەکرد، ئەمەش پێویستە بە تایبەت لەم کات و ساتەدا کە عێراق بە دۆخێکی زۆر نالەباردا تێدەپەڕێت. بۆ ئەوەی ئاگاداربین لە کۆی ئەو بابەتانەی کە روودەدەن، هەروەها لە را و گفتوگۆی لەگەڵ لایەنەکان دەکرێت تێبگەین، کە ئەوان بە چ ئاراستەیەک دەیانەوێت پرۆسەی سیاسی ئاراستە بکەن.   لەو روانگەیەوە شاندی ئێمە لە هەفتەی رابردوو لە بەغدا بوون، دوێنێ گەڕانەوە. لەگەڵ زۆربەی هەرە زۆرەی لایەنەکان گفتوگۆیان کردووە، گفتوگۆکان زیاتر بۆ ئەوەیە کە لە یەکدی تێبگەین، نەک بۆ ئەوەی رێککەوتن بن یان چۆن حکومەت پێکدەهێنین.  رووداو: پارتی لەو سەردانەدا چی لە هەڵوێستی لایەنە عێراقییەکان خوێندەوە؟ لەو سەردانەدا هیچ لێکتێگەیشتن و رێککەوتنێک کرا؟  مەحموود محەممەد: بە داخەوە دەبێت ئەوە بڵێین لە عێراق دۆخێک هەیە، کاتێک تۆ بڕیارێک بدەی بۆ ئەوەی کارێک بکەی، تاوەکو پێڕادەگەی بۆ ئەوەی ئەو کارە ئەنجام بدرێت، کۆمەڵێک شتی دیکە روودەدەن کە خەریک دەبی ئەنجامی ئەو رووداوانە چارەسەر بکرێن، یان کێشەکان چارەسەر بکرێن.  شاندی ئێمە کە چوو بۆ بەغدا بەو نیازەبوو کە لەگەڵ هەموو لایەنەکان گفتوگۆ بکەن بۆ ئەوەی کە دۆخی ئێستا کە لەسەر ئەنجامی بەرایی دیاریکراوە، ئەو لایەنانەی کە براوەن و ئەو لایەنانەی کە دۆڕاون چۆن دەڕواننە پرۆسەی سیاسی و پێکهێنانی حکومەت. بەڵام دوای ئەوەی شاندەکەی ئێمە گەیشتە ئەوێ، بە داخەوە هێرشکرایە سەر ماڵی کازمی، ئەو رووداوە کۆمەڵێک شتی گۆڕی، دەتوانین بڵێین قەیرانێک دروستبوو، کە کاریگەری دەکاتە سەر رەوتی کۆبوونەوەکان و ئاراستەی کۆبوونەوەکان. هەروەها لە بۆچوونی هەندێک لایەن لەسەر بابەتی ئەوەی کە حکومەت چۆن پێکبهێندرێت.  بۆیە ئەو بابەتانە لە عێراقدا بوونەتە رێگر لەبەردەم ئەوەی پرۆسەی سیاسی وەکو ئەوەی پێویستە بەڕێوەبچێت، بە داخەوە لە بری ئەوەی ئێستا دابنیشن کار لەسەر کارنامەی حکومەتی داهاتووی عێراق بکەن تێیدا چارەسەر بۆ گیر و گرفتە کەڵەکەبووەکان یەک بەیەک بدۆزرێتەوە، کەچی دەبینین قەیرانی دیکە دەخوڵقێندرێت، بەوە راناگەن قەیرانەکانی پێشوو چارەسەر بکەن یان رێگە چارەی بۆ دابنرێت.  ئەمانە هەمووی بەشێکن لەو پرۆسە سیاسییە سەقەتەی کە لە عێراقدا بەڕێوەدەچێت. بە داخەوە لە عێراقدا خەڵک رازی نییە بەوەی لە هەڵبژاردنێکدا کورسیی کەم بهێنێت یان بدۆڕێت، ئەمە بووەتە کولتوورێک کە بە هەرشێوازێک بێت دەیەوێت بێتە سەر حکوم، جا بە زۆری بێت یان خۆسەپاندن بێت، ئەمە هەر ئەو کولتوورەیە کە لە کۆنەوە لە عێراق لە دەرئەنجامی کودەتا هاتوونەتە سەر حکوم، ئێستاش شتێکی لەو بابەتە هەیە. بە داخەوە عەقڵیەتێک ماوە کە رای سندووقەکان و خەڵکی پێ قبووڵ نییە، بۆیە ئەو کێشانە یەک لەدوای یەک دروست دەبن.  لەبری ئەوەی بپەرژێنە سەر ئەوەی چۆن عێراق بەرەو پێشەوە ببەن، چۆن ئەو قەیرانە داراییەی هەیە چارەسەری بکەن، چۆن ئەوە کێشە ئیدارییانەی کە هەیە چارەسەر بکەن، یان چۆن حکومڕانی بەرەو ئاراستەیەک ببەن کە حکومڕانیەکی باشبێت کە نوێنەرایەتیی هەموو پێکهاتەکانی ناو عێراق بە نەتەوەیی و ئایینییەوە بکات.  بەداخەوە ئەمە گرفتێکی گەورەی ناو عێراقییەکانە. بۆیە ئەمە خوێندنەوەی ئێمە بۆ ئەو سەردانەی برادەران چوون، کە هەموو لایەنەکان باس لەوە دەکەن کە عێراق بەرەو ئاراستەیەکی دیکە بڕوات و حکومڕانی راست بکرێتەوە، بە شێوازێکی دیکە حکومڕانی بکرێت کە لایەنەکان هەمووی تێیدا بەشداربن، بەڵام کە دێتە سەر پراکتیک، بە داخەوە ئەوە نابینین، ئەمەش گرفتێکی گەورەیە.  رووداو: لایەنە شیعییەکان دەیانەوێت سەردانی هەرێمی کوردستان بکەن و لەگەڵ لایەنە سیاسییەکانی کوردستان کۆببنەوە؟  مەحموود محەممەد: لەگەڵ هەموو ئەو لایەنانەی کە گفتوگۆیان کراوە، بەڵێ. چونکە پێشتریش ئەوان سەردانی ئێمەیان کردبوو، ئێمەش وەکو وەڵامی سەردانەکەیان ئەو سەردانی ئەو لایەنانەمان کردەوە. هەموو لایەنەکان مەکتەبی سیاسیان و کەسی یەکەمیان سەردانی هەرێمی کوردستانیان کرد، لەنێویشدا سەردانی سەرۆک مەسعود بارزانی و مەکتەبی سیاسی ئێمەو برادەرانیان کردووە، ئێمەش وەڵامی ئەو سەردانەمان داونەتەوە، برادەرانمان چوون سەردانی هەموو لایەنەکانیان کردووە بەبێ هەڵاوێردن لە شیعە و سوننە.  پێویست بێت هاتووچۆی دیکەش دەکرێت، بۆ ئەوەی ئەو گرفتانەی هەیە چارەسەر بکرێت. لە هەمووی گرنگتر پێویستە لەم کاتەدا بە تایبەتی هەموو لایەنەکان لەسەر کارنامەیەک رێکبکەوین بۆ ئەوەی کابینەی نوێی حکومەتی عێراقی چۆن کارەکانی خۆی رێکبخات، ئەو کارانەی کە پێویستن و ئەولەویەتی کارەکان دیاری بکرێت بەپێی ئەو واقیعەی ئێستا لە عێراق هەیە، چ لە رووی ئابووری، چ لە رووی ئیداری و چ لە رووی دیپلۆماسی و چ لە رووی ئەمنییەوە، کە ئەمانە هەموویان پێویستیان بە پێداچوونەوە و رێکخستنەوەیەکی  تایبەتی هەیە.  رووداو: ئێستا شاندێکی یەکێتیی نیشتمانیی کوردستان بە جیا لە بەغدایە، بۆچی ئێوە و یەکێتی بە جیا سەردانی بەغدا دەکەن؟ بە نیازی ئەوە نین بۆ جاری داهاتوو بە شاندی هاوبەش بچنە بەغدا؟  مەحموود محەممەد: ئێمە بۆ ئەوە نەچووینە کابینەی پێکبهێنین یان رێککەوتن لەگەڵ لایەنە سیاسییەکان شیعەو سوننە بکەین، ئێمە وەکو سەردان و تێگەیشتن و تێگەیشتن لەوەی ئێستا چ روودەدات و چۆن مامەڵە بکرێت لەگەڵ ئەو واقیعەی ئێستا لە گۆڕێ هەیە.  چوونی شاندەکان وەکو حیزبەکان، مافی خۆیانە لەناوخۆی عێراقدا هاتووچۆی یەکدی بکەن و سەردانی یەکدی بکەن و لە نزیکەوە لە یەکدی تێبگەن و بزانن مەبەست و دیدگایان بۆ ئاییندەی ئەو وڵاتە چۆنە، لەسەر ئەو بنەمایە بڕیار بدەن، کە ئەو کارنامەیەی پێویستە ئەگەر بیانەوێت هاوبەشبن لە حکومەت لەسەر ئەو بنەمایە رێکبکەن و لێکتێگەیشتن لەنێوانیاندا دروست ببێت.  بۆیە هەوڵ دەدەین لە داهاتوودا ئەو بابەتە رێکبخرێت، هەروەکو ئاگاداریشن ئێمە لە دوو هەفتەی پێشوو سەردانی تەواوی حیزبەکانی کوردستانمان کرد، هەوڵماندا پێکەوە هەموومان لێکتێگەیشتنێک دروست بکەین، لێکتێگەیشتنێک لەنێوانی هەموو لایەنەکان هەبێت بۆ ئەوەی ئێمە وەکو لایەنی کوردستانی بتوانین لەم پرۆسە سیاسییە بەهێزەوە دەربکەوین، بۆ ئەو مەبەستەش سەردانی سەرجەم حیزبە کوردستانییەکانمان کرد چ ئەوانەی کورسیان هێنابوو چ ئەوانەی کورسیان نەهێنابوو، تەنانەت ئەوانەی بەشداری هەڵبژاردنیشیان نەکردبوو. مەبەستمان ئەوەبوو یەکڕیزییەکی ناو ماڵی کوردستانی دروست ببێت، ئەو یەکڕیزییە ببێتە پشتیوانێک بۆ پرۆسەی سیاسی و ئەو لایەنانەی کە بەشدار دەبن لە حکومەتی داهاتووی عێراق.  هێشتا ئەمانە ماون بکرێن، چونکە ئەنجامی هەڵبژاردن ماوە، کۆمیسیۆن لە رووی تەکنیکییەوە ئەنجامەکەی راگەیاندووە، بەڵام ئەو بابەت پێویستی بەوەیە هەم لە دەستەی دادوەری و هەم دادگای فیدراڵی یەکلایی بکرێتەوە. هەموو ئەمانەش وادەی دیاریکراوی هەیە، لەپاش ئەوە دەستدەکرێت بەوەی چۆن کابینەی داهاتوو لەسەر چ بنەمایەک و کارنامەکەی و چۆنیەتی پێکهێنانەکەی دیاری دەکرێت، ئەوکاتە پێویستە هەموو لایەنەکان چ ئەوانەی رایانگەیاندووە کە بەشداری لە پێکهێنانی حکومەتدا ناکەن، کە بەشدار نابن، بەڵام بەشدارن لە چۆنیەتی چارەسەرکردنی کێشەکانی کە هەرێمی کوردستان هەیەتی، لە ماددەی ١٤٠، مەسەلەی پێشمەرگە، نەوت و غاز، پرسی بودجە و کۆمەڵێک کێشەی دیکە. بۆیە ناکرێت خۆیان بەدوور بگرن چونکە بەشداری حکومەت ناکەن و نایانەوێت هاوبەشبن لە پێکهێنانی کابینە، بەڵام هاوبەش نەبن لە چارەسەرکردنی کێشەکانی هەرێمی کورستان لەگەڵ بەغدادا. بۆیە پێمانوایە پێویست بە هەموو لایەنەکان هەیە، چ ئەوانەی کە دەیانەوێت هاوبەشبن لە حکومەتی و کابینەی داهاتوو، چ ئەوانەی نایانەوێت بەشداربن، بەڵام هاوبەشن لە پرسە نیشتمانی و نەتەوەییەکانی کە لەگەڵ بەغدا هەمانە.  رووداو: وەکو پارتی پرۆژەتان هەیە بۆ گفتوگۆکردن لەسەر پێکهێنانی حکومەت؟ یاخود بەنیازن لەگەڵ یەکێتی پرۆژەیەکی هاوبەش ئامادە بکەن؟     مەحموود محەممەد: ئەوەی لای ئێمە هەیە تاوەکو ئێستا، ئەوەیە کە ئێمە دەمانەوێت کابینەیەک پێکبێت رەنگدانەوەی هاوبەشی نەتەوەیی و ئایینیی تێدا بەدیبکرێت، هەروەها پرسی ئەوەی چۆن هەموومان لە داڕشتنی بڕیاری سیاسی و ئیداری و ئابووریی ئەم وڵاتە بەشدار دەبین، نەک وەکو ئەوەی تاوەکو ئێستا هاتووە. لە راستیدا هاوبەشیی ئەوان وەکو بەشداریپێکردن لێکیانداوەتەوە، ئێمە نامانەوێت بەشداربین، بەڵکو دەمانەوێت هاوبەشبین لە داڕشتنی بڕیارەکان و پێکهێنانی کابینە و لەو دیدگایەی بۆ ئاییندەی عێراق لە هەموو رووەکانەوە، ئابووری، سیاسی، کۆمەڵایەتی و دیپلۆماسی دیاریدەکرێت. ئەوە یەکێکە لە مەرجە سەرەکییەکانمان بۆئەوەی ببێتە بەشێکی دیاریکراو لە کارنامەی حکومەت.     هەروەها مەسەلەی جێبەجێکردنی دەستوور، کابینەی داهاتوو بە دیاریکراوی سوود لە ماددەکانی دەستوور وەرنەگرێت، بەڵکو دەستوور بەشێوەیەکی گشتی خەڵک دەنگی بۆ داوە جێبەجێ بکرێت بە هەموو ماددەکانییەوە، هەڵاوێردنی تێدا نەبێت. گرنگە بەیەکەوە وەکو هاوبەشێک بڕیارەکان بدەین، بۆ جێبەجێکردنیش پێویستی بەوەیە ئێمە لەگەڵ یەک بەشداربین لەو دامەزراوانەی ئەم وڵاتە بەڕێوەدەبەن.     ئێمە دەڵێین و گوتووشمانە، وڵاتی عێراق وەکو دەوڵەتێکی دیاریکراو ناتوانێت لەسەر پێی خۆی بوەستێت ئەگەر هەموو پێکهاتەکانی لەنێو عێراق دەژین بەشدارنەبن لە بەڕێوەبردنی عێراقدا، زۆرجار ئەوە تاقیکراوەتەوە، بەڵام تێیدا سەرکەوتوو نەبوون. حەق نییە ئەو ئەزموونە سەرنەکەوتووانەی تاقیکراونەتەوە، جارێکی دیکە تاقیبکرێنەوە لەلایەن هەندێک لایەنی دیکەوە.     بۆیە پێویستمان بەوەیە ئێمە و هەموو لایەنەکانی دیکەی کوردستانی لەسەر مەسەلەی هاوبەشی و پێکەوەبوون لە بەڕێوەبردنی ئەو وڵاتەدا کارنامەیەکمان هەبێت، ئەوە کاری سەرەکیی ئێمەیە لەسەر مەسەلەی هاوبەشی، دەستوور و چارەسەری ئەو کێشانەی کە ماوەیەکی زۆرە بە هەڵپەسێردراوی لە نێوانی هەرێمی کوردستان و حکومەتی عێراقی فیدراڵ ماونەتەوە.     رووداو: سەبارەت بە پرسی پۆستی سەرۆککۆمار کە لە خولی پێشوو پارتی بەربژێری خۆی هەبوو، ئەمجارە پارتی داوای ئەو پۆستە دەکات؟ بەربژێری بۆ ئەو پۆستە دیاریکردووە؟     مەحموود محەممەد: لەناو عێراقدا لەدوای ساڵی ٢٠٠٣ رێککەوتنێکی جەنتڵ مانی لەنێوان کورد و سوننە و شیعە دروستبوو، بەبێ ئەوەی بنووسرێت، بەڵام وەکو نەریتێکی لێهاتووە، کە ئەم نەریتە لە زۆر وڵاتی دیکەش هەیە. ئەوەیش ئەوەیە سەرۆککۆمار بۆ کوردە، سەرۆکی پەرلەمان بۆ سوننەیە و سەرۆکی ئەنجوومەنی وەزیرانیش بۆ شیعەیە. ئێمە زۆرمان پێ باشە شیعەکان لەنێو خۆیاندا رێکبکەون، چ ئەو چوارچێوە هاوئاهەنگییەی ئێستا هەیانە لەگەڵ رەوتی سەدری، کەسێک بۆ پۆستی سەرۆکی ئەنجوومەنی وەزیران بەربژێر بکەن بە راوێژ لەگەڵ کورد و سوننە، چونکە ئەو سەرۆکوەزیرانە سەرۆکوەزیرانی هەموو عێراق دەبێت، بۆیە پێویستە بە راوێژکاری بێت لەگەڵ هەموو لایەنەکان و باوەڕی بەو کارنامەیە بێت کە لایەنەکان هەیانە و لەگەڵ کارنامەی ئەوان تێکەڵ دەکرێت و دەبێت بە بەشێک لە کارەکانی حکومەتی داهاتوو.     هەروەها سەرۆکی پەرلەمان بۆ سوننە دیاریکراوە، حەقە ئێستا ئەو دوو لایەنەی براوەی سەرەکین لەناو سوننەکان ئەوانە رێککەون لەسەر ئەوەی داخوا دیدگایان چییە و کێیان لەلا پەسند دەبێت بۆئەوەی بکرێت بە سەرۆکی پەرلەمان. شیعە و کورد لێگەڕێن سوننەکان خۆیان ئەو بڕیارە لە نێوخۆیان بدەن و رێکبکەون.     هەروەها سەبارەت بە ئێمەی کوردیش، مادام بڕیارەکەی وایە کورد سەرۆکی کۆمار وەردەگرێت، ئەمە ساخ بووەتەوە کە سەرۆکی کۆمار کورد بێت، لەناو کوردیشدا، ئەگەر لەناو کوردستانیش خۆمان بێین و بڕیاری ئەوە بدەین کێ دەبێتە سەرۆککۆمار، ئەوە بۆ ئێمە لێگەڕێن، وابزانم ئەمە گفتوگۆی دەوێت، تاوەکو ئێستا ئەو گفتوگۆیانە لە نێوانی ئێمە و لایەنەکان دەستیپێنەکردووە، هەر کاتێک دەستیپێکرد هەموو راگەیاندنەکان ئاگادار دەکەینەوە کە ئەنجامی گفتوگۆیەکان بە کوێ گەیشتوون.     رووداو: یەکێتیی نیشتمانیی کوردستان پێداگری لەسەر پۆستی سەرۆککۆمار دەکات و بە مافی یەکێتیی دەزانێت، ئەگەر هاتوو رێکنەکەوتن وەکو جاری پێشوو، لەنێو پەرلەمان بە دەنگدان ئەو بابەتە یەکلا دەکرێتەوە؟     مەحموود محەممەد: ئەوەی کە تاوەکو ئێستا ساخ بووەتەوە، پۆستی سەرۆککۆمار هی کوردستانە و هی کوردە. هیچی دیکە ساخ نەبووەتەوە و مافی هیچ لایەنێک نییە. ئەگەر برایانی یەکێتی لەسەر ئەوەن کە ساڵی ٢٠٠٥ رێککەوتنێکمان کردووە، دوای ئەوە رێککەوتنی ستراتیژیمان کرد لەسەر ئەوەی چۆن مامەڵە لەگەڵ هەرێمی کوردستان و حکومەتی فیدراڵیدا بکەین، ئەوان خۆیان پشتیان لەو رێککەوتنە کرد و ئەو رێککەوتنەیان رەتکردەوە، دوای ئەوەی رێککەوتنی دیکەمان واژۆ کردووە. کەواتە ئێستا رێککەوتنێک لەنێوانی ئێمە و یەکێتیدا نییە کە سەرۆککۆمار بۆ ئەوان بێت و سەرۆکی هەرێم بۆ ئێمە بێت. ئێمە بینیمان کاتێک سەرۆکی هەرێم لەنێو پەرلەمانی کوردستان هەڵبژێردرا، یەکێتیی نیشتمانیی کوردستان دەنگیشی بۆ نەدا، بۆیە پێویستە ئێمە ئێستا بڕیار لەسەر واقیعی ئێستا بدەین لەسەر ئەو دۆخەی ئێستا هەیە، نەک لەسەر ئەوەی پێشووتر ئەوان پێی رازی نەبوون، بەڵام ئێستا دەیانەوێت بیگەڕێننەوە بۆ ئەو بابەتە. مەبەستی ئێمە ئەوە نییە دەبێت ئەو پۆستە بۆ کێ بێت و بۆ کێ نەبێت. مەبەستم ئەوەیە ئەو بابەتە پێویستی بە گفتوگۆی جیددییە لە نێوان هەموو لایەنەکانی کوردستان، چونکە ئەمە دەبێتە نوێنەری کوردستان لە بەغدا، وەکو سەرۆککۆمار، سەرۆککۆمارێکی کوردە، بەڵام نوێنەری هەموو کوردستانە، هی لایەنێک بە تەنیا نییە. ئەو بابەتە تاوەکو ئێستا لە نێوانی ئێمە و یەکێتی و لایەنەکانی دیکە گفتوگۆی لەسەر نەکراوە. بۆیە مافی هەموو لایەنەکانە بڵێن مافی ئێمەیە، مافی هیچ کەسێک نییە بڵێت تەنیا بۆ ئێمەیە.     رووداو: کەواتە دەتانەوێت چۆن لەگەڵ یەکێتی لەسەر پۆستی سەرۆککۆمار و پارێزگاری کەرکووک رێکبکەون؟     مەحموود محەممەد: وەکو باسمکرد، ئێمە پێشتر رێککەوتنمان لەسەر ئەو بابەتە هەبوو، ئەوکاتە بوو کەوا هێشتا رەحمەتی مام جەلال لە ژیاندا بوو، لەسەر ئەو بابەتە رێککەوتین یەک دوو خولیش لەسەری رۆیشتین. ئێمە لەبیرمانە ئەوکاتەی دەویسترا مام جەلال لە سەرۆکایەتیی کۆمار نەمێنێت، گوشارێکی نێوخۆیی و نێودەوڵەتییش هەبوو لەسەر ئەو بابەتە، پارتی دیموکراتی کوردستان و بەتایبەتییش سەرۆک مەسعود بارزانی چەند بەرگریی لەو بابەتە کرد، چونکە ئەمە رێککەوتنێک بوو لەنێوان پارتی و یەکێتیدا هەبوو، بەڵام هەر خۆیان، برادەرانی یەکێتی، لەپێش کۆنگرەش پشتیان لەو رێککەوتنە کرد و گوتیان سەردەمەکەی بەسەرچووە و دەبێت بە شێوازێکی دیکە رێککەوتن بکەین، وابوو، ئێمە رێککەوتنێکی نوێی سیاسی و ئیداریمان لەگەڵ یەکێتی کرد، کە ئەو بابەتەی تێدا نییە، کە سەرۆککۆمار بۆ ئەوان بێت یان سەرۆکی هەرێم بۆ ئێمە بێت یان بە پێچەوانەوە؛ بەڵکو لەسەر کۆمەڵێک بابەتی سیاسی رێککەوتووین، ئێستا پێویست بە گفتوگۆ دەکات چ لەسەر ئەو بابەتە و هەر پۆستێک کە پەیوەستبێت بە کوردستان.     مەسەلەی پارێزگاری کەرکووکیش، ئێمە هەموو جارێک لەسەر پارێزگار رێککەوتووین، لەوانەیە ئەو برادەرانەی کە دانراون وەکو کادر، کادری یەکێتیی نیشتمانیی کوردستان بووبن، بەڵام بەبێ رێککەوتنی پارتی نەیانتوانیوە دایبنێن، بە تایبەتی تاوەکو ئەنجوومەنی پارێزگای کەرکووک هەڵوەشێندرایەوە، زۆرینەی ئەنجوومەنی پارێزگا ئەندامانی پارتی بوون، نەک هی یەکێتی، بەڵکو یەکێتی لەوێ کەمینە بوون و پارتی زۆرینە بوو، بەڵام لەگەڵ ئەوەش ئەوە قبووڵ کرابوو، بەڵام ئێستا ئەو رێککەوتنانەمان نەماوە، ئەو رێککەوتنانە هەمووی دەبێت کاری لەسەر بکرێت و لە نوێوە ئەو بابەتانە باس بکرێن.     گوێم لە هەندێک برادەری دیکەش بوو لە یەکێتی کە دەڵێت، ئێمە هیچ سازشێک لەسەر مەسەلەی پارێزگاری کەرکووک ناکەین و ساخ بووەتەوە کە بۆ یەکێتیی نیشتمانیی کوردستانە، ئێمە نازانین لە کوێ ساخ بووەتەوە؟ ئەمە پێویستی بە گفتوگۆیە و نابێت ئاڵۆز بکرێت کە هی ئەوانە یان کەسێکی دیکە و لایەنێکی دیکەیە و پێویست بە گفتوگۆ ناکات؛ بەڵکو پێویست بە گفتوگۆ دەکات بە شێوەیەکی جیددی، لەگەڵ ئەو واقیعەی ئێستا هەیە، واقیعەکە بخوێندرێتەوە ئینجا بڕیار لەسەر ئەوە بدرێت کێ و چ لایەنێک پۆستی پارێزگار یان سەرۆککۆمار دیاریدەکرێت.     رووداو: وەکو پارتی پرۆژەتان هەیە بۆ گفتوگۆکردن لەسەر پێکهێنانی حکومەت؟ یاخود بەنیازن لەگەڵ یەکێتی پرۆژەیەکی هاوبەش ئامادە بکەن؟  مەحموود محەممەد: ئەوەی لای ئێمە هەیە تاوەکو ئێستا، ئەوەیە کە ئێمە دەمانەوێت کابینەیەک پێکبێت رەنگدانەوەی هاوبەشی نەتەوەیی و ئایینیی تێدا بەدیبکرێت، هەروەها پرسی ئەوەی چۆن هەموومان لە داڕشتنی بڕیاری سیاسی و ئیداری و ئابووریی ئەم وڵاتە بەشدار دەبین، نەک وەکو ئەوەی تاوەکو ئێستا هاتووە. لە راستیدا هاوبەشیی ئەوان وەکو بەشداریپێکردن لێکیانداوەتەوە، ئێمە نامانەوێت بەشداربین، بەڵکو دەمانەوێت هاوبەشبین لە داڕشتنی بڕیارەکان و پێکهێنانی کابینە و لەو دیدگایەی بۆ ئاییندەی عێراق لە هەموو رووەکانەوە، ئابووری، سیاسی، کۆمەڵایەتی و دیپلۆماسی دیاریدەکرێت. ئەوە یەکێکە لە مەرجە سەرەکییەکانمان بۆئەوەی ببێتە بەشێکی دیاریکراو لە کارنامەی حکومەت.  هەروەها مەسەلەی جێبەجێکردنی دەستوور، کابینەی داهاتوو بە دیاریکراوی سوود لە ماددەکانی دەستوور وەرنەگرێت، بەڵکو دەستوور بەشێوەیەکی گشتی خەڵک دەنگی بۆ داوە جێبەجێ بکرێت بە هەموو ماددەکانییەوە، هەڵاوێردنی تێدا نەبێت. گرنگە بەیەکەوە وەکو هاوبەشێک بڕیارەکان بدەین، بۆ جێبەجێکردنیش پێویستی بەوەیە ئێمە لەگەڵ یەک بەشداربین لەو دامەزراوانەی ئەم وڵاتە بەڕێوەدەبەن.  ئێمە دەڵێین و گوتووشمانە، وڵاتی عێراق وەکو دەوڵەتێکی دیاریکراو ناتوانێت لەسەر پێی خۆی بوەستێت ئەگەر هەموو پێکهاتەکانی لەنێو عێراق دەژین بەشدارنەبن لە بەڕێوەبردنی عێراقدا، زۆرجار ئەوە تاقیکراوەتەوە، بەڵام تێیدا سەرکەوتوو نەبوون. حەق نییە ئەو ئەزموونە سەرنەکەوتووانەی تاقیکراونەتەوە، جارێکی دیکە تاقیبکرێنەوە لەلایەن هەندێک لایەنی دیکەوە.  بۆیە پێویستمان بەوەیە ئێمە و هەموو لایەنەکانی دیکەی کوردستانی لەسەر مەسەلەی هاوبەشی و پێکەوەبوون لە بەڕێوەبردنی ئەو وڵاتەدا کارنامەیەکمان هەبێت، ئەوە کاری سەرەکیی ئێمەیە لەسەر مەسەلەی هاوبەشی، دەستوور و چارەسەری ئەو کێشانەی کە ماوەیەکی زۆرە بە هەڵپەسێردراوی لە نێوانی هەرێمی کوردستان و حکومەتی عێراقی فیدراڵ ماونەتەوە.  رووداو: سەبارەت بە پرسی پۆستی سەرۆککۆمار کە لە خولی پێشوو پارتی بەربژێری خۆی هەبوو، ئەمجارە پارتی داوای ئەو پۆستە دەکات؟ بەربژێری بۆ ئەو پۆستە دیاریکردووە؟  مەحموود محەممەد: لەناو عێراقدا لەدوای ساڵی ٢٠٠٣ رێککەوتنێکی جەنتڵ مانی لەنێوان کورد و سوننە و شیعە دروستبوو، بەبێ ئەوەی بنووسرێت، بەڵام وەکو نەریتێکی لێهاتووە، کە ئەم نەریتە لە زۆر وڵاتی دیکەش هەیە. ئەوەیش ئەوەیە سەرۆککۆمار بۆ کوردە، سەرۆکی پەرلەمان بۆ سوننەیە و سەرۆکی ئەنجوومەنی وەزیرانیش بۆ شیعەیە. ئێمە زۆرمان پێ باشە شیعەکان لەنێو خۆیاندا رێکبکەون، چ ئەو چوارچێوە هاوئاهەنگییەی ئێستا هەیانە لەگەڵ رەوتی سەدری، کەسێک بۆ پۆستی سەرۆکی ئەنجوومەنی وەزیران بەربژێر بکەن بە راوێژ لەگەڵ کورد و سوننە، چونکە ئەو سەرۆکوەزیرانە سەرۆکوەزیرانی هەموو عێراق دەبێت، بۆیە پێویستە بە راوێژکاری بێت لەگەڵ هەموو لایەنەکان و باوەڕی بەو کارنامەیە بێت کە لایەنەکان هەیانە و لەگەڵ کارنامەی ئەوان تێکەڵ دەکرێت و دەبێت بە بەشێک لە کارەکانی حکومەتی داهاتوو.  هەروەها سەرۆکی پەرلەمان بۆ سوننە دیاریکراوە، حەقە ئێستا ئەو دوو لایەنەی براوەی سەرەکین لەناو سوننەکان ئەوانە رێککەون لەسەر ئەوەی داخوا دیدگایان چییە و کێیان لەلا پەسند دەبێت بۆئەوەی بکرێت بە سەرۆکی پەرلەمان. شیعە و کورد لێگەڕێن سوننەکان خۆیان ئەو بڕیارە لە نێوخۆیان بدەن و رێکبکەون.  هەروەها سەبارەت بە ئێمەی کوردیش، مادام بڕیارەکەی وایە کورد سەرۆکی کۆمار وەردەگرێت، ئەمە ساخ بووەتەوە کە سەرۆکی کۆمار کورد بێت، لەناو کوردیشدا، ئەگەر لەناو کوردستانیش خۆمان بێین و بڕیاری ئەوە بدەین کێ دەبێتە سەرۆککۆمار، ئەوە بۆ ئێمە لێگەڕێن، وابزانم ئەمە گفتوگۆی دەوێت، تاوەکو ئێستا ئەو گفتوگۆیانە لە نێوانی ئێمە و لایەنەکان دەستیپێنەکردووە، هەر کاتێک دەستیپێکرد هەموو راگەیاندنەکان ئاگادار دەکەینەوە کە ئەنجامی گفتوگۆیەکان بە کوێ گەیشتوون.  رووداو: یەکێتیی نیشتمانیی کوردستان پێداگری لەسەر پۆستی سەرۆککۆمار دەکات و بە مافی یەکێتیی دەزانێت، ئەگەر هاتوو رێکنەکەوتن وەکو جاری پێشوو، لەنێو پەرلەمان بە دەنگدان ئەو بابەتە یەکلا دەکرێتەوە؟  مەحموود محەممەد: ئەوەی کە تاوەکو ئێستا ساخ بووەتەوە، پۆستی سەرۆککۆمار هی کوردستانە و هی کوردە. هیچی دیکە ساخ نەبووەتەوە و مافی هیچ لایەنێک نییە. ئەگەر برایانی یەکێتی لەسەر ئەوەن کە ساڵی ٢٠٠٥ رێککەوتنێکمان کردووە، دوای ئەوە رێککەوتنی ستراتیژیمان کرد لەسەر ئەوەی چۆن مامەڵە لەگەڵ هەرێمی کوردستان و حکومەتی فیدراڵیدا بکەین، ئەوان خۆیان پشتیان لەو رێککەوتنە کرد و ئەو رێککەوتنەیان رەتکردەوە، دوای ئەوەی رێککەوتنی دیکەمان واژۆ کردووە. کەواتە ئێستا رێککەوتنێک لەنێوانی ئێمە و یەکێتیدا نییە کە سەرۆککۆمار بۆ ئەوان بێت و سەرۆکی هەرێم بۆ ئێمە بێت. ئێمە بینیمان کاتێک سەرۆکی هەرێم لەنێو پەرلەمانی کوردستان هەڵبژێردرا، یەکێتیی نیشتمانیی کوردستان دەنگیشی بۆ نەدا، بۆیە پێویستە ئێمە ئێستا بڕیار لەسەر واقیعی ئێستا بدەین لەسەر ئەو دۆخەی ئێستا هەیە، نەک لەسەر ئەوەی پێشووتر ئەوان پێی رازی نەبوون، بەڵام ئێستا دەیانەوێت بیگەڕێننەوە بۆ ئەو بابەتە. مەبەستی ئێمە ئەوە نییە دەبێت ئەو پۆستە بۆ کێ بێت و بۆ کێ نەبێت. مەبەستم ئەوەیە ئەو بابەتە پێویستی بە گفتوگۆی جیددییە لە نێوان هەموو لایەنەکانی کوردستان، چونکە ئەمە دەبێتە نوێنەری کوردستان لە بەغدا، وەکو سەرۆککۆمار، سەرۆککۆمارێکی کوردە، بەڵام نوێنەری هەموو کوردستانە، هی لایەنێک بە تەنیا نییە. ئەو بابەتە تاوەکو ئێستا لە نێوانی ئێمە و یەکێتی و لایەنەکانی دیکە گفتوگۆی لەسەر نەکراوە. بۆیە مافی هەموو لایەنەکانە بڵێن مافی ئێمەیە، مافی هیچ کەسێک نییە بڵێت تەنیا بۆ ئێمەیە.  رووداو: کەواتە دەتانەوێت چۆن لەگەڵ یەکێتی لەسەر پۆستی سەرۆککۆمار و پارێزگاری کەرکووک رێکبکەون؟  مەحموود محەممەد: وەکو باسمکرد، ئێمە پێشتر رێککەوتنمان لەسەر ئەو بابەتە هەبوو، ئەوکاتە بوو کەوا هێشتا رەحمەتی مام جەلال لە ژیاندا بوو، لەسەر ئەو بابەتە رێککەوتین یەک دوو خولیش لەسەری رۆیشتین. ئێمە لەبیرمانە ئەوکاتەی دەویسترا مام جەلال لە سەرۆکایەتیی کۆمار نەمێنێت، گوشارێکی نێوخۆیی و نێودەوڵەتییش هەبوو لەسەر ئەو بابەتە، پارتی دیموکراتی کوردستان و بەتایبەتییش سەرۆک مەسعود بارزانی چەند بەرگریی لەو بابەتە کرد، چونکە ئەمە رێککەوتنێک بوو لەنێوان پارتی و یەکێتیدا هەبوو، بەڵام هەر خۆیان، برادەرانی یەکێتی، لەپێش کۆنگرەش پشتیان لەو رێککەوتنە کرد و گوتیان سەردەمەکەی بەسەرچووە و دەبێت بە شێوازێکی دیکە رێککەوتن بکەین، وابوو، ئێمە رێککەوتنێکی نوێی سیاسی و ئیداریمان لەگەڵ یەکێتی کرد، کە ئەو بابەتەی تێدا نییە، کە سەرۆککۆمار بۆ ئەوان بێت یان سەرۆکی هەرێم بۆ ئێمە بێت یان بە پێچەوانەوە؛ بەڵکو لەسەر کۆمەڵێک بابەتی سیاسی رێککەوتووین، ئێستا پێویست بە گفتوگۆ دەکات چ لەسەر ئەو بابەتە و هەر پۆستێک کە پەیوەستبێت بە کوردستان.  مەسەلەی پارێزگاری کەرکووکیش، ئێمە هەموو جارێک لەسەر پارێزگار رێککەوتووین، لەوانەیە ئەو برادەرانەی کە دانراون وەکو کادر، کادری یەکێتیی نیشتمانیی کوردستان بووبن، بەڵام بەبێ رێککەوتنی پارتی نەیانتوانیوە دایبنێن، بە تایبەتی تاوەکو ئەنجوومەنی پارێزگای کەرکووک هەڵوەشێندرایەوە، زۆرینەی ئەنجوومەنی پارێزگا ئەندامانی پارتی بوون، نەک هی یەکێتی، بەڵکو یەکێتی لەوێ کەمینە بوون و پارتی زۆرینە بوو، بەڵام لەگەڵ ئەوەش ئەوە قبووڵ کرابوو، بەڵام ئێستا ئەو رێککەوتنانەمان نەماوە، ئەو رێککەوتنانە هەمووی دەبێت کاری لەسەر بکرێت و لە نوێوە ئەو بابەتانە باس بکرێن.  گوێم لە هەندێک برادەری دیکەش بوو لە یەکێتی کە دەڵێت، ئێمە هیچ سازشێک لەسەر مەسەلەی پارێزگاری کەرکووک ناکەین و ساخ بووەتەوە کە بۆ یەکێتیی نیشتمانیی کوردستانە، ئێمە نازانین لە کوێ ساخ بووەتەوە؟ ئەمە پێویستی بە گفتوگۆیە و نابێت ئاڵۆز بکرێت کە هی ئەوانە یان کەسێکی دیکە و لایەنێکی دیکەیە و پێویست بە گفتوگۆ ناکات؛ بەڵکو پێویست بە گفتوگۆ دەکات بە شێوەیەکی جیددی، لەگەڵ ئەو واقیعەی ئێستا هەیە، واقیعەکە بخوێندرێتەوە ئینجا بڕیار لەسەر ئەوە بدرێت کێ و چ لایەنێک پۆستی پارێزگار یان سەرۆککۆمار دیاریدەکرێت.