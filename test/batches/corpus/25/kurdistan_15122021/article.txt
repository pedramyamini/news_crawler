گۆڕان بۆ ئەوەى ساڕێژی ئەو برینەى بکات، لە سەرەتاوە رێکخەر و خانەی راپەڕاندنەکەی وازیان هێنا و بڕیارى پێکهێنانى لیژنەیەکى کاتى بۆ بەڕێوەبردنى گۆڕان درا، لیژنەیەک کە مەرجى ئەوەى بۆ دانراوە زۆرترین ئەندامەکانى ئەو هەڵسووڕاوانە بن کە لە گۆڕان تۆراون، بۆ ئەمەش لیژنەى ئاشتەواییان پێکهێنا کە ئەم پێنج کەسەن:  - بەختیار عومەر ئەولی - ژوورەکان  - نەسرین جەمال - جڤاتی گشتی  محەممەد حوسێن - باژێڕوانەکان  سیروان محەممەد - رەوەندی دەرەوە  لیژنەکە هەفتەى رابردوو دەستبەکاربوو و هەفتەى داهاتووش کارەکانى تەواو دەبن.   کاردۆ محەممەد، رێکخەرى ژوورى پەرلەمانى گۆڕان بە تۆڕی میدیایی رووداوی راگەیاند، "دەمانەوێت دەستەیەکى کاتى هەڵبژێرین بۆ ماوەى چوار مانگ کار بکەن بۆ هەستانەوەى ئەو پرۆژەیەى کە گۆڕانى لەسەر دروستبوو. "  لیژنەکە وەڵامی ناڕازییەکانی گەڕاندووەتەوە بۆ جڤاتی نیشتمانیی بزووتنەوەکە، رووداو زانیوێتى بەشێک لەوانەى دانراون بۆ گەڕانەوە و بەشداربوونەوە لە بزووتنەوەکە و لیژنەى کاتى ئەمانەن:  ئەوە جگە لە دەیان بەرپرسى سەربازى و ئەوانەى ساڵانێک لە پەرلەمان و حکومەت نوێنەرى گۆڕان بوون.   چۆمان محەممەد، رێکخەرى ژوورى یاسایى گۆڕان بە رووداوی راگەیاند، "گۆڕان بۆ ئەوە دروست بوو لەبەر خەڵکى و ناڕەزاییەکانیدا بێت، ئەگەر گۆڕان نەخەینەوە سەر ئەو سکە و بەرنامەیە، ئەو کات شتێک نامێنێتەوە بەناوى زەرووریەتى گۆڕان و هەستانەوەى. "  لەنێو هەموو ئەوانەدا کە چەندجارێکیش چیا نەوشیروان مستەفا سەردانى کردووە بۆ ئاشتبوونەوە، عوسمان حاجى مەحموودە، بەڵام زانیارییەکانى لاى رووداو دەریدەخەن ناوبراو، جگە لە رەتکردنەوەى گەڕانەوەى، چوار داواکاریشى بە بەرپرسانى گۆڕان داوە.   داواکارییەکانی عوسمان حاجی مەحموود:   - گەڕانەوەی گردی زەرگەتە لە کۆمپانیاى وشەوە بۆ گۆڕان  - کشانەوەی گۆڕان لە حکومەت  - گۆڕینی پەیکەری رێکخراوەیی بزووتنەوەی گۆڕان  - دوورخستنەوەی ئەو هەڵسوڕاوانەی زیانیان بە گۆڕان گەیاندووە  ئەوەى زانیارىی نوێترە، گۆڕان دەیەوێت پێش ساڵى نوێى ٢٠٢٢، لیژنە کاتییەکەى و وادەى دووەم کۆنفرانسى نیشتمانى دیاریکردبێت، هەموو ئەوانەش بەو ئامانجەى لە ساڵى نوێ و هەڵبژاردنەکانى پەرلەمانى کوردستان، بزووتنەوەکە بە دەستکەوت و کورسییەوە خۆى بە خەڵک بناسێنێتەوە.