جەعفەر سمۆ، بەڕێوەبەری کاروباری ئێزدییەکان لە دھۆک بە تۆڕی میدیایی رووداوی راگەیاند، خدری پیر سلێمان بەیانی ئەمڕۆ لە ماڵی خۆی لە شێخان تووشی جەڵتەی دڵ بوو، گەیێنرایە نەخۆشخانەی ئازادی لە دھۆک و تاوەکو کاژێر دووی پاش نیوەڕۆ کۆچی دوایی کرد.  بەڕێوەبەری کاروباری ئێزدییەکان لە دھۆک گوتی "تەرمەکەی لە شێخان بە خاک دەسپێردرێت".  خدری پیر سلێمان، نووسەر و لێکوڵەری کورد، خاوەن چەندین کتێبە لە بواری ئێزدیاتی و ئەدەبی کوردی، دوای راپەڕین بووەتە سەرۆکی لقی دھۆکی یەکێتیی نووسەرانی کورد و یەکەم سەرۆکی بنکەی لالشی رۆشنبیری و کۆمەڵایەتی بووە.  لە ساڵی ٢٠٠٥ بووەتە ئەندامی پەرلەمانی کوردستان، بەیانی ئەمڕۆ تووشی جەڵتەی دڵ بووە و لە نەخۆشخانەی ئازادی لە دھۆک کۆچی دوایی کرد.