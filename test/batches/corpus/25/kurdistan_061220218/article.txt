به‌هۆی شەپۆلی شه‌خته، كۆڵان و شه‌قامه‌كانی ئه‌رزه‌ڕۆمی به‌ستووه. چینێکی به‌ستوو له‌سه‌ر داره‌كان و چلووره له سوێبانی باڵه‌خانه‌كان دروستبووه.  ژماره‌یه‌ك له هاووڵاتییان بۆ پاراستنی ئۆتۆمبێله‌كانیان له سه‌رما، به پێخه‌ف ئۆتۆمبێله‌كانیان داپۆشیون. تیمه په‌یوه‌ندیداره‌كانیش به‌رده‌وامن له هه‌وڵه‌كانیان بۆ تواندنه‌وه‌ی شه‌خته‌ی سه‌ر رێگەكان.  شه‌خته له‌سه‌ر رێگەكانی ئه‌رده‌خانیش دروستبووه و چینی به‌ستووش له‌سه‌ر دار و رووه‌كه‌كان دروستبووه، شووشه‌ی ئۆتۆمبێله‌كانیش به‌ستوویه‌تی.  له‌دوای بارینی به‌فر به‌هۆی ئه‌و شه‌پۆلی سه‌رماوسۆڵه‌ی قه‌رسی گرته‌وه، كانیاوه‌كان به‌ستوویانه و داره‌كانیش توێژی به‌ستوویان له‌سه‌ر دروست بووه.  به‌فربارین و ته‌مومژ دیمه‌نێكی دڵڕفێنتری به چیاكانی ئه‌ڵڵاهوئه‌كبه‌ر، سۆغانڵی و ئاغابابا و دارستانه‌كانی ساریچام له قه‌زای ساریقامیش به‌خشیوه. به‌هۆی ئه‌م شه‌پۆلی سه‌رماوسۆڵه‌وه توێژی سه‌ره‌وه‌ی چه‌م و كانیاوه‌كان و جامخانەی شوێنكار و ئۆتۆمبێله‌كان له ئاگری به‌ستوویه‌تی.