ئەمڕۆ شەممە ٢٠.١١.٢٠٢١ هۆگر عەزیز، گوتەبێژی پۆلیسی هەولێر بە تۆڕی میدیایی رووداوی راگەیاند، دوای ئەوەی هێزەکانی بەڕێوەبەرایەتیی پۆلیسی پارێزگای هەولێر ئاگادارکرانەوە کە گەڕەکی سێتاقان شەڕێک دروستبووە، تیمەکانیان "دەستبەجێ گەیشتنە شوێنی رووداوەکە و دەرکەوت کە دوو هاوڕێ بووەتە شەڕیان و لە ئەنجامدا یەکێکیان بە ناوی (ش. ج. ص) چەقۆی بەرکەوتووە و گیانی لەدەست داوە".  هۆگر عەزیز گوتی، هێزەکانی پۆلیس نزیک بوون لە دەستگیرکردنی تۆمەتبارەکە، بەڵام ئەو "خۆی رادەستی بنکەی ئاسایشی کەورگۆسک کرد".