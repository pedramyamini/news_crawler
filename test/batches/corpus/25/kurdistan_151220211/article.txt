ساڵی ٢٠١٠ ناوەندی کولتووریی شارۆچکەی ئەروحی سەر بە پارێزگای سێرت، خولێکی تایبەت بە دوورینی شاڵ و شەپک کرایەوە کە تێیدا شەش وەستا پێگەیێندران. ئێستا ئەو وەستایانە کاردەکەن و شاڵ و شەپک دەدوورن.  سەیفەدین چەلیک، بەڕێوەبەری ناوەندی کولتووریی ئەروح دەڵێت، "قوماشی شاڵ و شەپک ٥٠٠ بۆ ٦٠٠ ساڵ لەمەوبەر لەم ناوچەیەدا لەنێو ماڵەکاندا سازدەکرا. دوای ساڵانی ١٩٨٠ کان، ئیدی قوماشی شاڵ و شەپک بەرهەمنەدەهێندران. لە ساڵانی ٩٠ ـەکانەوە تاوەکو سەرەتای ساڵانی ٢٠٠٠ خەریک بوو بەتەواوی لەنێوبچێت. هەربۆیە لە ناوچەکەماندا لەپێناوی زیندووکردنەوەی هەوڵەکان چڕکراونەتەوە. "   شاڵ و شەپک لە مەرەزی بزن دروستدەکرێت و بە ١٠ قۆناخی جیاوازدا تێپەڕدەبێت، کارێکی ئاڵۆز و وردە. ئەو پۆشاکە لە دۆخی ئاساییدا ماوەی ٣٠ - ٤٠ ساڵ دەمێنێتەوە. کورد زیاتر لە جەژنەکانی نەورۆز و رۆژە تایبەتەکاندا شاڵ و شەپک دەپۆشن.  کەڕەم ئەردەمجی، بەرگدرووی شاڵ و شەپکە و دەڵێت، "شاڵ و شەپک لە رۆژە تایبەتەکاندا، لە زەماوەند و جەژندا لەبەردەکرێت. ئەمە هەموو کات لەبەرناکرێت، هەر بۆیە هەر بۆیە ماوەیەکی دوورودرێژ دەمێنێتەوە و وەکو قوماشەکانی دیکە نییە. پێویست بە شووشتنیش ناکات. "  رۆژی ٤ - ١٢ - ٢٠٢١ رەجەب تەیب ئەردۆغان، سەرۆککۆماری تورکیا و هاوژینەکەی ئەمینە ئەردۆغان هەردووکیان قوماشی شاڵ و شەپکیان بەکارهێنابوو بۆ ئەو جلەی کە لەبەریان کردبوو. ئەمینە ئەردۆغان پشتیوانیی خۆی بۆ شاڵ و شەپک نیشاندا و هیوای خواست ئەو بەرهەمە بە زیندوویی بمێنێتەوە.