محەممەد ئامۆکەیی، بەرپرسی راگەیاندنی بەڕێوەبەرایەتیی تەندروستیی شەقڵاوە بە تۆڕی میدیایی رووداوی راگەیاند، "تەرمێک و دوو برینداری رووداوی هاتووچۆ گەیێندراونەتە نەخۆشخانەی گشتیی شەقڵاوە، بریندارەکان دوای چارەسەری خێرا و پێویست بۆ چاودێریی وردتر رەوانەی نەخۆشخانەی فریاکەوتنی هەولێر کراون و تەرمەکەش رەوانەی پزیشکی دادی هەولێر کراوە".  بەرپرسی راگەیاندنی تەندروستیی شەقڵاوە راشیگەیاند، "رووداوەکە کاژێر ١٠: ٣٠ خولەکی ئەمشەو چوارشەممە ١٠/١١/٢٠٢١ بووە لەنزیک فڕۆکەخانەی هەریر و ئەو کەسەی گیانی لەدەستداوە ناوی ئەمین نەجمەدین بووە و تەمەنی ٢٠ ساڵ بووە، دانیشتووی شارۆچکەی هەریر بووە".