ئەمڕۆ پێنجشەممە ٢.١٢.٢٠٢١ سەرکەوت ئەحمەد، گوتەبێژی پۆلیسی پارێزگای سلێمانی بە رووداوی راگەیاند، دوای سكاڵای چه‌ند هاونیشتمانییەک له‌سه‌ر تۆمه‌تبارێك، كه چه‌ندین سه‌ر ئاژه‌ڵی لێكڕیون، به‌ڵام به فێڵ و بیانووی جیاواز پاره‌كه‌ی نه‌داونه‌تێ، هێزه‌كانی پۆلیس لێكۆڵینه‌وه و به‌دواداچوونیان بۆ دۆزینه‌وه و ده‌ستگیركردنی تۆمه‌تبار ده‌ستپێكرد، پاش وه‌رگرتنی بڕیاری دادوه‌ر، توانرا تۆمه‌تباره‌كه ده‌ستگیر بكرێت.  تۆمه‌تبار (ب، ت، ئا) به بڕیاری دادوه‌ر و به‌پێی مادده‌ی ٤٥٦ له یاسای سزادان راگیراوه، سەرکەوت ئەحمەد دەڵێت: "لێكۆڵینه‌وه له‌گه‌ڵیدا به‌رده‌وامه".  گوتەبێژی پۆلیسی پارێزگای سلێمانی ئاماژەی بەوەشکرد، تۆمه‌تبارەکە پێشینه‌ی هه‌یه و له‌سه‌ر هه‌مان تاوانی فێڵكردن له به‌ڕێوه‌به‌رایه‌تی پۆلیسی پارێزگای هه‌ڵه‌بجه سكاڵای له‌سه‌ر تۆماركراوه و داواكراو بووه.