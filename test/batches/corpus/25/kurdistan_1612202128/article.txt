ئەمڕۆ پێنجشەممە ١٦ - ١٢ - ٢٠٢١ سەرۆک مەسعود بارزانی لە سەلاحەدین پێشوازی لە نەهرۆ شێخ محەممەد، رێبەری تەریقەتی قادری کرد.  بەپێی راگەیێندراوی بارەگای بارزانی، لە کۆبوونەوەکەدا "بیروڕا لەبارەی بارودۆخی كوردستان و عێراق و ناوچەكە ئاڵوگۆڕ كران، هەروەها تیشک خرایە سەر پتەوتركردنی گیانی تەبایی و برایەتیی نێوان گشت چین و توێژەكانی كۆمەڵگە و پارێزگاریكردن و رێزگرتن لە بەها بەرزەكانی دینداری و پێكەوەژیان".  هەر ئەمڕۆ مەسرور بارزانی، سەرۆکوەزیرانی هەرێمی کوردستان پێشوازیی لە نەهرۆ شێخ محەممەد، رێبەری تەریقەتی کەسنەزانی و شاندێکی یاوەری کرد و گفتوگۆیان لەبارەی دۆخی عێراق و بەیەکەوەژیانی ئاشتییانە لە هەرێمی کوردستان کرد.  شێخ نەهرۆ کەسنەزانی دوای کۆچی دوایی باوکی، شێخ محەممەد کەسنەزانی لە ٠٤ - ٠٧ - ٢٠٢٠ بووە رێبەری تەریقەتی قادری لە جیهان.  کۆبوونەوەی سەرۆک بارزانی و نەهرۆ شێخ محەممەد. وێنە: بارەگای بارزانی