گەوهەر سینەم بویوکناڵچاجی، قایمقامی شارۆچکەی چنار دەڵێت، "ئەو برنجەی قەرەژداخ کە ئامادەمان کردووە، بۆ شێفە بەنێوبانگەکان و خواردنگە بەنێوبانگەکانی دەنێرین. وەکو ژنانی دیاربەکر [ئامەد] داوایان لێدەکەین، لە پرۆگرام و ریکلامەکانیاندا شوێنێکی فراوان بە برنجی قەرەژداخ بدەن".  برنجی قەرەژداخ ساڵی ٢٠١٨ لە پارێزگای ئامەد و بە ئامادەبوونی وەزیری کشتوکاڵی تورکیا وەکو مارکەیەکی ئامەد تۆمارکرا و بەڵگەنامەی تایبەتی پێدرا.  نەزاهەت ئاڕزوو، هاونیشتمانی ئاماژە بەوە دەکات، "دایکان و داپیرانمان، بەگشتی تەواوی ئێمەی خەڵکی چنار و ناوچەکە برنجی قەرەژداخ بەکاردەهێنین. جگە لەم برنجە هیچ جۆرە برنجێکی دیکە بەکارناهێنین. هەر ژنێک ئەم برنجە بەکاربهێنێت، جارێکی دیکە ناچێتەوە سەر برنجێکی دیکە. ئەمە برنجێکی زۆر جوانە و ئۆرگانیکە".  پێشنیازی بەکارهێنانی برنجی قەرەژداخ سنووری ئامەدی تێپەڕکردووە و ئەمساڵ هەوڵی جیددی هەیە بۆئەوەی هانی جووتیاران بدرێت لە چاندن و بەرهەمهێنانی ئەو برنجە کوردییەی ئامەد.  نرخی هەر کیلۆیەک برنجی قەرەژداخ ئێستا لە بازاڕەکاندا ٢٤ لیرەی تورکییە، کە دەکاتە نزیکەی ١.٧ دۆلار.