بەشێکی زۆری ئەوانەی کە ماڵەکانیان ئاوی تێچووە و شوێنی مانەوەیان نییە، پارێزگاری هەولێر لەبارەی ئەو کەسانە گوتی، جگە لە خۆراک، شوێنی پێویستیان بۆ دابین دەکرێت و بە خەڵک گوتراوە کە هەر کەسێک شوێنی نییە پەیوەندی بکات بە لایەنی پەیوەندیدارەوە لە ناوچەکەی خۆی و شوێنی مانەوە بۆ ئەو خەڵکە دابین کراوە.   ئومێد خۆشناو رایگەیاند، مەسرور بارزانی، ئەوان و تیمەکانی راسپاردووە هەرچییەک پێویست بێت بۆ رزگارکردنی خەڵک بیکەن و "دەبێت لێکۆڵینەوە لە کەمتەرخەمییەکان بکرێت و زەرەر و زیانەکان دەستنیشان بکرێن. "    بەگوێرەی ئەو زانیارییانەی رووداو لە نەبەز حەمید، قایمقامی هەولێر وەریگرتوون. قوربانییەکان بریتین لە:      - جەواهیر خالید، ١٦ ساڵ، عەرەب  - بیرهات ئەمین، کوردی ئێزدی  - مەسعود بوولدز، خەڵکی تورکیا  - ئەحمەد یاسین، ٣٥ ساڵ، عەرەب  - خەدیجە حوسێن رەسوول، ٨٠ ساڵ، کورد   - رەمزیە کەریم، ٤٠ ساڵ، کورد  - ئامینە کەریم، ٥٣ ساڵ، کورد  - رەسووڵ جومعە، ٢٧ ساڵ، کورد   - ئومێد مامەند ٢٣ ساڵ، کورد   - دانەر نەبەز ١٠ مانگ، کورد  - ژن و مێردێکی عەرەب، کە ناسنامەیان نەزاندراوە