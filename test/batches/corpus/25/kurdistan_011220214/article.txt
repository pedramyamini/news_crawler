لە كۆبوونەوەی ئەمڕۆی پەرلەمانی كوردستاندا دەنگدان لەسەر پڕۆژەیاسایەك  دەكرێت و بەدواداچوونیش بۆ سەردانی لیژنەیەكی هاوبەشی پەرلەمانی كوردستان  بۆ سنووری پارێزگای سلێمانی دەكرێت.  شاخەوان رەئووف بەگ، سەرۆكی لیژنەی نێوخۆ و ئاسایش لە پەرلەمانی كوردستان  بە تۆڕی میدیایی رووداوی راگەیاند، ئەمڕۆ چوارشەممە پەرلەمانی كوردستان بۆ  دوو مەبەست كۆدەبێتەوە، یەكێکیان بەدواداچوونە بۆ سەردانی لیژنەیەكی هاوبەشی  ئاسایش و نێوخۆ و پەروەردە و خوێندنی باڵای پەرلەمانی كوردستان بۆ  سنووری پارێزگای سلێمانی.   شاخەوان رەئووف بەگ دەڵێت، "لیژنەكە بەدواداچوونی كردووە بۆ داواكاری  خوێندكارانی زانكۆ و كێشەی بەشە نێوخۆییەكان".  هاوكات هەر ئەمڕۆ، پەرلەمانی کوردستان دەنگ لەسەر  پڕۆژەیاسای كۆمپانیا ئەمنییەكان دەدات.