میخایێل بۆگدانۆڤ، جێگری وەزیری دەرەوەی رووسیا، کە نوێنەری تایبەتی سەرۆک پووتینیشە، رۆژی سێشەممە ٣٠ - ١١ - ٢٠٢١ سەردانی بەغدا دەکات و پاشان دەگاتە هەولێر.   نوێنەری تایبەتی سەرۆکی رووسیا رۆژی دووشەممە ٢٩ - ١١ - ٢٠٢١ بە میدیای وڵاتەکەی گوتووە: "سبەی لە بەغدا دەبم و پاشانیش دەچمە هەولێر. "  بۆگدانۆڤ، وەکو نوێنەری تایبەتی سەرۆکی رووسیا رۆژی دووشەممە سەردانی تارانی پایتەختی ئێرانی کرد و بڕیاربوو لەگەڵ ئەمیر عەبدوڵڵاهیان کۆبێتەوە.   میدیای ئێرانیش رایگەیاندبوو کە شاندێکی رووسی بۆ تاوتوێکردنی بارودۆخی سووریا سەردانی تاران دەکات. بۆگدانۆڤ لەو بارەیەوە بە میدیای وڵاتەکەی گوتبوو، تەوەری گفتوگۆکان بەرفراوانە.