بەگوێرەی راگەیێندراوێکی سەرۆکایەتیی شارەوانیی وان، بەھۆی خراپیی کەشوھەواوە رێگەی ٩٠ گوند گیراوە. تیمەکانی شارەوانیی بۆ کردنەوەی رێگەکان دەستبەکاربوون.  لە پارێزگای جۆلەمێرگیش بەھۆی بەفرەوە رێگەی ١٦ گوند و ٤٠ کێڵگە داخراوە و تیمەکانی شارەوانیی لە ھەوڵی لابردنی بەفرەکەدان لەسەر رێگەکە.   لە پارێزگای بەدلیسیش بەھۆی خراپیی کەشوھەوا و بەفری زۆرەوە رێگەی شەش گوند بەڕووی ھاتووچۆدا داخراون و تیمەکان بۆ کردنەوەی رێگەکان دەستبەکاربوون.  بەڕێوەبەرایەتیی کەشناسیی ناوچەی ١٥ کە پارێزگاکانی باکووری کوردستان دەگرێتەوە، رایگەیاند، لە رۆژانی داهاتوودا بەفربارین زیاتر دەبێت و پلەی گەرما لەو چەند پارێزگایەدا بۆ خوار چوار پلەی ژێر سفری سیلیزی دادەبەزێت.