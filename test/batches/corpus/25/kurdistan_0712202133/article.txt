دیلان رەشاد، گوتەبێژی وەزارەتی گواستنەوە و گەیاندنی هەرێمی کوردستان، ئەمڕۆ سێشەممە ٧ - ١٢ - ٢٠٢١، بە تۆڕی میدیایی رووداوی راگەیاند، هیچ شتێکی فەرمی لەبارەی زیادکردنی نرخی پەیوەندییە تەلەفۆنییەکان لەلایەن کۆمپانیاکانی پەیوەندییکردنەوە نییە و تاوەکو ئێستا وەزارەت ئاگاداری ئەو پرسە نییە.   هەروەها جەختیشی کردەوە ئەوەی هەیە دەنگۆیە و گوتی: "هەر شتێکی فەرمی هەبێت ئەو کات لێدوان و قسەمان دەبێت و لیژنەش دروست دەکەین بۆ بەدواداچوونی ئەو بابەتە".  چەند رۆژێکە دەنگۆی زیادکردنی نرخی پەیوەندییە تەلەفۆنییەکان لە هەرێمی کوردستان هەیە و باس لەوە دەکرێت گوایە نرخەکان لەلایەن کۆمپانیاکانی پەیوەندییەوە زیاد دەکرێن.