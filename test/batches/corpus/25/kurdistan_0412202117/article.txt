سەرکەوت ئەحمەد، گوتەبێژی پۆلیسی سلێمانی بە رادیۆی رووداوی راگەیاند، هێشتا زووە کە هۆکاری خۆکوشتنەکە دیاری بکەن، چونکە پەڕاوەکە دەچێتە بەردەم دادوەر و گوتەی کەسوکاریشی وەردەگیردرێت.   بە گوتەی گوتەبێژی پۆلیسی سلێمانی، لەم مانگەدا لە سلێمانی سێ خوێندکار خۆیان کوشتووە و هۆکارەکانی خۆکوشتنیش لە کەسێکەوە بۆ کەسێکی دیکە دەگۆڕێت.   ئەو سێ خوێندکارەی خۆیان کوشتووە یەکێکیان لە باڵاخانەیەکەوە خۆی هەڵداوەتە خوارەوە، دووەمیان لەناو پۆلدا خۆی کوشتووە و ئەوی دیکەیشیان کچێکی ١٧ ساڵانە کە لە ماڵی خۆیاندا خۆی کوشتووە.