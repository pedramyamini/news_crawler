بەپێی راگەیێندراوێکی ئاسایشی دەروازەی نێودەوڵەتیی حاجی ئۆمەران کە بۆ تۆڕی میدیایی رووداو نێردراوە، تێیدا هاتووە، "دوای چاودێرییەکی چڕی ئاسایش زانراوە لەڕێگەی سنوورە کۆڵبەرییەکانەوە ماددەی هۆشبەر گەیێندراوەتە سەنتەری شارۆچکەی حاجی ئۆمەران و هێزەکانی ئاسایش توانیویانە ماددە هۆشبەرەکە بدۆزنەوە کە بڕەکەی سێ کیلۆگرام و ٣٠ گرام ماددەی هۆشبەری جۆری تلیاک و ٦٨٥ دەنکە حەبی جۆری B ٢ بووە".  لە راگەیێندراوەکەدا ئاماژە بەوە کراوە، دوو کەس کە دانیشتووی هەرێمی کوردستانن بازرگانیی ماددەکە بوون و هەردووکیان دەستگیرکراون و رادەستی یاسا کراون.