سەرکەوت ئەحمەد، گوتەبێژی پۆلیسی پارێزگای سلێمانی بە تۆڕی میدیایی رووداوی راگەیاند، نیوه‌ڕۆی ئه‌مڕۆ چوارشەممە ٢٠٢١/١١/١٠، تۆمه‌تبارێك چووه سه‌ر دووكانێك له فولكه‌ی نالی و به‌ده‌مانچه كه‌سێكى له دووكانەکەدا كوشت و هه‌ڵات، بەڵام دوای گه‌یشتنی هێزه‌كانی پۆلیس بۆ شوێنی رووداوه‌كه، توانرا تۆمه‌تباره‌كه له‌لایه‌ن مه‌فره‌زه‌كانی به‌شی پۆلیسی فریاكه‌وتنه‌وه ده‌ستگیربكرێت و هەروەها ده‌ستیشگیرا به‌سه‌ر ئه‌و ده‌مانچه‌یه‌ی کە تاوانه‌كه‌ی پێ ئه‌نجامدراوه.  تۆمه‌تبارەکە ناوی (د، ك، غ) له‌دایكبووی ١٩٨٣ ـیە. سەرکەوت ئەحمەد دەڵێت، "بە بڕیاری دادوه‌ر راگیراوه و له‌لایه‌ن بنكه‌ی پۆلیسی سه‌راوه په‌ڕاوی لێكۆڵینه‌وه بۆ ڕووداوه‌كه كراوه‌ته‌وه و لێكۆڵینه‌وه به‌رده‌وامه. "