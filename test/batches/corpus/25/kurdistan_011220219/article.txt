ئاشنا عەبدوڵڵا، ئەندامی لیژنەی پەروەردە و خوێندنی باڵا لە پەرلەمانی کوردستان، بە تۆڕی میدیایی رووداوی گوت، "ئەمڕۆ بڕیارەکە لە ئەنجوومەنی وەزیرانەوە و دراوە و دەرچووانی ساڵی ٢٠١٦ - ٢٠١٧ دەگرێتەوە".     پێشتر چەندین جار دەرچووانی یەکەم، دووەم و سێیەمی زانکۆ و پەیمانگەکان ناڕەزایی و خۆپێشاندانیان بۆ دامەزراندن بەڕێوەبردووە. ئاشنا عەبدوڵڵا دەڵێت: "تەواوی ئەو دەرچووانەی بە پلەکانی یەکەم، و دووەم سێیەم دەرچوون دادەمەزرێن و هەوڵەکان بە خەسار نەچوون".     بە گوتەی ئەو ئەندامەی لیژنەی پەروەردە و خوێندنی باڵا لە پەرلەمانی کوردستان، ژمارەی ئەو دەرچووانەی بڕیاری دامەزراندنەکە دەیانگرێتەوە، زیاترن لە هەزار دەرچوو.  بەگوێرەی ئامارەکانی وەزارەتی خوێندنی باڵا و توێژینەوەی زانستی هەرێمی کوردستان، ئەو دەرچووانەی بڕیارەکە دەیانگرێتەوە نزیکەی هەزار و ٤٠٠ دەرچوون.