ماڵەکەی محەممەد عەلی لە کەمپدایە لە قوشتەپە، بە تۆڕی میدیایی رووداوی راگەیاند، خەڵکی ناوچەکە گوتبوویان کە نابێت کەمپ لەم جێگەیەدا دروستبکرێت، چونکە جێگەکە چاڵە و شوێنی ئاوە، بەڵام لایەنی پەیوەندیدار ئەو قسەیەیان بە هەند وەرنەگرت و ئێستا ئێمە باجی ئەوە دەدەین، کاتی لافاوەکە تەنیا دەمویست هاوژین و کچەکەم رزگار ببن، سوپاس بۆ خودا کە تەنیا زیانی دارایی هەبوو. "  کەمپی قوشتەپە تایبەتە بە پەنابەرانی رۆژئاوای کوردستان، لە ڤیدیۆکەدا ماڵی کەسێکی بەتەمەن دەبینن کە بەر لافاو کەوتووە، بەهۆیەوە دایک و باوکی سەعدوون برینداربوون.   سەعدوون جەمیل بە تۆڕی میدیایی رووداوی گوت، دایک و باوکی بەتەمەنن، کە باوکی نزیکەی ١٠٠ ساڵە و دایکیشی زیاتر لە ٧٠ ساڵە، بۆیە کاتێک بەر لافاو کەوتن، دۆخیان خراپبوو و بە ئەمبوڵانس گوازرانەوە.   لەکاتی بارانبارین، کەمپەکە پڕبوو لە ئاو، بەپێی ئامارەکانی بەڕێوەبەرایەتیی کەمپەکە، زیان بە ٢٣٥ ماڵ گەیشتووە، زیانەکانیش تەنیا دارایی بوون.   عەبدولقادر، شێخ محەممەد، بەڕێوەبەری کەمپی قوشتەپە رایگەیاند، "هاوئاهەنگیمان لەگەڵ رێکخراوەکان کردووە کە پەنابەرەکان بە پێداویستیی سەرەکی هاوکاریی بکرێن. "  کەمپەکە نزیکەی ١٤ کیلۆمەتر لە هەولێرەوە دوورە و بەپێی ئامارەکانی کەشناسی، زیاتر لە ٧٧ ملیم باران باریوە.