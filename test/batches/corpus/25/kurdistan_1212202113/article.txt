لە راگەیێندراوێکدا کە ئەمڕۆ یەکشەممە ١٢ - ١٢ - ٢٠٢١، بڵاوی کرووەتەوە، پۆلیسی سلێمانی ئاماژەی بەوە کرووە، پیاوێکی تەمەن ٨٥ ساڵ لەسەر پردە کۆنەکەی دووکان بە مەبەستی "خۆخنکاندن" خۆی هەڵداوەتە خوارەوە.  پۆلیسی سلێمانی باسی لەوەش کردووە، کارمەندێكی فریاکەوتنی دووکان پیاوەکە دەبینێت و "دەستبەجێ پۆلیسی فریاكەوتن ئاگادار دەكاتەوە، دوو كارمەندی بنكەی پۆلیسی فریاكەوتنی دووكان بەهانایەوە دەچن و لە خنكان رزگاری دەكەن. "  هاونیشتیمانییەکە ناوی (م، ج، ح) و لەدایكبووی ساڵی ١٩٣٦ ە، بەپێی راگەیێندراوەکە، بەهۆی ناجێگیری باری دەرونییەوە دووەم جارە لە خنكان رزگار دەكرێت.