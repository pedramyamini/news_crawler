رووداوەکە کاژێر ٠٧: ٠٠ی ئێوارەی ئەمڕۆ یەکشەممە ١٢ - ١٢ - ٢٠٢١ روویداوە. عامر نووری، گوتەبێژی پۆلیسی کەرکووک بە تۆڕی میدیایی رووداوی راگەیاند " بەهۆی کێشەیەکی کۆمەڵایەتییەوە لە گەڕەکی پەنجا عەلی کەرکووک کەسێک زاواکەی خۆی دەکوژێت. "  گوتەبێژی پۆلیسی کەرکووک ئاماژە بەوە دەدات کە "تۆمەتبارەکە لە دایکبووی ساڵی ١٩٧٣ یە و دەکاتە برای هاوژینی کوژراوەکە. "  پۆلیس پەڕاوی لێکۆڵینەوەی بۆ رووداوەکە کردووەتەوە و گوتەبێژی پۆلیس دەشڵێت "ئێستا تۆمەتبارەکە لەلایەن هێزەکانمانەوە دەستگیرکراوە و لێکۆڵینەوە لەگەڵی بەردەوامە. "