محەممەد دلێر، خوێندکارێکە و دەڵێت، "داواکاریى ئێمە زۆر سادەن، من ئەگەر رۆژانە هیچ نانیش نەخۆم، ٤ هەزار دینارم بۆ هاتووچۆ دەوێت، بەشێک لە هاوڕێکانم لەبەر هەژارى وازیان لە خوێندن هێنا".  تاوەکو ئێستا خوێندکاران داوای ئەوە دەکەن کە حیزبەکان دەست نەخەنە کاروباری خۆپێشاندانەکان، لە راگەیێندراوی ئەمڕۆیان بە روونى دژى ئەوە بوون کە کەس خۆى بە نوێنەر و دەمڕاستیان بزانێت.  چاوان رزگار، خوێندکارێکی دیکەیە و دەڵێت، "بەشەناوخۆییەکان زۆر خراپن، خوێندکار دەناسم بۆ خەرجى خۆى قەرزى کردووە،  جاران حکومەت پارەى نەبوو، بەڵام ئێستا هەیەتى با بۆمان دابین بکات".  جگە لە سلێمانى، لە چەند شوێنێکى دیکەى خوێندکاران گردبوونەوە، بەڵام وەک سلێمانى زۆر نەبوون.  چەتۆ ساڵح، بریکاری وەزیری ناوخۆ لەبارەی خۆپێشاندانەکانەوە قسەی بۆ رۆژنامەڤانان کرد و رایگەیاند، "پارێزگاری لە خۆپێشاندەران دەکەین و لامان موقەدەسن، بەڵام هاتووین تاوەکو خۆپێشاندەر و دەستی دیکە جیا بکەینەوە".