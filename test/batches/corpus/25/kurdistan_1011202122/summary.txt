مانگێک بەسەر هەڵبژاردنی پێشوەختەی ئەنجوومەنی نوێنەرانی عێراق تێپەڕیوە، هێشتا ئەنجامەکان لەلایەن دادگای باڵای فیدڕاڵییەوە پەسەندنەکراوە، پارتی و یەکێتی بەجیا رێگەیان گرتووەتەبەر بۆ سەردانی لایەنە عێراقییەکان. یەکێتی نیگەرانە لەوەی پارتی پۆستی سەرۆککۆمار و پارێزگاری کەرکووکی کردووەتە یەک پاکێج، بۆیە پارتی خستووەتە کۆتایی لیستی لایەنە سیاسییەکانی هەرێمی کوردستان کە سەردانیان دەکات.