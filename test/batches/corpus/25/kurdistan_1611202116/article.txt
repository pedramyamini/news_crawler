عەبدولڕەحمان زەهاوی، گوتەبێژی هاتووچۆی گەرمیان بە تۆڕی میدیایی رووداوی راگەیاند، ئۆتۆمبێلەکە بەرەو قەزای کەلار رۆشتووە و لە بەرامبەر گوندی "تۆپ عەسکەر" وەرگەڕاوە.   گوتەبێژی هاتووچۆی گەرمیان ئاماژەی بەوە دا، بریندارەکان گواستراونەتەوە بۆ نەخۆشخانەی فریاکەوتنی شەهید هەژار لە کەلار و لێکۆڵینەوە لە رووداوەکە دەستی پێکردووە.  بەپێی داتاکانی هاتووچۆی هەرێمی کوردستان لە ١ - ١ - ٢٠٢١ تاوەکو ١ - ٨ - ٢٠٢١ لانیکەم دوو هەزار و ٢٨٧ رووداوی هاتووچۆ تۆمارکراون کە بەهۆیانەوە ٣١٦ کەس گیانیان لەدەستداوە و سێ هەزار و ٩٩١ کەس برینداربوون.