ئەمڕۆ سێشەممە ٣٠ - ١١ - ٢٠٢١ مەسرور بارزانی، سەرۆکوەزیرانی هەرێمی کوردستان لەکاتی پێشوازیکردن لە ئەو وەبەرهێنەرانە سوپاس و پێزانینی خۆی بۆ ئەو دەستپێشخەرییە دەربڕیوە.  بەپێی راگەیێندراوی سەرۆکایەتیی حکومەتی هەرێمی کوردستان، لە کۆبوونەوەکەدا مەسرور بارزانی رۆڵی کەرتی تایبەتی لە پرۆسە بنیاتنانی ژێرخانێکی بەهێز بۆ هەرێمی کوردستان بەرز نرخاندووە و دووپاتی کردەوە کە کابینەی نۆیەمی حکومەتی هەرێمی کوردستان، گرنگییەکی زۆر بە خوێندن و فێرکردن دەدات.  مەسرور بارزانی پێیوایە، لە پێناو گرنگیدان بە کەرتی خوێندن و فێرکردن، جیا لە دروستکردنی قوتابخانە و خوێندنگەی هاوچەرخ، پێویستە بایەخ بە دروستکردن و پەروەردەکردنی مرۆڤی بەتوانا و لێهاتوو و نیشتمانپەروەریش بدرێت و هەموومان کار بۆ زیاتر پێشخستنی کوردستان بکەن لە هەموو بوارەکاندا.