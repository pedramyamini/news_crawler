رۆژی چوارشەممە ١٠ - ١١ - ٢٠٢١ سەرکەوت ئەحمەد، گوتەبێژی پۆلیسی سلێمانی بە تۆڕی میدیایی رووداوی راگەیاند، رۆژی دووشەممەی رابردوو مه‌فره‌زه‌كانی پۆلیسی ده‌ربه‌ندیخان دوو تۆمه‌تباریان ده‌ستگیركرد كه "سه‌ری مه‌نهۆڵ و مه‌جاریی شه‌قامه‌كانی ناو قه‌زای ده‌ربه‌ندیخانیان دزیبوو".  گوتەبێژی پۆلیسی سلێمانی ئاماژەی بەوەش کرد، ماوەیەک بوو دزینی سه‌ره مه‌نهۆڵ و مه‌جاری له شه‌قامه‌كانی ناو قه‌زای ده‌ربه‌ندیخان زیادیكردبوو، هێزه‌كانی پۆلیس لێكۆڵینه‌وه‌كانیان ده‌ستپێكرد و دوای وه‌رگرتنی بڕیاری دادوه‌ر، توانرا دوو تۆمه‌تبار ده‌ستگیربكرێن و له‌به‌رده‌م دادوه‌ردا دانیان به تاوانه‌كه‌یاندا ناوه.  تۆمه‌تبارەکان ناویان (ا، ا، ع) له‌دایكبووی ساڵی ٢٠٠٢ و (م. ا. د) له‌دایكبووی ساڵی ١٩٩٥ ـە، سەرکەوت ئەحمەد دەڵێت، "به بڕیاری دادوه‌ر و به‌پێی مادده‌ی ٤٤٤ له یاسای سزادانی عێراقی، راگیراون".