ئەندامێکی ئەو لیژنە هاوبەشەی پەرلەمانی كوردستان، کە بەدواداچوونیان بۆ كێشە و داواكاری خوێندكارانی خۆپیشاندەری زانكۆی سلێمانی کردبوو دەڵێت، خوێندکاران تەنیا داوای دەرماڵە ناکەن بەڵکو چەندین داواکاری دیکەیان هەیە وەک چارەسەرکردنی گرفتی کەمی بەشە ناوخۆییەکان و زۆری ژمارەی خوێندکاران لە بەشە ناوخۆییەکان، هەروەها کێشەی کەمی ئاوی خواردنەوە و ئامێرەکانی گەرمکەرەوە و ساردکەرەوە بەشێکبوون لە داواکاریی خوێندکاران.