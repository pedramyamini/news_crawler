رووداوەکە ئەمڕۆ شەممە ٤ی کانوونی یەکەمی ٢٠٢١ لە شارۆچکەی بێرەجووک لەسەر رێگەی رووها - بێرەجووک لەنزیک چیای ئارات روویدا.  لە رووداوەکەدا کامیۆنێک کە پیاز و پەتاتەی بارکردبوو خۆی کێشاوە بە ئۆتۆمبێلێکی تایبەتدا و بەو هۆیەوە چوار کەس گیانیان لەدەستداوە و ٣ کەسی دیکەش بە سەختی بریندار بوون.  نەوزاد کۆرکماز، شۆفێری ئۆتۆمبێلە تایبەتەکە لەگەڵ یەعقوب کۆرکماز و مریەم کۆرکمازی تەمەن ٥٠ ساڵ کە ئەندامی یەک خێزان بوون، لە شوێنی رووداوەکە گیانیان لەدەستدا، ئەندامێکی دیکەی ئەو خێزانەش بەناوی حەقی کۆرکماز کە لە شوێنی رووداوەکە بریندار ببوو، بەهۆی سەختیی برینەکەیەوە لە نەخۆشخانە گیانی لەدەستدا.  سێ  بریندارەکەی دیکەش کە یەکێکیان شۆفێری بارهەڵگرەکەیە، گوێزرانەوە نەخۆشخانەکانی دەوڵەت لە شارۆچکەکانی پرسوس و بێرەجووک و لەژێر چاودێریی پزیشکیدان. لێکۆڵینەوە لە رووداوەکەش دەستیپێکردووە.