ئەمڕۆ دووشەممە، ٦ - ١٢ - ٢٠٢١، ئەنجوومەنی زانکۆی سلێمانی راگەێینراوێکی بڵاوکردەوە کە تێیدا هاتووە، "ئاشكرایە كە خوێندكارانی زانكۆ سلێمانی وەك بەشێك لە خوێندكارانی زانكۆكانی هەرێمی كوردستان لە رۆژانی رابردوودا بە مەبەستی دابینكردنی دەرماڵەی خوێندكاران چەندین خۆپێشاندانیان ئەنجامدا بە جۆرێك كە پەیامەكەیان گەیشتە هەموو لایەنە پەیوەندیدارەكان".   ئەو راگەیێندراوەی ئەنجوومەنی زانکۆی سلێمانی لەکاتێدایە دوای ئەوەی دوێنێ دیسانەوە خوێندکارانی چەند زانکۆیەک لەوانە زانکۆکانی راپەڕین و سلێمانی و هەڵەبجە و گەرمیان خۆپێشاندانیان دەستپێکردەوە بۆ داواکردنی خەرجکردنی دەرماڵەی خوێندن کە مانگی رابردووش بۆ هەمان مەبەست خۆپێشاندانیان کرد و خۆپێشاندانەکان گرژییان لێکەوتەوە و دەوامی زانکۆ بۆ چەند رۆژێک راگیرا.  لەو بارەوە لە راگەیێندراوەکەدا هاتووە، ئەنجوومەنی زانكۆی سلێمانی وێڕای "پشتگیریی داوا رەواكانیان، بەڵێنی داوە كە نوێنەری راستەقینەیان بێت بۆ داواكردن و بەدواداچوونی سەرجەم مافە رەواكانیان و تەنانەت رێگەش نەدرا لە رۆژانی رابردوو هیچ خوێندكارێكی زانكۆكەمان سزا بدرێت لە بەرامبەر داواكردنی مافە رەواكانی".  هەروەها ئەنجوومەنی زانکۆی سلێمانی داوا لە خوێندکاران دەکات پابەندیی تەواویان هەبێت، ئەوەش لە پێناو دوانەكەوتنی ساڵی خوێندن، زەرەرمەند نەبوونیان و ئاساییبوونەوەی پرۆسەی خوێندن بەشێوەیەكی.