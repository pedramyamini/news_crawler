بەپێی راپۆرتی تۆڕی مافی مرۆڤی کوردستان، رۆژی ٠٨.١٢.٢٠٢١ هێزە ئەمنییەکانی سنە دوو هاونیشتمانییان بە ناوەکانی فارووق نیکپەی و محەممەد نیکپەی، خەڵکی گوندی نێی سەربە شاری مەریوان دەستبەسەر کردووە.  وەک لە راپۆرتەکەدا هاتووە، هێزە ئەمنییەکان بۆ دەستبەسەرکردنی ئەو دوو هاونیشتمانییە بڕیاری دادگەیان پێنەبووە و تاوەکو ئێستاش نازانرێ لە کوێ دەستبەسەرن.  تۆڕی مافی مرۆڤی کوردستان دەڵێت، لە ماوەی یەک مانگی رابردوودا تەنیا لە گوندی "نێ"ی سەر بە مەریوان هێزە ئەمنییەکان ٨ هاونیشتمانییان دەستبەسەر کردووە و باس لەوەش دەکات، لە ١١.١١.٢٠٢١ ەوە هەڵمەتێکی نوێی دەستبەسەرکردنی هاونیشتمانییان دەستی پێکردووە و هێزەکانی ئیتلاعات لە پارێزگای سنە لانیکەم ٤٠ کەسی خەڵکی شارەکانی بانە، سەقز، مەریوان و سنەیان دەستبەسەرکردووە.