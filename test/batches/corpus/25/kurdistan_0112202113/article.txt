ئەمڕۆ چوارشەممە ١.١٢.٢٠٢١ د. ئەحمەد کەسنەزانی، سەرۆکی لیژنە هاوبەشەکانی قایمقامیەتی سلێمانی بە تۆڕی میدیایی رووداوی راگەیاند، لیژنەی کۆگای سەر بە لیژنە هاوبەشەکانی قایمقامیەتی سلێمانی، لە مانگی تشرینی دووەمی ٢٠٢١ دا ١٥٦ سەردانیان بۆ دووکان، مارکێت و کۆگەکان ئەنجامداوە.   لە میانی بەدواداچوونەکانیان دەستیان گرتووە بەسەر بڕی (٢٥) تۆن و (٣٧١)کیلۆگرام خواردن و شمەکدا کە بەهۆی هەڵگرتنیان بە شێوازێکی خراپ یان بەسەرچوونی ماوەی بەکارهێنانیانەوە بۆ بەکارهێنان و خواردن شیاو نەبوون.   رۆژی چوارشەممە، ئەحمەد کەسنەزانی سەرۆکی لیژنە هاوبەشەکانی قایمقامییەتی سلێمانی بە تۆڕی میدیایی رووداوی گوت، "ئەوەی دەستی بەسەردا گیراوە تەنیا کاری یەک لیژنە بووە و رۆژی پێنجشەممە ٢ - ١٢ - ٢٠٢١، ئاماری سەرجەم لیژنەکان بڵاودەکەینەوە".