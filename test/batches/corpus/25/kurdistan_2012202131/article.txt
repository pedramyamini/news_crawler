رۆژی ٢٤ - ١١ - ٢٠٢١ بەلەمێکی کۆچبەران لە نۆکەندی ئینگلیز نوقم بوو کە بەشێکی زۆریان کورد بوون. جووتیار عادل، گوتەبێژی حکومەتی هەرێمی کوردستان رایگەیاند، تەرمی ئەو ١٦ کۆچبەرە رۆژی هەینی ٢٤ - ١٢ - ٢٠٢١ کاژێر ٠٣: ٤٥ خولەکی بەرەبەیانی دەگەنە فڕۆکەخانەی نێودەوڵەتیی هەولێر.  لە بەشێکی دیکەی راگەیێندراوەکەدا، جووتیار عادل دەڵێت، "گەڕاندنەوەی ئەو تەرمانە بەهۆی دواکەوتنی پرۆسەی ناسینەوە و پشتڕاستکردنەوەی پەنجەمۆرکانیان ماوەی مانگێک دواکەوت، کە ئەوەش بە هەماهەنگی لە نێوان نووسینگەی سەرۆکی حکومەتی هەرێم و وەزارەتی ناوخۆ و فەرمانگەی پەیوەندییەکانی دەرەوە و نوێنەرایەتیی حکومەتی هەرێمی کوردستان لە فەرەنسا لەگەڵ وەزارەتی داد و ناوخۆ و پۆلیس و تیمی لێکۆڵەرەوەی فەرەنسا بەڕێوەچوو".  لەنێو ئەو بەلەمەی کۆچبەرانی لە فەرەنساوە بۆ بەریتانیا هەڵگرتبوو و لە نۆکەندی ئینگلیز لە ٢٤ - ١١ - ٢٠٢١ نوقمبوو، بەپێی لێدوانی دوو رزگاربووی رووداوەکە کە قسەیان بۆ رووداو کرد، ٣٣ کەس هەبوون، بەو پێیە تاوەکو ئێستا تەرمی چەند کۆچبەرێک نەدۆزراوەتەوە.   پەیامنێری رووداو لە ئەڵمانیا ناوی ١٧ کۆچبەری کورد ئاشکرا دەکات کە لەنێو بەلەمە چووپە نوقمبووەکەی نۆکەندی ئینگلیز خنکان کە ١٦ کەسیان خەڵکی باشووری کوردستانن و یەکێکیشیان خەڵکی رۆژهەڵاتی کوردستانە.   - بڕیار حەمەد عەبدولڕەحمان  - ئەفراسیاب ئەحمەد محەممەد  هەر بەپێی زانیارییەکانی رووداو، سێ کۆچبەری دیکەی کورد تاوەکو ئێستا ناسنامەکانیان پشتڕاستنەکراوەتەوە و پۆلیسی فەرەنسا داوای بەڵگەی زیاتر لە کەسوکارەکەیان دەکات کە ناوەکانیان بەمشێوەیەن: