رۆژی سێشەممە ٩ی تشرینی دووەم، بەفر لە پارێزگاکانی سێواز، ئەرزینجان، قارس، ئەرزەڕۆم، وان، مووش، بەدلیس و ئاگری باری. بەپێی کەشناسی شەپۆلی بەفربارینەکە تاوەکو نیوەشەوی پێنجشەممە بەردەوام دەبێت.   بەڕێوەبەرایەتیی گشتیی کەشناسیی تورکیا رایگەیاند، ئەمڕۆ چوارشەممە ١٠ی تشرینی دووەم بەکاتی شەو، واتە لە دووەم رۆژی بەفربارینەکەدا، پارێزگای جۆلەمێرگیش دەگرێتەوە. رۆژی هەینی ١٢ی تشرینی یەکەم، تاوەکو کۆتایی هەفتەی داهاتوو کەشوهەوا ئاسایی دەبێتەوە.   لە بەشێکی دیکەی راگەیێنراوەکەدا هاتووە، لە ماوەی ئەو سێ رۆژەی بەفر باریندا، پلەکانی گەرما لانیکەم شەش پلەی سەدی دادەبەزن و لە کاتی شەودا هەندێکجار تاوەکو هەشت پلە دادەبەزن.