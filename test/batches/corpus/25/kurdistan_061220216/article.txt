بە گوێرەی ئەو زانیارییانەی لە ماڵپەڕی فەرمی سەرۆکایەتیی کارەساتی لەناکاو و فریاگوزاریی تورکیا - ئافاد بڵاوکراوەتەوە، کاژێر ٠٠: ٤٦ خولەکی درەنگانی دووشەممە ٦ی کانوونی یەکەمی ٢٠٢١ بوومەلەرزەیەک بە گوڕی ٤.٩ پلەی رێختەر لە شارۆچکەی توشبای سەر بە ناوەندی پارێزگای وان تۆمارکراوە.   بوومەلەرزەکە لە قووڵایی ٧.٦٢ کیلۆمەتر روویداوە و لە ناوچەکانی دیکەی سنووری ئەو پارێزگایە هەستی پێکراوە.  ئافاد راشیگەیاند، تاوەکو ئێستا هیچ زانیارییەک لەبارەی زەرەر و زیانی بوومەلەرزەکەی پێ نەگەیشتووە.   بە گوێرەی راگەیێندراوی دەزگای قەندیللی بۆ چاودێریکردنی بوومەلەرزە، گوڕی بوومەلەرزەکەی شارۆچکەی توشبای وان ٥.٠ پلەی رێختەر بووە.   لە پارێزگای وان ماوە ماوە بوومەلەزە روودەدات. رۆژی ٢٣ی شووباتی ٢٠٢٠، بوومه‌له‌رزه‌یه‌ك به گوڕی ٥.٩ پله‌ی رێخته‌ر، شاری خوێ - ی رۆژهەڵاتی کوردستانی به قوڵایی ٥.٢٢ کلیۆمەتر هه‌ژاند و دواتر دوو بوومەلەزەی دیکە لە هەمان ناوچەدا بە گوڕەکانی ٤.٥ و ٤.٠ پلەی رێختەر تۆمارکران.   بوومەلەرزەکە لە باکووری کوردستانیش لە پارێزگاکانی وان، ئیدر، قەرس و ئاگری هەستیپێکرا. بەهۆی بوومەلەرزەکەوە لە شارۆچکەی ئەلباک سەر بە پارێزگای وانی باکووری کوردستان وان ١٠ هاونیشتمانی گیانیانلەدەستدا کە چواریان منداڵبوون و ٣٧ی دیکەش برینداربوون.