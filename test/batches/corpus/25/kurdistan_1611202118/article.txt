ئەمڕۆ سێشەممە ١٦ - ١١ - ٢٠٢١ ئومێد خۆشناو، پارێزگاری هەولێر لە فەیسبووکی خۆی رایگەیاند، چەند شەقامێک لە گەڕەکی سیمی خاتووناوا، شاری کۆیە، گوندی عەزە، و گوندەکانی شیلە و کانی رەش قیرتاو دەکەن.  نووسینگەی پارێزگای هەولێر ئاماژە بەوەش دەدات، ئەو پارەیەی تەرخانکراوە بەشێوەى نەختینەیە و لەسەر بودجەى پەرەپێدانى پارێزگاى هەولێر دەبێت.   بەپێی راگەیێندراوەکە، پرۆژەکان بەمشێوەیەن:   ١. قیرتاوکردنى شەقامە ناوخۆییەکانى گەڕەکى سیمى خاتووناوە، بە گوژمەى ٧٤٣ ملیۆن و ٣٢٥ هەزار دینار.  ٢. چاککردنەوە و قیرتاوکردنى شەقامە ناوخۆییەکانى شارى کۆیە بە گوژمەى ٢٢٨ ملیۆن و ٣٦٩ هەزار و ٥٤٠ دینار.  ٣. دروستكردن و قیرتاوكردنى چه‌ند شه‌قامێكى ناوخۆیی له گوندى عەزە، بە گوژمەى ٣٤٧ ملیۆن و ١٤٧ هەزار و ٩٠٠ دینار.  ٤. قيرتاوكردنى رێگەى گوندەکانى (شیلە و کانى رەش) بە گوژمەى ١٩٨ ملیۆن و ٥٨١ هەزار و ٩٤٠ دینار.