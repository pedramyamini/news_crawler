هاوکارییەکە لە رێگەی دەزگای روانگە و بە هاوئاهەنگی لەگەڵ پارێزگای هەولێر و دەزگای خێرخوازیی بارزانی دەبێت.  دەزگای روانگە لە راگەیێندراوێکدا ئاماژە بەوە دەکات، هاوکارییەکە بریتییە لە تەرخانکردنی بڕی یەک ملیار دیناری عێراقی کە ئەو بڕە پارەیە تایبەت دەکرێت بۆ ئەم پێداویستییانە:   - تەرخانکردنی بۆ کەلوپەل و پێداویستیی ناوماڵ  - هاوکاریکردنی خێزانە زیانبەرکەوتووەکان لە پاککردنەوە و رێکخستنەوەی خانوو، باڵەخانەکان.   هاوکارییەکان لە بەرەبەیانی ١٨ - ١٢ - ٢٠٢١ دەستپێدەکات و تاوەکو جێگیربوونەوەی ماڵباتە زیانبەرکەوتووەکان بەردەوام دەبن.   بەرەبەیانی رۆژی هەینی ١٧ - ١٢ - ٢٠٢١ بەهۆی بارانی بەخوڕ لافاو لە بەشێک لە گەڕەکەکانی هەولێر دروستبوو، جگە لە زیانە گیانییەکان کە ١٢ کەس بوون، زیانێکی دارایی زۆری بەدوای خۆیدا هێنا. ژمارەیەکی زۆر ماڵ لە گەڕەکەکانی دارەتوو و رۆشنبیری ئاویان تێچووە و سەتان ئۆتۆمبێلیش کەوتوونەتە ژێرلافاوەوە، یان لافاوەکە تێکی شکاندوون. کەشناسیی هەرێمی کوردستانیش بە رووداوی گوت، شەپۆلی بارانەکە تەواو نەبووە و مەترسیی لافاو هێشتا ماوە.