بەڕێوەبەرایەتیی گشتیی دابەشکردنی کارەبای کەلار ئەمڕۆ سێشەممە ٧ - ١٢ - ٢٠٢١،  رایگەیاند: "بكەرانی دزینی پارچەكانی تاوەرەكانی (٣٣ kv / ١٣٢ kv) لە سنووری گەرمیان بەیەك ساڵ حوكمدران.  بەڕێوەبەرایەتیی گشتیی دابەشکردنی کارەبای کەلار ئاماژەی بەوەداوە دوای ئەوەی لەماوەی چەند مانگی رابردوودا و كەسانی نەفسنز، دەستیان بەلێكردنەوە و دزینی پارچەكانی تاوەرەكانی (٣٣ kv / ١٣٢ kv) لە سنووری هەردوو گوندی بەرلوت و تازەدێ کرد و مەترسیان لەسەر كەوتنی ئەو تاوەرانە دروستکرد، لەلایەن هێزەكانی ئاسایشی ناوخۆوە توانرا بكەرانی ئەو تاوانە دەسگیربكرێن و رووبەڕووی یاسا بكرێنەوە.  ئەو تۆمەتبارانە، کە ژمارەیان چوار کەس بووە، دوای ئەوەی لە پۆلیس پەڕاوی لێکۆڵینەوەیان بۆ کرایەوە و رادەستی دادگا کران، ئەمڕۆ سێشەممە لەلایەن دادگای تاوانەكانی كەركووك / گەرمیان بەپێی مادەی ٤٤٤ بڕگەی سێ، هەر یەکەیان بە یەک ساڵ بەندکردن سزادران.