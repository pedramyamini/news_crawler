بەپێی ئامارەکانی بەڕێوەبەرایەتیی ئاوی ژێرزەوی لە زاخۆ لانیکەم ٢٠٠ بیری ژێرزەوی هەن، هەروەها بەپێی ئاماری بەڕێوەبەرایەتیی کشتوکاڵی زاخۆش نزیکەی ٤٠ هەزار دۆنم زەوی بە ئاوی ژێر زەوی ئاودەدرێن، وشکبوونی بیرەکانیش کاریگەریی لەسەر بەرهەمە کشتوکاڵییەکان هەبووە و کەم بوون.  لاوەند دیندار کە بیرێکی ئیتیوازی هەیە دەڵێت، ٧٠٠ دار بە ئەو بیرە ئاو دەدەن. تاوەکو ئێستا نزیکەی ١٥ هەزار دۆلار تێچووە، هەر جارێکیش دەیکەنەوە و بۆڕی، ماتۆڕ و غەتاسەکەی دەگۆڕن نزیکەی ٢٥٠٠ دۆلاری پێویستە، سەرەڕای ئەوەش ئەمساڵ وشکی کردووە.  لەو گوندە نزیکەی چوار دۆنم سێو، ترێ و هەنار چێندراوە، بەڵام کەمیی ئاو کاریگەریی لەسەر بەرهەمەکانیان هەبووە.  ئه‌كره‌م تیسانى، جووتیارێکی گوندەکەیە و دەڵێت، ئەو کاتانەی کە بارانبارین باش بوو، کەس چاوەڕێی ئاوی نەدەکرد، بەڵام لە ساڵی رابردووەوە ئاو کەمی کردووە، کاژێرێك ئاو دێت و نامێنێت.  بەپێی ئاماری هۆبەی ئاوی ژێرزەوی، لە زاخۆ ٥٠٠ بیری ئیرتیوازی هەیە کە ١٠٠ ـیان وشکیان کردووە، هەروەها لە ٢٠٠ بیری ژێرزەوی زۆربەیان وشکیان کردووە.  بەپێی ئاماری بەڕێوەبەرایەتیی  زاخۆ، نزیکەی ٤٠ هەزار دۆنم زەویی بەئاوی بیرە ئیرتیوازییەکان ئاو دەدرێن. وشکبوونی بەشێکیان کاریگەریی لەسەر بەرهەمی نزیکەی ٥٠٠ جووتیار هەبووە.