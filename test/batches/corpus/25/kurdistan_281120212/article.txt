سه‌رۆكایه‌تیی داواكاری گشتیی كۆماریی لە مێردین، لە چوارچێوەی لێکۆڵینەوە لە کەیسی پەکەکە / کەجەکە و به تۆمه‌تی ئه‌نجامدانی چالاكی به ناوی په‌كه‌كه و پڕوپاگه‌نده‌كردن له تۆڕی كۆمه‌ڵایه‌تی بۆ رێكخراوه‌كه و هەبوونی پەیوەندیی بە پەکەکەوە، بڕیاری ده‌ستگیركردنی بۆ ٤٥ كه‌س ده‌ركرد.  له‌و چوارچێوه‌یه‌دا تیمه‌كانی به‌ره‌نگاربوونه‌وه‌ی تیرۆری سه‌ر به به‌ڕێوه‌به‌رایه‌تی گشتیی ئاسایشی مێردین له هه‌ڵمه‌تێكی هاوكاتدا ٤٥ گومانلێكراویان ده‌ستگیركرد.   بەگوێرەی بەڕێوەبەرایەتیی ئاسایشی مێردین، له كاتی گه‌ڕان و پشكنینی ناونیشانه‌كانیاندا چوار ده‌مانچه، حەوت تفه‌نگ، ٤٩٢ فیشه‌ك و ژماره‌یه‌كی زۆر ئامێری دیجیتاڵی و به‌ڵگه‌نامه‌ی رێكخراوه‌یی دەستیان بەسەرداگیرا.