ئەمڕۆ چوارشەممە ٢٤ - ١١ - ٢٠٢١ شەریف رەحیم، گوتەبێژی تەندروستیی چەمچەماڵ بە تۆڕی میدیایی رووداوی راگەیاند، کاژێر ١٠: ٠٠ ـی شەوی رابردوو سێ بریندار گەیێندراوەنەتە نەخۆشخانەی فریاکەوتنی چەمچەماڵ کە بە فیشەک بریندار کرابوون، ئێستاش تەندروستیی هەرسێکیان جێگیرە چارەسەری پێویستیان بۆ کراوە.  شەریف رەحیم ئاماژە بەوەش دەکات ئەو سێ کەسە بەهۆی کێشەی کۆمەڵایەتییەوە لە نێوان دوو بنەماڵەدا بریندارکراون، یەکێك لە بریندارەکان تەمەنی ١٤ ساڵە و یەکێکیان تەمەنی ٤٢ ساڵە، یەکێکی دیکەیان تەمەنی ٢٠ ساڵە  هاوکات پۆلیسی چەمچەماڵ بە رووداوی راگەیاند، سێ کەسیان دەستگیرکردووە کە لە شەڕەکەدا بەشداربوونە.