رووداوەکە کاژێر ١٥: ٣٠ خولەکی ئەمڕۆ شەممە ١٨ - ١٢ - ٢٠٢١ بووە، رێکان جەمال، گوتەبێژی بەرگریی شارستانیی سلێمانی بە تۆڕی میدیایی رووداوی راگەیاند، کاژێر ١٧: ٠٠ تیمەکانیان ئاگادارکراونەتەوە و دەستبەجێ بەهانایەوە چوون. دواتر بە چەند شێوەیەک هەوڵدرا قۆڵی دەربهێنن، بەڵام لە کۆتاییدا بۆ ئەوەی زیان بە تەندروستیی ژنە بەتەمەنەکە نەگات، کاشی و سیفۆنی تەوالێتەکەیان شکاندووە.  گوتەبێژی بەرگریی شارستانی ئاماژەی بەوەش دا، کوڕی ئافرەتەکە گوتوویەتی نزیکەی کاژێرێک هەوڵیانداوە کە رزگاری بکەن، بەڵام دواتر ناچار بوون پەیوەندیی بە بەرگریی شارستانییەوە بکەن.  بە گوتەی رێکان جەمال، مەنهۆڵی تەوالێتەکە قووڵ بووە و ئافرەتەکە تاوەکو ئانیشکی لە نێو سیفۆنەکە بووە.