ئەو کەسە ساڵی رابردوو بە تۆمەتی بەکارهێنانی تووندوتیژیی بەرامبەر منداڵەکانی دەستگیرکرابوو، رۆژی چوارشەممە ١٥ - ١٢ - ٢٠٢١ دانیشتنی کۆتایی لەبارەی دۆسیەکەی لە دادگەی سزاکانی رووها بەرێوەچوو.  لە دانیشتنەکەدا پارێزەری تۆمەتبار (ر. چ)، کۆمسیۆنی منداڵان / نووسینگەی رووها، بەڕێوەبەرایەتیی خزمەتگوزاری کۆمەڵایەتیی و بنەماڵەکان و پارێزەرانی کۆمەڵەی رووبەڕووبوونەوەی تووندوتیژیی منداڵان و پارێزەری منداڵەکان ئامادەی دانیشتنەکە بوون.  (ر. چ) لەکاتی بەرگریکردن لەخۆی لە هۆڵی دادگا رایگەیاند پەشیمانە کە تووندوتیژیی بەرامبەر سێ منداڵەکەی و هاوژینەکەی بەکارهێناوە، دادگە لەسەر بنەمای راپۆرتی پزیشکی دادی ئاشکرایکرد، کە تووندوتیژیی بەرامبەر منداڵەکان کراوە. بۆیە دادگا بە پشتبەستن بە راپۆرتەکە، دادگا بڕیاری دا، (ر. چ) بە تۆمەتی "ئەشکەنجەدان" بە ٣٤ ساڵ بەندکردن سزا بدات.  (ر. چ) لە ١٧ی ئەیلوولی ٢٠٢٠ دەستگیرکرابوو، لە پەڕاوی لێکۆڵینەوەکاندا کە بۆی ئامادەکرابوو، ئەوکات داواکاری گشتی داوای کردبوو بە پێنج ساڵ بەندکردن سزا بدرێت، بەڵام دادوەر بە ٣٤ ساڵ بەندکردن سزای دا.