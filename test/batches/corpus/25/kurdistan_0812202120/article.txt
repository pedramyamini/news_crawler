لە راگەیێندراوی ئاسایشی رۆژئاوای سلێمانیدا هاتووە، ئەو سێ کەسە کە لە ناحیەی تەکیەی کاکەمەند دەستگیرکراون ناویان "س. هـ. ر"، "ا. ا. ج" و "ح. ل. ج"ە، هەستاون بە "تەقەکردنی هەڕەمەکی و تێکدانی ئارامی و ئاسایشی هاووڵاتییان".  لە کاتی لێکۆڵینەوەکردندا تۆمەتبارەکان دانیان بەوەدا ناوە کە "تاوانی دیکەشیان ئەنجامداوە، وەکو دزیکردن، بڕینی دووکان و ماڵی خەڵک".  ئەو چەک و پێداویستییانەش کە لەلایەن تۆمەتبارەکانەوە بەکارهێندراون "لە ئەنجامدانی تاوانەکانیاندا"، لەلایەن هێزەکانی ئاسایشی رۆژئاوای سلێمانییەوە دەستیان بەسەردا گیراوە.  بەڕێوەبەرایەتیی ئاسایشی رۆژئاوای سلێمانی دەڵێت، تۆمەتبارەکان بە فەرمانی دادوەری دادگەی لێکۆڵینەوە و بەپێی ماددەی ٢١ی چەک راگیراون.