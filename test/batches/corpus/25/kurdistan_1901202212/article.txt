هەڵگورد شێخ نەجیب، سەرپەرشتیاری ئیدارەی سەربەخۆی سۆران بە تۆڕی میدیایی رووداوی راگەیاند "بۆ سەلامەتی گیانی فەرمانبەران و هاووڵاتیان جگە لە (تیمەکانی پاراستنی رێگەوبان، خزمەتگوزاری، شارەوانی، بەرگریی شارستانی، چاکردنەوەی ئاو و کارەبا لەگەڵ ئێشکگری نەخۆشخانەکان)  لە زۆربەی قەزا و ناحیەکانی سنووری ئیدارەی سەربەخۆی سۆران رۆژی پێنجشەممە ٢٠ - ١ - ٢٠٢٢ پشووی فەرمییە. "  لە ماوەی ٧٢ کاژێری رابردوودا زیاتر لە مەتر و نیوێک بەفر لە رێگەی گشتیی هاملتۆن راماڵدراوە و کۆی بەفری باریوی ئەمساڵی سنووری حاجی ئۆمەران گەیشتە ٢ مەتر و ٢٠ سانتیمەتر، سێ رۆژە بەفر ئاڵوگۆڕی بازرگانی و گەشتیاری نێوان هەرێمی کوردستان و ئێرانی لەو دەروازەی حاجی ئۆمەران پەکخستووە.  بۆ ئەوەی هاتووچۆی ئۆتۆمبێل بکەوێتەوە کار، ماوەی سێ رۆژە بە بەردەوامی بەفری سەر رێگەکانی نێوان هامڵتۆب - حاجی ئۆمەران لادەبرێن.  پلەی گەرمی شەوانە تاوەکو ١٧ پلەی ژێر سفری سیلیزی دادەبەزێت، لە رۆژیشدا تاوەکو ١٢ پلەی ژێر سفر دادەبەزێت.