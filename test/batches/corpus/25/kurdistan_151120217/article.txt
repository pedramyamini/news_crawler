د. سەباح نامیق، بەرپرسی تەندروستیی گشتی لە فەرمانگەی تەندروستیی کەرکووک بە تۆڕی میدیایی رووداوی راگەیاند، "تیمەکانی چاودێریی تەندروستی لە چوارچێوەی هەڵمەتەکانیان دەستیان بەسەر خۆراک و مەوادی ماوەبەسەرچوودا گرتووە و هاوکات بەهۆی بەکارهێنانی مەوادی بەسەرچوو، دوو ئارایشتگەی ژنانیان داخست".  بەرپرسی تەندروستیی گشتی لە فەرمانگەی تەندروستیی کەرکووک ئاماژەی بەوەش کردووە، "تیمەکان لە بەسەرکردنەوەکانیان جەختیان لە وەرگرتنی ڤاکسینی کۆرۆنا کردووە لەلایەن ئەو کەسانەی شوێنی کاریان هەیە و بەرکەوتنیان لەگەڵ خەڵکدا هەیە".