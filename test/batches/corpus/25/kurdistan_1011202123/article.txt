پاسپۆرتی سلێمانی لە پەیجی تایبەتی خۆی لە تۆڕی کۆمەڵایەتیی فەیسبووک ئاماژەی بەوە کردووە، رێگە یاساییەکانی وەرگرتنی ڤیزای گەشتیاری، ڤیزای کارکردن، ڤیزای نەخۆشی و چەند جۆرێکی دیکە لە ڤیزا بڵاودەکەنەوە.  بەپێی راگەیێندراوەکەی بەڕێوەبەرایەتیی پاسپۆرتی سلێمانی، ئامانجیان لەو هەڵمەتە ئەوەیە "هاووڵاتییان بە رێگەیەکی سەلامەت و یاسایی کۆچ بکەن، بۆئەوەی خۆیان و خێزانەکانیان دووربن لە مەترسییەکانی رێگەی کۆچی نایاسایی".  داواش لە خەڵک دەکات، ھەر کەسێک "دیمەنی ژن و منداڵ و گەنج و پیرەکانی رێگەی کۆچ ناخی هەژاندوون، هاوکارمانبن لەم هەڵمەتەدا، بۆئەوەی چیدیکە هاووڵاتییانی کورد لەو رێگەیە نەبنە قوربانی و رێگری لەو نەهامەتییە بکەین".