جەوهەر سدیق، سەرۆکی لیژنەی سووتەمەنیی سۆران بە تۆڕی میدیایی رووداوی راگەیاند، "دوای چاودێریکردنی تانکەرەکانی سووتەمەنی لە چۆنێتیی دابەشکردن و پێدانی بەشە نەوتی تەواو، دەرکەوت لەلایەن دوو شۆفێرەوە کەمتر لە ٢٠٠ لیتر نەوت دەخرێتە بەرمیلی خەڵک و لە پێوەری دابەشکردنی تانکەرەکەش ٢٠٠ لیتر ئاماژەی بۆ دەکرێت".  سەرۆکی لیژنەی سووتەمەنیی سۆران ئاماژەی بەوەش کردووە، "دوای بەدواداچوونی زیاتر، تانکەرێکی دیکەش دەستی بەسەردا گیراوە کە هەمان فێڵی لە خەڵکی کردووە، بۆیە پەڕاوی لێکۆڵینەوە بۆ شۆفێرەکە کراوەتەوە و بە فەرمانی دادوەر دەستگیرکراوە و دەستیش بەسەر دوو تانکەردا گیراوە".