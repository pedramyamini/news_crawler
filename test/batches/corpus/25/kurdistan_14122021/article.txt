شەماڵ دێواری گوتەبێژی پۆلیسی سۆران بە تۆڕی میدیایی رووداوی راگەیاند، لە ماوەی رابردوودا ژمارەیەک هاووڵاتی سکاڵایان لە بەشی نەهێشتنی تاوانی سۆران تۆمار کردبوو، پۆلیس بەدواداچوونی کرد و توانیی دوو کەس دەستگیر بکات کە دانیان ناوە بە تاوانی دزیکردن لە چوار ماڵ و شوێنی جیا جیا.  گوتەبێژی پۆلیسی سۆران راشیگەیاند، ئەو دوو تۆمەتبارەی دەستگیر کراون ناوەکانیان (ک. خ. ع) تەمەنی ٣٩ ساڵە و ئەوەی دیکەشیان (م. خ. ع) تەمەنی ٢٢ ساڵە.   تۆمەتبارەکان بە بڕیاری دادوەر و بەپێی ماددەی ٤٤٣ی سزادانی عێراقی لێکۆڵینەوەیان لەگەڵدا دەکرێت.