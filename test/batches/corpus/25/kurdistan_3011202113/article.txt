محەممەد وەیسی، بەڕێوەبەری ناحیەی لەیلان بە تۆڕی میدیایی رووداوی راگەیاند، "دوو کەس کە لە نەتەوەی عەرەبن و خەڵکی قەزای داقووقن، دەستگیرکراون؛ بەڵام تاوەکو ئێستا چارەنووسی کچەکە دیارنییە و بەپێی لێکۆڵینەوەی سەرەتایی لەگەڵ رفێنەرەکان، دەڵێن لە رێگەیەکی دەرەوەی شار کچەکەیان جێهێشتووە".  بەڕێوەبەری ناحیەی لەیلان ئاماژەی بەوەش کرد، هێزە ئەمنییەکان لێکۆڵینەوەی زیاتر دەکەن و بەدواداچوونیان دەستپێکردووە بۆ دۆزینەوەی کچەکە و ئاشکراکردنی چارەنووسی.  محەممەد وەیسی داواشی لە خەڵکی سنوورەکە کرد، هەر کەسێک کچێکی بەو ناونیشانە بینیوە ئیدارەی ناحیەکەیان ئاگاداربکاتەوە یاخود پەیوەندی بە پۆلیسەوە بکات.