فازڵ حاجی، گوتەبێژی هاتووچۆی هەولێر رایگەیاند، رووداوەکە لە نزیک بازگەی کانی قرژاڵە بووە لە سایدی چوون بەرەو هەولێر. ئۆتۆمبێلەکەش لە جۆری نیسان ئەڵتیمای تایبەت بووە.   هۆکاری رووداوەکە بە گوتەی فازڵ حاجی، تیژڕۆیی بووە. ئۆتۆمبێلەکە دوای ئەوەی کۆنترۆڵی لەدەستداوە، چەندجار تەقلەی لێداوە و پاشان لەبن گردێکدا وەستاوە. فازڵ حاجی دەشڵێت، وێنەکان پێمان دەڵێن خێراییەکە یەکجار زۆر بووە و نەگونجاوبووە لەگەڵ رێگاکە و شوێنەکە.  کاژێر ٧: ١٠ خولەکی سەرلەبەیانی ئەمڕۆ یەکشەممە ٢٨ - ١١ - ٢٠٢١، لەسەر رێگای هەولێر - خەبات لەنزیک بازگەی کانی قرژاڵە، لەسایدی هاتن بەرەو هەولێر، نیسان ئاڵتیمایەکی تایبەت بەهۆی تیژڕۆیی لەشوێن پێچێک لەنزیک کەندە پیسە کۆنترۆڵی لەدەستدا و لەشەقام دەرچوو چەند تەقلەیەکی لێدا، ئینجا لەبن گردێک وەستا، بەداخەوە لەدەرەنجامی رووداوەکە شوفێری ئۆتۆمبێلەکە کە قوتابی کۆلێژ بوو و بۆ دەوام دەهات گیانی لەدەستدا و چوار سەرنشینیش کە هەموویان قوتابین بریندار بوون.