ئەحمەد وشیار، بەڕێوەبەری فڕۆکەخانەی نێودەوڵەتیی هەولێر، ئەمڕۆ بە تۆڕی میدیایی رووداوی راگەیاند: "سەر لەبەیانی ئەمڕۆ فڕۆکەیەکی هێڵی ئاسمانیی تورکیا ٢٠ خولەکێک لە فڕینی لە فڕۆکەخانەی نێودەوڵەتیی هەولێر بە ناچاری نیشتەوە".  سەبارەت بەهۆکاری نیشتنەوەی فڕۆکەکە، ئەحمەد وشیار گوتی: "هۆکارەکەی کێشەی تەکنیکییەکە، فڕۆکەکە هەر لە زۆنی فڕۆکەخانەدا بوو، بورجی چاوێری ئاگادارکردبووەوە کە دەنیشێتەوە".  ئەحمەد وشیار گوتی: "تیمە تەکنیکییەکان سەرقاڵی چاککردنەوەی کێشەکەن، هەر کاتێک کێشەکەی چارەسەر بوو، فڕۆکەکە گەشتەکەی خۆی دەکات، ئەگەرنا سەرنشینەکانی بە فڕۆکەیەکی دیکە گەشتەکەیان دەکەن. "