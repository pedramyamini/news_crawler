لەبارەی ئەو کۆچبەرانەی کە کێشەی پاسپۆرتیان هەیە و دەیانەوێت بگەڕێنەوە، ئاماژەی بەوە کرد، لەگەڵ فەرمانگەکانی حکومەتی عێراق هەماهەنگییان هەیە و ئەو کەسانە "ڤیزا پاسیان بۆ دروستکراوە و لە غەرامەی دواکەوتنی ڤیزاکەشیان بەخشراون".  رۆژی دووشەممە ٠٨ - ١١ - ٢٠٢١ لێشاوێکی کۆچبەران بۆسەر سنووری بێلاڕووس - پۆڵەندا دەستیپێکرد بەمەبەستی پەڕینەوە بۆ وڵاتانی یەکێتیی ئەوروپا، بەڵام پۆڵەندا بۆ رێگریکردن لە کۆچبەران سوپا و هێزە چەکدارەکانی وڵاتەکەی جووڵاند. بەهۆی سەرما و برسێتی و تینوێتی و سەختیی رێگەکە، بەشێک لە کۆچبەران بڕیاری گەڕانەوەیان بۆ وڵاتەکانیان دا و بەشێکیشیان هێشتا لەسەر سنوور و نێو کەمپەکانی بێلاڕووس کە لەسەر سنووری وڵاتەکەی بۆی دروستکردوون، ماونەتەوە.