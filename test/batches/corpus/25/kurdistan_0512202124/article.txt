رۆژی یەکشەممە ٥ - ١٢ - ٢٠٢١ سەرچاوەیەک لە وەزارەتی پێشمەرگە بە تۆڕی میدیایی رووداوی راگەیاند "ساڵی رابردوو هێزەکانی پێشمەرگە چوونە چوار گوند و یەکێک لەو گوندانە لێهبان بوو، بەڵام دواتر سوپای عێراق بە تووندیی ناڕەزاییان دەربڕی و ئێمەش بۆئەوەی رەوشەکە خراپتر نەبێت، هێزەکانمان کشاندەوە".  سەرچاوەکە ئاماژەی بەوەشكرد، "گوندی لهێبان تەنیا چوار کیلۆمەتر لە سوپای عێراقەوە دوورە و لە هێزەکانی پێشمەرگەوە دوورترە".  گوتیشی: "هێزەکانی پێشمەرگە ئێستا و بێ رێککەوتن لەگەڵ حکومەتی فیدراڵی ناتوانن بچنە لهێبان؛ تەنیا کاتێک دەتوانن ئەو کارە بکەن کە بە هاوئاهەنگی لەگەڵ سوپای عێراق بچنە گوندەکەوە".  هانیشتمانیانی گوندی لهێبان دەڵێن، هێزی پێشمەرگە و هێزی سوپای عێراق بەهانایانەوە نەچوون و هەربۆیە گوندەکەی خۆیان چۆڵکردووە.