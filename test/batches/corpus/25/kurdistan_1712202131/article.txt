بەڕێوەبەرایەتیی گشتیی پەروەردەی هەولێر لە راگەیێندراوێکدا ئاماژەی بەوە کردووە کە بڕیاریانداوە لە هەریەکە لە پەروەردەکانی (ناوەندی هەولێر، دەشتی هەولێر، دەوروبەری هەولێر، کۆیە، مەخموور) دەوامی قوتابخانەکان بوەستێندرێت.  وەزارەتی پەروەردە دەڵێت، تاوەکو ئاسایی بوونەوەی دۆخەکەش، بڕیار و رێنوێنییەکانی پارێزگای هەولێر جێبەجێ دەکەن.     وەک لە راگەیێندراوەکەی وەزارەتی پەروەردەدا هاتووە، "هەر مامۆستا و قوتابییەکیش کە دانیشتووی ئەو گەڕەکانە بێت و دەوامی لە دەرەوەی ئەو گەڕەکانە بێت کە بەر لافاو کەوتوون بەهۆی ئەوەی زیانیان بەرکەوتووە، دەوام ناکەن و مۆڵەت پێدراودەبن. "    بەڕێوەبەرایەتیی پەروەردەی قەزاکان بە هاوئاهەنگی لەگەڵ سەرۆکی یەکەی کارگێڕی لە کوردستان دەسەڵاتی تەواویان دەبێت لە هەر شوێنێک بەهۆی دۆخی کەشوهەوا بزانن کاریگەری و مەترسی دروست دەبێت، پێویستە (پێشوەختە بڕیار بدەن) بۆ راگرتنی دەوام بەمەبەستی پاراستنی سەلامەتیی گیانی مامۆستایان و قوتابیان و خوێندکاران.  پارێزگاری هەولێر دەڵێت، دەسەڵات دراوە بە سه‌رجه‌م قایمقام و بەڕێوەبەرى ناحییەكانى سنوورى پارێزگاى هه‌ولێر لە هەرشوێنێک کە زیانى زۆرى بەرکەوتووە بەتایبەتى قوتابخانەکان، دەتوانن پشووى فەرمى لە فەرمانگە و قوتابخانەکانى سنوورەکەیان رابگەیێنن.   بەرەبەیانی رۆژی هەینی ١٧ - ١٢ - ٢٠٢١ بەهۆی بارانی بەخوڕ لافاو لە بەشێک لە گەڕەکەکانی هەولێر دروستبوو، جگە لە زیانە گیانییەکان، زیانێکی دارایی زۆری بەدوای خۆیدا هێنا. ژمارەیەکی زۆر ماڵ لە گەڕەکەکانی دارەتوو و رۆشنبیری ئاویان تێچووە و سەتان ئۆتۆمبێلیش کەوتوونەتە ژێرلافاوەوە، یان لافاوەکە تێکی شکاندوون.  کەشناسیی هەرێمی کوردستانیش بە رووداوی گوت، شەپۆلی بارانەکە تەواو نەبووە و مەترسیی لافاو هێشتا ماوە. هەر بەهۆی لافاوەکەوە ١٢ کەس گیانیان لەدەستداوە کە تەرمی کەسێکیان هێشتا نەدۆزراوەتەوە. ناسنامەکانیان بەمشێوەیەیە: