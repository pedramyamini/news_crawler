بەڕێوەبەرایەتیی کەشناسیی و بوومەلەرزەزانیی هەرێمی کوردستان لە راگەیێندراوێکدا ئاماژەی بەوە داوە، ئەو لێزەمە بارانەی لە ١٢ کاژێری داهاتوو ئیدارەکانی راپەڕین و گەرمیانیش دەگرێتەوە.  شەوی رابردوو بەهۆی زۆریی بارانبارینەوە لە بەشێک لە گەڕەک و ناحیەکانی سەر بە پارێزگای هەولێر لافاو دروستبوو، بە گوتەی ئومێد خۆشناو، پارێزگاری هەولێر تاوەکو کاژێر ٠٨: ٠٠ ـی بەیانیی ئەمڕۆ حەوت کەس بەهۆی لافاو و کەسێكیش بەهۆی هەورە برووسکەوە گیانیان لەدەستداوە.  فازڵ حاجی گوتەبێژی هاتووچۆی هەولێر رایگەیاند، بەهۆی لافاوەوە چەند رێگەیەکی سەرەکیی شارەکە داخراون کە بریتین لە:  رێگەی سەرەکیی کۆڕێ - شەقڵاوە  رێگەی سەرەکیی هەولێر - پیرمام  رێگەی سەرەکیی ماوەران - میراوە  هەروەها بەڕێوەبەری ناحیەی قوشتەپە بە تۆڕی میدیایی رووداوی راگەیاند، بەهۆی لافاوەوە لە ناحیەکە ٢٠٠ ئۆتۆمبێل، ١٠٠ ماڵ و ٦٠ دووکان زیانیان بەرکەوتووە.  نێچیرڤان بارزانی، سەرۆکی هەرێمی کوردستان داوا دەکات، "لايه‌نه په‌يوه‌ندار و ده‌زگا حكومييه‌كان، خێرا و به پله‌ى يه‌كه‌م كار بۆ رزگاركردنى گيانى هاووڵاتييان بكه‌ن و هه‌رچى پێويسته بكرێت بۆ ئه‌وه‌ى له زووترين كاتدا به هاناى لێقه‌وماوانه‌وه بچن و هاوكارييان بكرێت".  پارێزگاری هەولێر  داوا لە هاونیشتمانیان دەکات کە ئەگەر بۆ کاری "زۆر زەروور" نەبێت، رێگەکانی دەرەوە و ناوەوەی هەولێر بەکارنەهێنن.