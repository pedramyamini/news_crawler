رۆژی یەکشەممە ١٤ - ١١ - ٢٠٢١، شێخ جەعفەر شێخ مستەفا، جێگری سەرۆکی هەرێمی کوردستان بە نوێنەرایەتیی سەرۆکی هەرێمی کوردستان بەشداریی لە رێوڕەسمی بەرزڕاگرتنی ساڵیادی قوربانیانی سوپای به‌ریتانیا له جه‌نگی جیهانیی یه‌كه‌مدا کرد.  بەپێی راگەیێندراوی سەرۆکایەتیی هەرێمی کوردستان، له رێوڕەسمەکەدا کۆنسوڵی گشتیی بەریتانیا له هه‌ولێر رایگەیاندم "له كاتێكدا ئه‌مڕۆ یادی ئه‌و قوربانییانه ده‌كه‌ینه‌وه، رێز له ئازایه‌تی و بوێریی ئه‌و كه‌سانه ده‌گرین كه بوون به شانازی بۆ مێژوو، هەر لەم رۆژه‌شدا یادی شه‌هیدانی پێشمه‌رگه‌ی كوردستان له شه‌ڕی دژ به تیرۆریستانی داعشدا به‌رز راده‌گرین و پێکه‌وه نزای پاراستنی ئاشتی و ئارامی بۆ جیهان ده‌كه‌ین".  لە کۆتاییی رێوڕەسمەکەدا، جێگری سەرۆکی هەرێمی کوردستان "تاجەگوڵینەی رێز و شکۆی" لەسەر سیمبوولی قوربانییانی یادەکە دانا.