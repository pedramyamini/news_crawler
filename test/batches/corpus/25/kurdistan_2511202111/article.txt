موسەننا ئەمین، پەرلەمانتاری خولی چوارەم و بەربژێری دەرچووی خولی پێنجەمی پەرلەمانی عێراق بە تۆڕی میدیایی رووداوی راگەیاند، ئەو ٤٠ کۆچبەرە کوردەی کە بە هەڵە چووبوونە خاکی لیبیا، کێشەکانیان چارەسەرکراوە و دوای نزیکەی دوو مانگ، دەگەڕێندرێنەوە بۆ هەرێمی کوردستان.  موسەننا ئەمین گوتی: "کۆچبەرەکان ئەمڕۆ گەیشتوونەتە قاهیرەی پایتەختی میسر و لەلایەن باڵیۆزخانەی عێراق لە تونس ئاگادارکراوەتەوە، کە سبەی هەینی بە فڕۆکەیەکی هێڵی ئاسمانی عێراقی، دەگەیێندرێنە سلێمانی".  ئەو کۆچبەرانە لە ٢٧ - ٩ - ٢٠٢١ بەهەڵە لە رێگەی دەریاوە، لە بری ئیتاڵیا چووبوونە ناو خاکی لیبیا و لە شاری بنغازی دەستبەسەر کرابوون.