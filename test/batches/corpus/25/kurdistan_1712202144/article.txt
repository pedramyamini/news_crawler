ئەمەی خوارەوە بەشێکە لەو شیعر و ئاوازانەی کە بۆ دانەر گوتراون  ئاری عەبدولەتیف بۆ دانەر ی كۆرپەی جوان كە لە لافاوەكەی ھەولێر گیانی سپارد  خۆزگە ئەمشەو لە ھەولێر بام  چیبكەم نەمتوانی بەس ئەمشەو  ھەناسەی سواری نەخۆشی ئەم ھەڵەبجەم  ھەزار مۆڵ و بینای بەرز قوربانت بێ  مەلاین باخ و مەزرەعە و كۆگای پڕ پارەی تڕۆھات  برینی سەد كیمیا و ئەنفال و شەھیدت  ھەستە دانەر گروگاڵێكی تر بكە  کەمال محەممەد بە هۆنراوەی گۆرانی "کوڕی شیرینم" هاوخەمی بۆ دانەری ١٠ مانگ دەردەبڕێت  گۆرانیی "کوڕی شیرینم" کە لەلایەن هونەرمەندی کورد کەمال محەممەدەوە لە کاتی کۆڕەوی هاونیشتمانیان لە ساڵی ١٩٩١ ـدا تۆمارکراوە و سەتان هەزار گوێگری هەبووە؛ ئەمڕۆ هونەرمەندەکە هەمان هۆنراوەی گۆرانییەکەی لە فەیسبووکی خۆی بڵاوکردەوە و هەروەها نووسیویەتی: "هیوای سەلامەتی بۆ شاری هەولێری ئازیز".   هونەرمەند وێنەیەکی "دانەر نەبەز"ی تەمەن ١٠ی مانگ داناوە و ئەم بەشەی هۆنراوەکەی لەگەڵ نووسیووە:  کوڕی شیرینم مەترسە جێت ناهێڵم..  وەرە بەدوای شڵپو وڕی قاچە ماندووەکانی منا لێم ون نابیت  ئەوەتا شاخ و دەشت و دۆڵ شەستە و ڕەهێڵە و باو بۆران  چۆکی بە گشتیان داداوە باوکە کۆڵ بە كۆڵەکەشت بە گشت گرمەی هەوردا ئەچێت  چارەی ڕەشى یاوەتە بەر رەقی ئاگری چەخماخە.  فەرهەنگ غەفوور گۆرانییەک بۆ دانەر دەڵێت  فەرهەنگ غەفوور، هونەرمەندی شاری هەولێر بە گۆرانییەک هاوخەمیی بۆ دانەر دەردەبڕێت  و پێشکەشی دەکات "بە رۆحی پەپوولەی جوانەمەرگ (دانەر) و تەواوی قوربانییانی لافاوەکەی هەولێر"  شیعرێکی بەختیار راستی بۆ دانەر   تەمەنی كورت  بوو ڕۆڵە خەندەكەت  زامیان  زۆر  قوڵە  دایك و  بابەكەت  ئەم خەمە چووە  ناخی  گشت خەڵكێ  بۆ لەدەست دانت  خوێن لە دڵ دەتكێ  لە لایەك  خەمی  مەرگی  كۆچبەران  لە لایەك    هەولێر   لافاو و   خنكان  خونچە   جوانەكەی   شاری    منارە  گەل   لە وەرینت   مات و   خەمبارە  بۆ    هەڵوەرینینیان  لەسەر  ئەم  گڵە     نغرۆی    خوێناوە   ناخی   چی   دڵە   فڕمێسك و باران بوون بەدوو هاوڕێ  هاوار لە  خەمدا  ناخمان گڕ  دەگرێ  خۆشی  تیا  نەما   بەهای   ئەم  ژیانە  هەرزانترین  شت   مەرگی   ئینسانە....