جەژنی رۆژووی ئێزی کوردانی ئێزدی ساڵانە دەکەوێتە هەفتەی کۆتایی مانگی کانوونی یەکەم، دوای ئەوەی بۆ ماوەی سێ رۆژ بەڕۆژوو دەبن، رۆژی چوارەم دەکەنە جەژن.  ئەمڕۆ پێنجشەممە ١٦ - ١٢ - ٢٠٢١ بارەگای بارزانی پەیامی سەرۆک بارزانیی لە فەیسبووک بڵاوکردەوە کە تێیدا هاتووە، "بەبۆنەی هاتنەوەی ' جەژنی رۆژووی ئێزی '، گەرمترین پیرۆزبایی له خوشك و برایانی ئێزدی لە كوردستان و سەرانسەری جیهان دەكەم. "  هەروەها لە بەشێکی دیکەی پەیامەکەیدا، سەرۆک بارزانی ئاماژە بەوە دەدات، "هیوادارم ئەو جەژنە، شادی و ئارامی و بەختەوەریی بۆ خوشك و برا ئێزدییەكانمان بهێنێت و کۆتایی بە ئازار و مەینەتییەکانیان بێت".