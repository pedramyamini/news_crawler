ئەبوبەکر هەڵەدنی لە فەیسبووکی خۆی وێنەیەکی خۆی و قوباد تاڵەبانی بڵاوکردووەتەوە و نووسیویەتی: "کاک قوباد داوای لێبووردنەکەت لە قوتابیانی خۆپێشاندەر خاڵێکی ئەرێنییە، بەڵام ئەمە بەس نییە".  ئەبوبەکر هەڵەدنی لە نووسینەکەیدا داوایکردووە هەوڵەکانیان بخەنەگەڕ بۆ "ئازادکردنی سەرجەم دەستگیرکراوان لەقوتابیان وهاووڵاتیانی خۆپێشاندەر و هەروەها لەئەنجوومەنی وەزیران بڕیاربدەن بە گێڕانەوەی دەرماڵەی قوتابیان".  قوباد تاڵەبانی، جێگری سەرۆکوەزیرانی هەرێمی کوردستان رۆژی یەکشەممە ٢٨ - ١١ - ٢٠٢١ لە کۆنفرانسی یه‌كسانیی جێنده‌ری و ستراتیژی هێزی ژنان لەبارەی ئاڵای کوردستانەوە داوای لێبوردنی له‌خوێندكارانی زانكۆی سلێمانی و سه‌رجه‌م زانكۆكانی دیکە کرد و گوتی: "له‌خۆپیشاندانه‌كاندا له‌ئێمه‌ومانان زیاتر شانازییان به ئاڵاكه‌یانه‌وه كردووه. بۆیه داوای لێبوردنیان لێده‌كه‌ین".