سوارە ئەکرەم، قایمقامی قەزای چۆمان رۆژی هەینی ١٧ - ١٢ - ٢٠٢١ بە تۆڕی میدیایی رووداوی راگەیاند، تێکڕای باران بارینی ئەمساڵ لە قەزاکە ٧٩٤ ملیمەترە، لە ٢٤ کاژێری رابردووشدا ٥٢ ملیمەتر باران باریوە.  قایمقامی قەزای چۆمان دەڵێت، "تیمەکانی پاککردنەوەی رێگەکان ٢٤ کاژێر لە ئەرکدان، تیمەکانی دیکەش، لە شارەوانی، پۆلیس و ئاسایش راسپێردراون لە ئامادەباشیدا بن بۆ هەر حاڵەتێکی نەخوازراو".  چۆمان بە یەکێک لە ناوچە ساردەکانی هەرێمی کوردستان دادەنرێت، ساڵانە بەفرێکی زۆری لێدەبارێت و پلەکانی گەرما دەچنە خوار پلەی سفری سلیزی.