گوندی هانەگەرمڵە لە ناوچەیەکی شاخاوییە و دەکەوێتە سنووری پاوەی کرماشانی رۆژهەڵاتی کوردستان و هاوسنوورە لەگەڵ بیارە و کیلۆمەتر و نیوێک لەیەکدی دوورن، ماوەی چەند رۆژێکە بەفر لەو گوندە دەبارێت و تاوەکو ئێستا نزیکەی سێ مەتر بەفر لە شاخی تەتە  و شاخەکانی دیکەی دەوروبەری باریوە.      هیوا هانەگەرمڵەیی دانیشتوویەکی بە تۆڕی میدیایی رووداوی راگەیاند، "ماوەی سێ رۆژە بەبێ کارەبا و ئاو دەژین و رێگەش داخراوە، هێڵەکانی پەیوەندیکردن کارناکەن و دۆخی دانیشتووانی گوندەکە زۆر خراپە و داوای هاوکاریی بەپەلە دەکەین لەڕێگەی رووداوە. "     هیوا هانەگەرمڵەیی دانیشتوویەکی بە تۆڕی میدیایی رووداوی راگەیاند، "ماوەی سێ رۆژە بەبێ کارەبا و ئاو دەژین و رێگەش داخراوە، هێڵەکانی پەیوەندیکردن کارناکەن و دۆخی دانیشتووانی گوندەکە زۆر خراپە و داوای هاوکاریی بەپەلە دەکەین لەڕێگەی رووداوە. "  ئەو هاونیشتمانییە لە بەشێکی دیکەی قسەکانیدا ئاماژەی بەوەدا کە ئێستا خۆی لە شارۆچکەی بیارەیەوە قسە دەکات و بۆ کڕینی نان و چەند پێداویستییەکی دیکە چوونەتە شارۆچکەکە.   هەروەها دانیشتوویەکی خەڵکی بیارە بە تۆڕی میدیایی رووداوی راگەیاند "نزیکەی ٢٥ خێزان لە هانەگەرمڵەوە بەهۆی کەشوهەوای سارد و بارینی بەفرێکی زۆر هاتوونەتە بیارە و لەوێ نیشتەجێبوون. "  چەند کەسێک لە هانەگەرمڵەوە چوونەتە بیارە  بەپێی زانیارییەکانی تۆڕی میدیایی رووداو لە چەند رۆژی رابردوودا ئاسایشی بیارە ئاسانکارییان بۆ خەڵک گوندەکە کردووە بۆ ئەوەی لە هانەگەرمڵەوە سەردانی بیارە بکەن و پێداویستییەکانیان بکڕن.  مەلا قادری قادر، ئیمام جومعەی پاوە رایگەیاند کە پەیوەندیی بە بەرپرسانی پارێزگای کرماشان کردووە کە بە هانای خەڵکەکەوە بچن و "رزگارمان بکەن لەو نەهامەتییەی ئێمەی تێدایە. "  بە گوتەی بنکەی هەواڵیی پاوە ئێستا بەرپرسانی رێگەوبان سەرقاڵی کردنەوەی ئەو رێگەیانەن کە بە بەفر گیراون و ئێستا گەیشتوونەتە گوندی دزاوەر کە چەند کیلۆمەترێک لە گوندی هانەگەرمڵە، کێمنە و بێراوس دوورە.   بەپێی زانیارییەکانی تۆڕی میدیایی رووداو لە کاژێر ١١: ٠٠ ـەوە هێلیکۆپتەرێک لە پاوەوە رۆیشتووە بۆ هانەگەرمڵە بۆ ئەوەی خواردن و پێداویستییەکانی دیکە بنێرێت بۆ خەڵکەکە.  دوو هەفتە بەر لە ئێستا حکومەتی ئێران لەڕێگەی بۆرییەوە غازی گەیاندە گوندەکە و لە چەند رۆژی داهاتوودا دانیشتووانەکەی دەتوانن سوودی لێوەربگرن.   هانەگەرمڵە گوندێکە لە هەورامانی رۆژهەڵات، بەشێكە لە هەورامانی لهۆن دەكەوێتە كۆتا خاڵی سنووریی لەنێوان هەورامانی رۆژهەڵات و هەورامانی باشوور. لە باكوورییەوە شاخی شرام و گوندی گەچێنە باخەكۆن و لە رۆژهەڵاتییەوە گوندی كەیمنە و و هاوسنوورە لەگەڵ ناحیەی بیارە و دەكەوێتە رۆژئاوایەوە، هەروەها لە باشوورەوە هاوسنوورە لەگەڵ شارەدێی تەوێڵە.