شێخ سەڵاح، جووتیارێکی گوندی مێرگە پاشای ناوچەی دۆڵی خەلەکان سەر بە پارێزگای سلێمانی دەڵێت، ئەمساڵ یەک مانگ درەنگتر لە ساڵانی پێشوو دەستیان بە تۆوکردن کردووە، "ئەمساڵ بە گشتی تۆوکردنی دانەوێڵە دواکەوت، ئەوەش بەهۆی دواکەوتنی بارانەوە بوو".   ئەو لە زەوییەکەی تۆوی جۆ دەچێنێت و دەڵێت، جۆ هەم خواستی زۆر لەسەرە هەم زوو کاتی دروێنەی دێت، خەڵک ئێستا زیاتر گرنگی بە نانی جۆ دەدەن، ئەوەش لەبەر ئەوەی تەندروستە.