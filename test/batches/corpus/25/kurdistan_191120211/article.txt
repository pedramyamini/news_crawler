بەنداوی ئەڵوەن سه‌رچاوه‌ی ئاوی خواردنه‌وه‌ی خانه‌قین بەشێک لە گونده‌كانی ده‌وروبه‌ریه‌تی. سەرچاوەی ئاوی بەنداوی ئەڵوەن ٩٠ % پشت بەو ئاوە دەبەستێت کە لە رێژاو لە کرماشانی رۆژهەڵاتی کوردستانەوە سەرچاوە دەگرێت ١٠ % ـش پشت بە باران دەبەستێت.  ئێستا ئەو ئاوەی کە لە بەنداوەکە بەردەدرێتەوە ناگات بەو گوندانەی کە ساڵانی رابردوو زەوییە کشوکاڵییەکانی بەراو دەکرد.  حوسێن حەسەن، جووتیارێکی تەمەنی ٦٠ ساڵە کە بۆ یەکەمجار بەهۆی کەمئاوییەوە ناتوانێ زەوییەکانی بکێڵێت و دەڵێت، ئەگەر وابێت ئەمساڵ کشتوکاڵ ناکەن، باران نەبارێت و ئاو نەبێت تووشی زیان دەبن.    بەنداوی ئەڵوەن له‌سه‌ر رووباری ئه‌ڵوه‌نە و ٢٥٥٤ دۆنم باخ و ٣٠ هه‌زار دۆنم زه‌وی كشتوكاڵی و پێنج پرۆژه‌ی به‌خێوكردنی ماسی لەسەرە.  کامەران عەبدوڵڵا، بەڕێوەبەری کشتوکاڵی خانەقین دەڵێت، ئەگەر دۆخەکە بەو شێوەیە بڕوات، "لەو باوەڕەم زۆربەی باخەکانی خانەقین وشکبێتەوە، گەنم و جۆ و ئەو بەرهەمانەی لە خانەقین بەرهەمدەهاتن نامێنێت".    بەنداوی ئەڵوەن لە باکووری رۆژهەڵاتی قەزای خانەقینە، لە ساڵی ٢٠١٣ ئاوی تێدا گل دەدرێتەوە لەلایەن حکومەتی عێراقییەوە دروستکراوە. درێژییەکەی ١٣٤٢ مەترە و بەرزییەكەی ٢٤ مەترە.