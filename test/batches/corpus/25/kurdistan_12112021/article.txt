رۆژی پێنجشەممە ١١ - ١١ - ٢٠٢١ عه‌بدولحه‌كیم خه‌سرۆ، سه‌رۆكی فه‌رمانگه‌ی هه‌ماهه‌نگی و به‌دواداچوونی حکومەتی هەرێمی کوردستان بە تۆڕی میدیایی رووداوی راگەیاند، '' به‌پێی یاسای قه‌رزی ساڵی ١٩٧٧، هه‌ر کۆمپانیا و بازرگانێك پاره‌ی حكومه‌ت قەرزداربێت، ده‌بێت له به‌رامبه‌ردا ره‌هن دابنێت، بۆئەوەی ئه‌گه‌ر له ماوه‌ی دیاریكراودا قه‌رزه‌كان نه‌ده‌نه‌وه، حکومەت بتوانێت ئەو رەهنە بفرۆشێت، یان بیخاته سه‌ر میلاكی وه‌زاره‌تی دارایی"، گوتیشی "ئەم یاسایە له ١/٧/٢٠٢٠ ـەوە جێبه‌جێ كراوه".  بە گوتەی عه‌بدولحه‌كیم خه‌سرۆ، قەرزی حکومەت لای بازرگان و کۆمپانیاکان گەیشتووەتە ٩٢٠ ملیار دینار و هەر بازرگانێکیش رەهنەکەی بایی پارەی قەرزەکەی نەبوو، ئەوەی دەمێنێتەوە دەبێتەوە قەرز لەسەری.