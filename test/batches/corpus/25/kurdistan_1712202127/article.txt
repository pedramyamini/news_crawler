ئەمڕۆ هەینی ١٧ - ١٢ - ٢٠٢١، نەبەز عەبدولحەمید، قایمقامی هەولێر بەتۆڕی میدیایی رووداوی راگەیاند، ژمارەی قوربانییەکان بۆ ١٢ کەس  بەرزبوونەتەوە.  بەگوێرەی ئەو زانیارییانەی رووداو لە قایمقامی هەولێر وەریگرتوون. قوربانییەکان بریتین لە:   - جەواهیر خالید، ١٦ ساڵ، عەرەب  - بیرهات ئەمین، کوردی ئێزدی  - مەسعود بوولدز، خەڵکی تورکیا  - ئەحمەد یاسین، ٣٥ ساڵ، عەرەب  - خەدیجە حوسێن رەسوول، ٨٠ ساڵ، کورد   - رەمزیە کەریم، ٤٠ ساڵ، کورد  - ئامینە کەریم، ٥٣ ساڵ، کورد  - رەسووڵ جومعە، ٢٧ ساڵ، عەرەب   - ئومێد مامەند ٢٣ ساڵ، کورد   - دانەر نەبەز ١٠ مانگ، کورد  هەر ئەمڕۆ هەینی، ئومێد خۆشناو، پارێزگاری هەولێر لەبارەی ئاماری قوربانیانی لافاوەکەی هەولێر بە دڵنیا رەحمان، پەیامنێری رووداوی راگەیاند، تاوەکو ئێستا ١٢ کەس گیانیان لەدەستداوە، کە تەرمی کەسێکیان نەدۆزراوەتەوە، هاوکات دوو کەسی دیکەش بریندارن. گوتیشی کەسێک بە هەورەبرووسکە "زیانمەند بووە. "  بەرەبەیانی رۆژی هەینی ١٧ - ١٢ - ٢٠٢١ بەهۆی بارانی بەخوڕ لافاو لە بەشێک لە گەڕەکەکانی هەولێر دروستبوو، جگە لە زیانە گیانییەکان، زیانێکی دارایی زۆری بەدوای خۆیدا هێنا. ژمارەیەکی زۆر ماڵ لە گەڕەکەکانی دارەتوو و رۆشنبیری ئاویان تێچووە و سەتان ئۆتۆمبێلیش کەوتوونەتە ژێرلافاوەوە، یان لافاوەکە تێکی شکاندوون. کەشناسیی هەرێمی کوردستانیش بە رووداوی گوت، شەپۆلی بارانەکە تەواو نەبووە و مەترسیی لافاو هێشتا ماوە.        پارێزگاری هەولێر زانیاریی زیاتر ئاشکرا دەکات: