بەگوێرەی راگەیێندراوێکی بەڕێوەبەرایەتی کەشناسیی تورکیا ئاسمانی بەشی رۆژهەڵاتی باکووری کوردستان ھەوراوی و پلەکانی گەرماش لە ئاستی ئاسایی وەرزدا بوون، ھەروەھا با بە خێراییەکی کەم و ناوبەناو مامناوەند لە باکوورەوە هەڵیدەکرد.  لە شەودا نزمترین پلەی گەرما لە دێرسم دوو پلە، لە قارس ھەشت پلە ژێر سفر، لە ئەردەخان حەوت پلە، لە ئەرزەڕۆم پێنج پلە، لە ئاگری چوار پلە، لە ئەرزینجان دوو پلە و لە ئیدر یەک پلە بوو.  لە رۆژیشدا بەرزترین پلەی گەرما لە دێرسم ١٧ پلە، لە ئەرزینجان و ئیدر ١٤ پلە، لە قارس ١٢ پلە، لە ئەرزەڕووم، ئاگری و ئەردەخان ١١ پلە دەبێت.  بەھۆی نزمی پلەکانی گەرماوە لە شارۆچکەی ساری قامیش - ی سەر بە پارێزگای قارس، درەخت و گژوگیا بەستویەتی. ھەروەھا لە بەشێکی شارۆچکەکەدا ئاوی تانکی ماڵان بەستویەتی، بەڵام  سەرەڕای دابەزینی پلەکانی گەرما، ھەندێک لە شوانەکان مەڕ و ماڵاتەکانیان بردووەتە دەرەوە بۆ لەوەڕاندن.