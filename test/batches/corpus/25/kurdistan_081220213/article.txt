ئەمڕۆ چوارشەممە ٠٨ - ١٢ - ٢٠٢١ نێچیرڤان بارزانی، سەرۆكی هەرێمی كوردستان، لە پەیوەندییەكی تەلەفۆنیدا لەگەڵ عومەری سەید عەلی، رێکخەری گشتیی بزووتنەوەی گۆڕان بۆ كۆچی دوایی فاتمە عەلی حسێن، پرسە و سەرەخۆشی لێكرد و هاوخەمیی خۆی دەربڕی.  وەک لە راگەیێندراوی سەرۆکایەتیی هەرێمی کوردستان هاتووە، "نێچیرڤان بارزانی هیوای خواست خوای مەزن گیانی خوالێخۆشبوو بە بەزەیی و میهرەبانیی خۆی شاد بكات و ئارامی دڵنەوایی بە خانەوادە و كەسوكاریان ببەخشێت".  لە بەشێکی دیکەی راگەیێندراوەکەدا هاتووە، "عومەری سەید عەلی سوپاس و پێزانینی خۆیان و خانەوادەكەیان بۆ پەیوەندی و هاوبەشیان لە پرسەكەیاندا پێشكەش بە بەڕێز سەرۆكی هەرێمی كوردستان كرد".  رۆژی دووشەممە ٠٦ - ١٢ - ٢٠٢١ فاتمە عەلی حوسێن، خوشکی عومەر سەید عەلی  لە سلێمانی کۆچی دوایی کرد.