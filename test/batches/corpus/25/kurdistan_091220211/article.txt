جووه‌یرا غه‌فوور، داپیری مێهڤان بە رووداوی راگەیاند "بێ بەڵا بۆ ئێمە ئاشکرا بوو و خوا بۆ ئێمەی هێناوە، تەماشا بکەن چ پرسەیەک لە پرسەی مێهڤان زیاتر قەرەباڵخ تر بووە. "  ئاگری دوورکەوتن و گیانلەدەستدانی مێهڤان لەنێو کەسوکارەکەی دا ناکوژێتەوە، لەبەرئەوەی لە مانگی ٤ی ساڵی رابردووە تەرمی ئەو لە دادپزیشکی دهۆک مابوویەوە. دوای ئەنجامی پشکنینی دی ئێن ئەی پشتڕاستبووە و تەرمەکەیان وەرگرتوە.   ئالان ئاڤدەل، برای مێهڤان بە تۆڕی میدیایی رووداوی راگەیاند " پێش مانگێک لە سلێمانی پشکنینی DNAی مان لە سلێمانی کرد و سوپاس بۆ خودا ئەنجامەکەی ئاشکرا بوو. "  مێهڤان خوێندکاری کۆلێژی سەربازیی بووە و لە رووباری خاپووردا خنکا بوو، دوای دوو ساڵ و پێنج مانگ تەرمەکەی لە گوندی چەم سیرمۆی زاخۆ بەخاک سپێردرا.  بەپێی چەند ئامارێک کە دەست رووداو کەوتووە، لە ماوەی سێ ساڵی رابردوودا دوو کەسی دیکە لە خابووری زاخۆ هاوشێوەی مێهڤان بێسەروشوێن بوون و تاوەکو ئێستا چارەنووسیان نادیارە.