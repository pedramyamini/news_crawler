ماراسۆنەکە کاژێر ١٠: ٠٠ ـی بەیانی دەستیپێکرد. ئومێد خۆشناو، پارێزگاری هەولێر، نەبەز عەبدولحەمید، قایمقامی هەولێر، نەزمی حزووری، کۆنسوڵی فەلەستین، سامان بەرزنجی، وەزیری تەندروستیی هەرێمی کوردستان و دلۆڤان محەممەد، بەڕێوەبەری تەندروستیی هەولێر لەنێو بەشداربوواندا بوون.   ماوەی راكردنەكە سێ كیلۆمەتر بوو. فەتاح تەیموور، دوای ٩ خولەک و ٥١ چرکە گەیشتە خاڵی کۆتایی و پلەی یەکەمی رکابەرییەکەی بردەوە. میلاد ساڵح پلەی دووەم و رێبین مەحموودیش پلەی سێیەمی ماراسۆنەکەیان بەدەستهێنا.