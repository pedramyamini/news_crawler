ئەمڕۆ پێنجشەممە ١٦ - ١٢ - ٢٠٢١ مەسرور بارزانی، سەرۆکوەزیرانی هەرێمی کوردستان پێشوازیی لە نەهرۆ شێخ محەممەد، رێبەری تەریقەتی کەسنەزانی و شاندێکی یاوەری کرد.   بەپێی راگەیێندراوی سەرۆکایەتیی حکومەتی هەرێمی کوردستان، لە کۆبوونەوەکەدا گفتوگۆ لەبارەی بارودۆخی گشتیی عێراق و پەرەپێدانی ئەزموونی پێکەوەژیانی ئاشتییانە لە هەرێمی کوردستان و برەودان بە کولتووری لێبووردەیی و میانڕەوی و رووبەڕووبوونەوەی تووندڕەوی و چارەسەرکردنی کێشەکان لە رێگەی گفتوگۆ و لەیەکتێگەیشتن کرا.  شێخ نەهرۆ کەسنەزانی دوای کۆچی دوایی باوکی، شێخ محەممەد کەسنەزانی لە ٠٤ - ٠٧ - ٢٠٢٠ بووە رێبەری تەریقەتی قادری لە جیهان.