بە گوێرەى ئەو نووسراوە کە رۆژی ٦ ى نیسانى ٢٠٢٢ وەزارەتى کشتوکاڵی عێراق ئاڕاستەى ناوەندى ئۆپەراسیۆنە نیشتمانییەکانی کردووە و وێنەیەکی دەست تۆڕی میدیایی رووداو کەوتووە، ٥٢ ماددەى خۆراکى قەدەخەکراون لە هەرێمى کوردستانەوە بچنە ناوچەکانی ژێر دەسەڵاتی حکومەتی فیدراڵیی عێراق.  لە نووسراوەکەدا داوا کراوە رێوشوێنى یاسایی بگیرێتەبەر بەرانبەر بە هەر کەس و لایەنێک کە هەوڵ دەدات ئەو ماددە خۆراکییانە بە هەر رێگەیەک بگەیێنێتە ناوچەکانی ژێر دەسەڵاتی حکومەتی فیدراڵیی عێراق.  گرنگترین ئەو ماددانەى کە لە هاوپێچەکەدا هاتوون بریتین لە هێلکەى هەڵهێنان، سەروپێ، مریشکى سەربڕدراو، جگەرى مریشک، ماسی، پاقلەی سەوز، هەنگوین و پیاز.