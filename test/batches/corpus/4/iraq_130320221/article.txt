مارکۆ روبیۆ، سیناتۆری کۆمارییەکان لە تویتەری خۆی بڵاویکردەوە: "ماوەی چەندین مانگە ئێران لەڕێگەی گرووپە چەکدارە میلیشیا شیعەکانی نزیکییەوە هێرش بۆسەر ئەمریکییەکان لە عێراق ئەنجامدەدات".   مارکۆ روبیۆ هەروەها دەنوسێت: "ئامانجی ئەوان لەم کارەیان ئەوەیە کە جێهێشتنی عێراق لە لایەن ویلایەتە یەکگرتووەکانی ئەمریکاوە لە بوارەکانی سەربازیی و دیپلۆماسییەوە خێراتر بکەن".   شەوی ١٣ - ٠٣ - ٢٠٢٢ بە چەند مووشەکێک هێرشکرایە سەر هەولێر و بەهۆیەوە زیان بە چەند باڵەخانە و شوێنی نیشتەجێبوونی هاونیشمانییان کەوت، هەروەها بەهۆی هێرشەکەوە هاونیشتمانییەک کە شۆفێری تەکسییە برینداربوو.  سیناتۆرەکەی ئەمریکا لە کۆتایی تویتەکەیدا باسی لە هێرشە مووشەکییەکەی سەر هەولێر کردووە و دەڵێت، چاوەڕێی ئەوەیە دڵنیا بکرێتەوە کە ئایا هێرشەکەی سەر هەولێر "هێرشێکی راستەوخۆ" بووە.