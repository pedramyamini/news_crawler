دەستەی حەشدی شەعبی بەپێی نووسراوی ژمارە ١٣٤ کە رۆژی ٢٠ی ئاداری ٢٠٢٢ دەرچووە چەند بڕیارێکی بۆ ئەندامانی گشتاندووە  و بەپێی نووسراوەکە، کە لەرۆژی ٢٢ی ئادارەوە جێبەجێ دەکرێت، ئەم شتانەی خوارەوەی لە پیاوان قەدەخە کردووە:  ١ - لەبەرکردنی پانتۆڵی جینز و کراسی خەتخەت.  ٢ - لەبەرکردنی ئەو جلانەی کە ئاڵا و نووسینی بیانیان لەسەرە.  ٣ - سەرتاشین بەشێوازی رۆژئاوایی.  ٤ - نابێت پێڵاو بەبێ گۆرەوی لەپێبکرێت.  ٥ - نابێت تاتۆی زەق دەربکەوێت.  ٦ - پابەندبوون بە لەبەرکردنی ئەم جۆرە جلانەوە؛ رەنگی سپی، ئاسمانی، رەش، شین و قاوەیی.  ٧ - هەرچی پەیوەندیی بە بەشەکانی ئاسایش، دیزاین، لوجستی، چاککردنەوەوە هەیە دەبێت بەدیاریکراوی جلوبەرگی سەربازی بپۆشن  ئەوەشی بۆ ئافرەتان لەنێو دامەزراوەکانی حەشدی شەعبی و بۆ ئەندامانی قەدەخەیە ئەمانەن:  ١ - لەبەرکردنی جلی تەسک بەهەموو جۆر و رەنگە زەقەکانییەوە.  ٣ - لەبەرکردنی ئەو جلانەی کە ئاڵا و نووسینی بیانییان لەسەرە.  ٤ - پابەندبوون بە لەبەرکردنی ئەو جلانەی ئەم رەنگانەیان هەیە؛ سپی، نیلی، قاوەیی، رەش، ئاسمانی.  حەشدی شەعبی، لە ساڵی ٢٠١٤ و بە فەتوای عەلی سیستانی مەرجەعی باڵای شیعە، بۆ شەڕی دژی داعش دروست بووە. حەشدی شەعبی لە نزیکەی ٧٠ گرووپ پێکدێت و ژمارەیان بە ١٩٦ هەزار چەکدار دەخەمڵێندرێت.