شارۆچكەی گەرمە شوێنی لەدایكبوونی محەممەد حەلبووسی، سەرۆكی ئەنجوومەنی نوێنەرانی عێراقە. بە سێ مووشەكی جۆری كاتیۆشا میوانخانەكەی حەلبووسی كرایە ئامانج، بەڵام ئامانجەكەی نەپێكا و بەهۆیەوە دوو كەسی سڤیل بریندار بوون؛ یەكێكیان منداڵێكە هێشتا تەمەنی پێنج ساڵی تەواونەکردووە. سیاسەتڤانان و سەرۆکی هۆزەكان پێیانوایە ئەوە پەیامێكی سیاسیی مەترسیدارە و ئامانج لێی تێكدانی سەقامگیری و ئارامیی ناوچەكەیە.