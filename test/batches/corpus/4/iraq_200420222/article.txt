فڕۆکەخانەی بەغدا رۆژی چوارشەممە ٢٠ی نیسان رایگەیاند، بە هەموو گەشتیار و هێڵەکانی فڕۆکەوانی رادەگەیێنن کە لە فڕۆکەخانەکەیانەوە گەشتیان دەبێت، "بەهۆی خراپیی کەشوهەوا و کەمبوونەوەی ئاستی بینین بۆ کەمتر لە ٥٠٠ مەتر"، گەشتەکانیان دەوەستێنن تاوەکو ئەوکاتەی دۆخی کەشوهەوا ئاسایی دەبێتەوە.  چەند رۆژێک پێش ئێستا هۆشداریی ئەوە درا کە هاوینی ئەمساڵ عێراق رووبەڕووی بەرزبوونەوەی بەرچاوی پلەی گەرما و شەپۆلی خۆڵبارینی دیکە دەبێتەوە.  ئەم وێنانەی لە خوارەوە خراونەتەڕوو، دۆخی کەشوهەوا و خۆڵبارینە لە بەغدای پایتەختی عێراق و شاری نەجەف.