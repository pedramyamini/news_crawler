ئەندامێکی چوارچێوەی هاوئاهەنگی رایدەگەیێنێت، ناکۆکیی نێوان رەوتی سەدر و چوارچێوەی هاوئاهەنگی لەسەر پۆستەکان نییە، بەڵکو لەسەر فراکسیۆنی گەورەی پەرلەمانە. سەدر هاوپەیمانیی رزگارکردنی نیشتمان بە فراکسیۆنی گەورە دادەنێت، بەڵام چوارچێوەی هاوئاهەنگی داوا دەکات فراکسیۆنی گەورە لە شیعەکان پێکبێت. دەشڵێت، داوا لە موقتەدا سەدر دەکەن بەشدار بێت لە پێکهێنانی حکومەتی داهاتوودا، چونکە رەوتی سەدر بە بەشێکی گرنگ لە پێکهێنانی حکومەتی داهاتوو دەبینن.