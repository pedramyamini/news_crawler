ئەو گوتانەى مستەفا کازمى لەکاتى سەردانێکیدا بوو بۆ کارگەى چنینى دەستى لە ناوچەى کازمییەى بەغدا کە ئەمڕۆ سێشەممە ٨ ـى ئازاری ٢٠٢٢ بە بۆنەى رۆژى جیهانى ژنانەوە ئەنجامیدا.  سەرۆکوەزیرانی عێراق رایگەیاند، ئەم حکومەتە لە دۆخێکى قورس و ئاڵۆزدا دروستبوو، بەڵام بەگوتەى ئەو خاڵى بەهێزى سەرکەوتنیان تێیدا تۆمارکردووە.  مستەفا کازمى گوتیشی: "ئێمە بە ئاڵنگارییەکى قورسدا تێپەڕدەبین، هۆکارکەى گەندەڵى و خراپ بەڕێوەبردنە، پێویستى ئەوەمان لەبیر بێت کە بونیادنان چەندین ساڵى دەوێت، بەڵام رووخاندنى پێویستى بە چەند ساتێکى کەمە".