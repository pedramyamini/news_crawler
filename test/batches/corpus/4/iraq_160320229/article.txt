بەگوێرەى راگەیێندراوێکى ئەمنیداریی گشتى ئەنجوومەنى وەزيرانى عێراق، مستەفا کازمى، سەرۆکوەزیرانی عێراق بڕیارداوە رۆژانى ٢٠ و ٢١ ى مانگی ئادار بەبۆنەى جەژنى نەورۆزەوە بکرێتە پشووى فەرمى لە دام و دەزگاکاندا.  ئەوە یەکەمجارە حکومەتى عێراق بەبۆنەى جەژنى نەورۆزەوە، بکاتە پشوو، ئەوەش لەکاتێکدایە تاوەکو ئێستا پڕۆژەیاساى پشووە فەرمییەکان لەعێراق لەلایەن پەرلەمانەوە پەسندنەکراوە، لەکاتێکدا ساڵانە ١٥ پشووى فەرمى هەن.      هاوکات هەر ئەمڕۆ چوارشەممە ئەنجوومەنی نوێنەرانی عێراق بە بۆنەى جەژنى نەورۆزەوە، چوار رۆژ مۆڵەتى دایە کارمەندە کوردەکانى.  رۆژی ٠٩ - ٠٣ - ٢٠٢٢ حکومەتی هەرێمی کوردستان رایگەیاند، بەبۆنەی جەژنی نەورۆزەوە رۆژانی ٢٠ تاوەکو ٢٤ی ئەم مانگە لە سەرجەم دام و دەزگاکان پشووی فەرمییە.