ئەمڕۆ پێنجشەممە، ٢٤ ـی شوباتی ٢٠٢٢، وەزارەتی نەوتی عێراق لە راگەیێندراوێکدا داهاتی نەوتی ساڵی رابردوو و مانگی رابردووی بڵاوکردەوە. بەپێی راگەیێندراوی وەزارەتی نەوتی عێراق، داهاتی ساڵی رابردووی وەزارەتەکە لە هەرناردەکردنی نەوت ٨٣ ملیار و ٩٧٣ ملیۆن و ٢٩٠ هەزار دۆلار بووە.   بە گوێرەی راگەیێندراوەکەی وەزارەتی نەوتی عێراق، ساڵی رابردوو ٩٩ ملیۆن و ٢٨٦ هەزار و ٧٨ بەرمیل نەوت هەناردەی دەرەوە کراوە، لەڕێگەی ٢٩ کۆمپانیای جیهانیی جیاوازەوە فرۆشراوە کە داهاتەکەی هەشت ملیار و ٣٢٢ ملیۆن و ٦٧٩ هەزار دۆلار بووە بە گوێرەی ئامارێک کە لە لایەن کۆمپانیای سۆمۆوە بڵاوکراوەتەوە.   لە کێڵگە نەوتییەکانی نێوڕاست و باشووی عێراق ٩٦ ملیۆن و ٤٣٠ هەزار و ٥٩٦ بەرمیل نەوت هەناردە کراوە، هەروەها لە نەوتی کەرکووکیش دوو ملیۆن و ٥٤٥ هەزار و ٦٥٦ بەرمیل هەناردەکراوە.   نرخی هەر بەرمیلێک نەوت بەپێی وەزارەتی نەوتی عێراق، بە ٨٣ دۆلار و ٨٢ سەنت فرۆشراوە.