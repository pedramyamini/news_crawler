رۆژنامەیەکی نزیک لە رێبەری باڵای شۆڕشی ئیسلامی ئێران نووسیوویەتی ئەو خۆڵبارینەی لە عێراق روودەدات "هۆکارەکەی گازێکی ژەهراوییە بەناوی  كيمیتريل و ئەمریکا لە سعودیەی ئەمبار کردووە". ئاماژە بۆ ئەوەش دەکات دەستەی کەشناسیی عێراق "بەڵگەی تەواو"ی لەلایە , کە ئەو خۆڵبارینەی زیاتر ناوچە شیعەکان دەگرێتەوە "دەستی ئەمریکای تێدایە". بەڵام گوتەبێژی دەستەی کەشناسیی عێراق دەڵێت "خۆڵبارین دیاردەیەکی زانستییە و دەستی مرۆڤی تێدانییە".