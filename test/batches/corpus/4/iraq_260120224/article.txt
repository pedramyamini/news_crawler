ئەمڕۆ چوارشەممە ٢٦/١/٢٠٢٢، شانەی راگەیاندنی ئەمنیی عێراق بڵاویکردەوە، "تیرۆریستی یەکەم دانی بەوەداناوە لە دیوانی جوند - ئەندازەی سەربازیی کاریکردووە، راسپێردراوە بۆ ئەوەی هێڵی بەرگریی شاری موسڵ دابڕێژێت، بۆیە پلانێکی پتەوی داناوە بۆ لێدانی خەندەق و توونێل بە درێژی هێڵی بەرگریی لە کاتی رزگارکردنی موسڵدا، چونکە ئەو کەسە پێشتر ئەفسەری سوپای عێراق بووە".  هەروەها راگەیێندراوەکەدا ئاماژە بەوە دراوە، "تیرۆریستی دووەم کاری چاندنی بۆمب بووە لە ناوچەکانی کەرکووک، بەشداریکردووە لە چەندین کردەوەی تیرۆریستی لە دژی هێزە ئەمنییەکان لە چیای عەسەل، عجێل، لە کارەکانی بەردەوام بووە تاوەکو ساڵی ٢٠٢١ لە دروستکردنی مۆڵگە و چاندنی بۆمب تا ئەو کاتەی دەستگیرکراوە".  شانەی راگەیاندنی ئەمنیی عێراق دەشڵێت: "تیرۆریستی سێیەم کاری لە دیوانی جوند سەربازیی سەڵاحەددین ئەیوبی کردووە، راسپێردراوە بۆ لێپرسینەوە لەگەڵ ئەو کەسانەی سەرپێچی رێنوێنییەکانی داعش دەکەن و بەشداری لە دوو کردەوەی تیرۆریستی کردووە لە دژی هێزەکانی پێشمەرگە".