بزووتنەوەی ئیمتیداد کە خۆی بە هەڵقوڵاوی خۆپێشاندان و ناڕەزایەتییەکانی تشرینی ساڵی ٢٠١٩ لە عێراق دادەنێت و ٩ پەرلەمانتاری لە پەرلەمانی عێراقدا هەیە دەڵێت: "بزووتنەوەی ئیمتیداد ١٣ مەرجی هەیە پەیوەستن بە بەرژەوەندییەکانی گەل؛ هەر لایەنێک مەرجەکانمان جێبەجێبکات پاڵپشتی لێدەکەین؛ ئەگەر ئەو لایەنەش هاوپەیمانیی سێقۆڵی بێت، ئەوە سبەی دەنگ بە بەربژێری هاوپەیمانییەکە بۆ پۆستی سەرۆککۆمار دەدەین".