سەگڤان یوسف، ئەندامى ئەنجوومەنى نوێنەرانى عێراق لە فراکسیۆنى پارتى دیموکراتى کوردستان، بەتۆڕى میدیایی رووداوى راگەیاند؛ ئەو بەربژێرانەى لە قۆناخى دووەمدا ناویان تۆمارکردووە، بەربژێربوونیان هەڵدەوەشێتەوە و پێویستە ناوى خۆیان تۆماربکەنەوە، ئێستا تەنیا ئەو بەربژێرانە ماونەتەوە کە لە قۆناخى یەکەم ناویان تۆمارکردووە".  رۆژی سێشەممە (١ ى ئادارى ٢٠٢٢) دادگاى باڵاى فیدراڵى عێراق بڕیارێکى پێشووى سەرۆکایەتى ئەنجوومەنى نوێنەرانى هەڵوەشاندەوە، بۆ دووبارەکردنەوەى دەرگاى خۆبەربژێرکردن بۆ پۆستى سەرۆککۆمار، دادگای فیدراڵی عێراق رایگەیاند، کە ئەنجوومەنى نوێنەران دەتوانێت ئەو هەنگاوە بنێت لەبرى سەرۆکایەتییەکەى.  بەگوتەى پەرلەمانتارەکەى پارتى بۆ پەسندکردنى بڕیارى دووبارەکردنەوەى دەرگاى خۆبەربژێرکردن، ئەنجوومەنی نوێنەران پێویستى بە زۆرینەى سادەی دەنگى ئەندامانە، کە ئامادەى کۆبوونەوەکە دەبن.  ٢٢ ى مانگى شووباتى رابردوو ئەنجوومەنى نوێنەرانى عێراق رایگەیاند، ٣٣ کەس خۆیان بەربژێرکردووە بۆ پۆستى سەرۆککۆمار، بەر لەوەى ئەو خۆبەربژێرکردنە لەلایەن دادگاى باڵاى فیدراڵیی عێراق هەڵبووەشێندرێتەوە.