بەرەبەیانی ئەمڕۆ چوارشەممە ٠٢ - ٠٢ - ٢٠٢٢ زیاد تاریق، کوڕی تاریق حەرب لە تۆڕە کۆمەڵایەتییەکان، هەواڵی کۆچی دوایی باوکی بڵاوکردەوە و نووسی، "بەیانی ئەمڕۆ باوکم، پارێزەر و پسپۆڕ، لە ماڵەکەی خۆی لە شاری کازمیە کۆچی دواییکرد و لەوێش بەخاکدەسپێردرێت".  نووسەر، پارێزەر و پسپۆڕی دەستوور، تاریق حەرب، لە ساڵی ١٩٤٥ لە بەغدا لەدایکبووە، ساڵی ١٩٧٥ بڕوانامەی بەکالۆریۆسی لە یاسا بەدەستهێناوە لە زانکۆی موستەنسرییە، ساڵی ١٩٨٠ بڕوانامەی ماستەری لە یاسا بەدەستهێناوە و بڕوانامەی دیبلۆمیشی لە یاسای گشتی بەدەستهێناوە.  تاریق حەرب، وەکو شارەزا و پسپۆڕی یاسایی و دەستووری، چەند جارێک میوانی رووداو بووە، لەدوایین دەرکەوتنیدا لە رووداو، لە بەرنامەی رووداوی ئەمڕۆدا بوو لە ٢٨ - ٠١ - ٢٠٢٢.