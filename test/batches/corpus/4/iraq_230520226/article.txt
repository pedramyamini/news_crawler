نووسراوەکە ١٩ ى ئایارى ٢٠٢٢ ئاراستەى سەرۆکایەتیى پەرلەمانی عێراق کراوە، تێیدا پەرلەمانتارەکان دوورخستنەوەى محەممەد ساڵح مهەنا لە پۆستى نەقیبی سەندیکاى پارێزەران، لەڕێگەى ھەڵوەشاندنەوەی هەڵبژاردنى سەندیکاکە بە "نایاسایی" دەزانن.  رۆژی ٢٥ی ئاداری ٢٠٢٢، سەندیکاى پارێزەرانى عێراق کۆنگرەى خۆی کرد، تێیدا محەمەد ساڵح مهەنا بە زۆرینەى دەنگ وەکو نەقیبی سەندیکاکە هەڵبژێردرا، لە ١٥ ى ئایارى ٢٠٢٢ دادگەى پێداچوونەوەى فیدراڵى ئەنجامى ئەو هەڵبژاردنەى هەڵوەشاندەوە و ئەحلام لامى وەکو نەقیبی سەندیکاکە ناساند.  پاساوى دادگە بۆ هەڵوەشاندنەوەى پرۆسەى هەڵبژاردنى نەقیبی پێشووى سەندیکاى پارێزەران ئەوە بووە کە یاساى لێپرسینەوە و دادوەرى دەیگرێتەوە.