٦ ى ئایارى ٢٠٢٢، لە راگەیێندراوێکدا وەزارەتى ناوخۆى عێراق ئاشکرایکرد، یەکەى بنبڕکردنى بازرگانیکردن بە مرۆڤ لە بەڕێوەبەرایەتیی بنبڕکردنى تاوانى بەغدا سێ کەسیان دەستگیرکردووە بەتۆمەتى ئەوەى بەڵگەنامەى کچێکى مێرمنداڵى خوار تەمەن ١٨ ساڵیان ساختەکردووە و ناوەکەیان گۆڕیوە بەمەبەستى ئەوەى بازرگانى پێوە بکەن.  بەگوێرەى راگەیێندراوەکە گۆڕینى ناوى ئەو کچە بۆ ئەوە بووە کە ئاسانکاریان بۆ بکات لە بازرگانیکردن بەو کچەوە.  ئەو سێ کەسە لەلایەن دادوەرەوە بەگوێرەى ماددەکانى ٢٩٨ و ٢٨٩ لە یاسای سزاکانى عێراقى راگیراون. ئەو دوو ماددەیە  تایبەتن بە تاوانى ساختەکارى و بەکارهێنانى بەڵگەنامەى ساختە، کە سزاکەى بەندکردنە بە مەرجێک ماوەکەى لە ١٥ ساڵ زیاتر نەبێت.