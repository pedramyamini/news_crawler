موقتەدا سەدر، رێبەری رەوتی سەدر ئەمڕۆ سێشەممە ١٥ - ٢ - ٢٠٢٢ لە تویتێکدا رایگەیاند: "کاری پەرلەمان تەنیا پێکهێنانی حکومەت و هەڵبژاردنی ٣ سەرۆکایەتییەکە نییە، بەڵکو پێویستە رۆڵی پەرلەمان لە رووی چاودێری و یاسادانانەوە چالاک بکرێت؛ بۆیە پێویستە لەسەر پەرلەمانتاران، لەوانەش هاوپەیمانە خۆشەویستەکانمان ئەمانەی خوارەوە چالاک بکەن".  ئەو خاڵانەی سەدر باسی دەکات ئەمانەن:  یەکەم: رۆڵی پەرلەمان کارا بکرێت بۆ چاکسازی، لەگەڵ کاراکردنی لێکۆڵینەوەکان و بانگهێشتکردنی هەموو ئەوانەی گومانی گەندەڵی و کەمتەرخەمیان لێدەکرێت، لە رێگەی پێکهێنانی لیژنەی پەرلەمانی بەبێ لەبەرچاوگرتنی نەتەوە، تائیفە، یان پلەی وەزیفی لە حکومەتەکانی رابردوودا.  دووەم: دووپاتکردنەوە لەسەر چالاککردنی پرۆژە خزمەتگوزارییەکان کە سوودیان بۆ گەل و شکۆکەی هەیە؛ دەبێت پرۆژە وەستاوەکان بەزووترین کات بەپێی توانا تەواو بکرێن؛ دەبێت خشتەیەکی کاتی دیاریکراو دابنرێت و لێپرسینەوە لەگەڵ کەمتەرخبووان بکرێت لە کۆمپانیاکان.  سێیەم: پەلە بکرێت لە پێکهێنانی حکومەتی نوێ چاکسازی و حکومەتی زۆرینەی سیاسی.   چوارەم: چالاککردنی رۆڵی چاودێریی پەرلەمان، بەشێوەیەکی تووندوتۆڵ رێگری بکرێت لە دەستوەردانی حیزبی و دادوەریی بەسیاسیکراو.