رۆژی دووشەممە ٣١ - ١ - ٢٠٢١ ناوی ٢٦ بەربژێر بۆ پۆستی سەرۆککۆماری عێراق راگەیێنرا، بەڵام دواتر ناوی یەکێک لە بەربژێرەکان کە کوردە و ناوی (شیلان فوئاد عەبدوللەتیف)ـە دەرهێنرا.   د. سیروان سیرینی، ئەمینداری ئەنجوومەنی نوێنەرانی عێراق سەبارەت بە هۆکاری دوورخستنەوەی ئەو بەربژێرە لە لیستی بەربژێرەکان بە هەڵکەوت عەزیز، پەیامنێری تۆڕی میدیایی رووداوی راگەیاند، "تەمەنی یاسای بەربژێر بۆ پۆستی سەرۆککۆمار دەبێت لە ٤٠ ساڵ کەمتر نەبێت، بەڵام شیلان فوئاد عەبدوللەتیف تەمەنی لە خوار ٤٠ ساڵە و هەر بۆیە ناوەکەی لە لیستی بەربژێرەکان دەرهێنرا و دوورخرایەوە. "  ناوی ٢٥ بەربژێرەکەی دیکە بۆ پۆستی سەرۆککۆمار رێوشوێنە یاسایی و دەستوورییەکانیان تەواوە و چوونە کێبڕکێی پۆستی سەرۆککۆمار کە لە کۆبوونەوەی هەفتەی داهاتووی پەرلەمانی عێراق بەربژێرێک دەبێتە سەرۆککۆماری داهاتووی عێراق.  لەنێو ئەو ٢٥ بەربژێرەی پۆستی سەرۆککۆمار، هۆشیار زێباری بەربژێری پارتی دیموکراتی کوردستان و بەرهەم ساڵح، بەربژێری یەکێتیی نیشتمانیی کوردستان چانسیان بۆ وەرگرتنی پۆستەکە زیاترە.  ناوی بەربژێران بۆ پۆستی سەرۆککۆماری عێراق  ١١. لوئەی عەبدولسەباح عەبدولوەهاب  ١٤. هۆشیار مەحموود محەممەد زێباری  ١٦. عەبدوللەتیف محەممەد جەمال  ٢٥. ئومێد عەبدولسەلام قادر