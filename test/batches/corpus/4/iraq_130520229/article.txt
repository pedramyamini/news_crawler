بەرەبەیانی ئەمڕۆ هەینی ١٣ی ئایاری ٢٠٢٢، تیمەکانی هۆبەی دژەتیرۆری سەر بە بەڕێوەبەرایەتی پۆلیسی ئیستەنبووڵ لەسەر راسپاردەی داواکاری گشتیی ئیستەنبووڵ ئۆپەراسیۆنێکیان بۆ دەستگیرکردنی ١٦ گومانلێکراوی بیانیی داعش دەستپێکرد.   لە چوارچێوەی ئۆپەراسیۆنەکەدا تیمەکان لە نۆ شارۆچکەی ئیستەنبووڵ هەڵیانکوتایە سەر ١٣ ناونیشان کە پێشتر دەستنیشانکرابوون بۆ دەستگیرکردنی ئەو ١٦ گومانلێکراوە کە "پێشتر لە سووریا و عێراق کاریان بۆ داعش کردووە و بە شێوەیەکی نایاسایی چوونەتە تورکیا".  لە ئۆپەراسیۆنەکەدا ١٦ داواکراوەکە دەستگیرکران و بە مەبەستی لێکۆڵینەوە رەوانەی بەڕێوەبەرایەتیی گشتیی پۆلیسی ئیستەنبووڵ کران.   تیمەکان لە ئەنجامی پشکنینی ناونیشانەکانیشدا دەستیانگرتووە بەسەر ژمارەیەک بەڵگەی دیجیتاڵی.