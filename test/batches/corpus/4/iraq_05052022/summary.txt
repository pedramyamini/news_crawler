لە کاژێر ٠٢: ٠٠ی بەرەبەیانی ئەمڕۆوە شەپۆلێکی خۆڵبارین شارەکانی ناوەڕاست و خوارووی عێراقی گرتووەتەوە، کەشناسیی بەغدا و عێراق هۆشدارییان دابوو لە شەپۆلی خۆڵبارینەکە بەڵام چاوەڕوانیان نەدەکرد بەو شێوەیەی ئێستا بێت. کەشناسیی عێراق بە "بەهێزترین شەپۆلی خۆڵبارین" ناوی بردووە لەماوەی ئەمساڵ و ساڵی رابردوودا. گوتەبێژی دەستەی کەشوهەوای عێراق رایدەگەیێنێت، لە ئێوارەی ئەمڕۆ پێنجشەممەوە وردە وردە خۆڵبارینەکە بەرەو نەمان دەچێت.