غەدیر عەلی، خۆبەخشە و دەڵێت، "ئێمە لەگەڵ گرووپێکی کچان هاتووین بۆ ئەوەی یارمەتیی پاککردنەوەی کەناری رووباری دیجلە بدەین. ئەوەش بەشێکە لە هەڵمەتی پاکوخاوێنی. مەبەست لەمەش هەبوونی ژینگەیەکی باشترە. "   لە کاژێر ١٠ ـی بەیانی تاوەکو کاژێر ٢ ـی دوای نیوەڕۆ لە پاککردنەوەی کەناری رووباری دیجلە بەردەوام دەبن.   تەقدیس ئەسەد، خۆبەخشێکی دیکەیە و باس لەوە دکات، "لە هەموو شوێنێکی عێراقەوە کۆبووینەتەوە بۆ ئەوەی رووباری دیجلە پاکبکەینەوە؛ هەموومان دەزانین رووباری دیجلە چەندە جوانە، بەڵام ئێستا پڕ بووە لە زبڵ. چیدیکە خەڵکی ناتوانن سەردانی ئێرە بکەن و شوێن بۆ دانیشتن نەماوە. "   رووباری دیجلە لە باکووری کوردستان هەڵدەقوڵێت. درێژییەکەی نزیکەی هەزار و ٨٥٠ کیلۆمەترە. نزیکەی هەزار و ٤٠٠ کیلۆمەتری کە دەکاتە سەروو ٧٠ % ـی بەنێو خاکی عێراقدا تێدەپەڕێت تاوەکو دەڕژێتە نێو شەتولعەرەبەوە.