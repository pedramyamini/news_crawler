٢٢ ى نیسانى ٢٠٢٢، تارق هاشمى، جێگرى سەرۆککۆمارى پێشووترى عێراق لە تویتێکدا رەخنەى لە پێکنەهێنانى حکومەتى عێراق گرتووە و ئاماژەى بەوەداوە قەیرانى سیاسى بەردەوامە لە عێراق و کات دەڕوات بەبێ ئەوەى چارەسەرێک دەربکەوێت، دەشڵێت: "لەپاش ١٩ ساڵ لە ئەزموونى سیاسیی شکستخواردوو، چەقبەستوویی سیاسی روویداوە، ئەوە پێویست دەکات بگەڕێین بەدواى رێگەچارەیەکی باشتردا. "  تارق هاشمی لە ساڵى ٢٠١١ بەهۆى تۆمەتبارکردنى لە تێوەگلان لە کردەوەى تیرۆریستى عێراقى بەجێهێشت، ئەو کەسایەتییە سوننەیە لە تویتەکەیدا نووسیوێتى: "چۆن دەبێت ئەگەر بۆ ماوەیەکى دیاریکراو وادەى کارکردنى حکومەتى کاربەڕێکەر درێژبکرێتەوە و لەو ماوەیەدا دیالۆگ بکرێت و رێکبکەون لەسەر نموونەیەکى حوکمدرایى دادپەوەردانە"  تارق هاشمى  لە ١٨ ى کانونى یەکەمى ٢٠١١ بەغدای بەرەو شارى سلێمانى جێهێشت، رۆژێک دواتر بەتۆمەتى  تیرۆر فەرمانى دەستگیرکردنى بۆ دەرچوو، هاشمی، لە هەرێمی کوردستان نەمایەوە و رووی لە تورکیا کرد.