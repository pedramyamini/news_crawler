مخێلف فەرهود مەنسووری، تەمەن ١٠٣ ساڵ، خەڵکی گوندێکی دوورەدەستی ناحیەی سۆمەرە لە پارێزگای دیوانییە، چەند رۆژێک لەمەوبەر بە ئامادەبوونی کەسوکار و خزمەکانی، ئاهەنگی هاوسەرگیرییەکەی کرد.  عەبدولسەلام، کە کوڕی مخێلفە، دەڵێت، باوکم ساڵی ١٩١٩ لە دایکبووە، ئەمە سێیەمین جارە ژیانی هاوژینی پێکدەهێنێت. خێزانی یەکەمی ساڵی ١٩٩٩ کۆچی دواییکردووە. دواتر ژنێکی دیکەی هێناوە، بەڵام لە کۆتایی ساڵی رابردوو، لەگەڵ هاوژینەکەی کێشە کەوتە نێوانیان، بۆیە هاوژینەکەی چووەتەوە ماڵی باوکی، دوای چەند مانگێک هەر نەگەڕاوەتەوە و دواتر پێیڕاگەیاندوون، دەتوانن ژنێکی دیکەی بۆ بهێنن، بۆیە ئەوانیش ژنیان بۆ هێناوە.  ئەوەی جێگەی سەرنجە، وەک عەبدولسەلام باسی دەکات، باوکی ژنێکی هێناوە، تەمەنی ٣٧ ساڵە و ٦٦ ساڵ لەخۆی بچووکترە.   بە گوتەی عەبدولسەلام، شەوی زاوایەتی حەبی ڤیاگرایان بۆ باوکی بردووە، بەڵام باوکی گاڵتەی پێکردوون و رەتیکردووەتەوە حەبەکە بەکاربهێنێت.