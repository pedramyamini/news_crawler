ئەمڕۆ شەممە ٩.٤.٢٠٢٢ عەمید کاوە غەریب، فەرماندەی پۆلیسی کەرکووک بە تۆڕی میدیایی رووداوی راگەیاند، ئێوارەی ئەمڕۆ لەکاتی بەربانگکردندا، چەکدارانی داعش هەڵیانکوتاوەتە سەر گوندی دۆگشمانی لە سنووری ناحیەی رەشادی سەر بە پارێزگای کەرکووک و دوو کەسی سڤیلی کوشت و سێی دیکەشی رفاند، هەروەها سێ کەسی دیکەش بریندارن.  دۆگشمانی، گوندێکی عەرەبنشینە و سەر بە ناحیەی رەشادە کە دانیشتووانەکەی تورکمان و عەرەبن.  پێشتریش بە سوودوەرگرتن لەو شەپۆلە خۆڵبارینەی شارەکانی باشووری کوردستان و عێراقی گرتووەتەوە، شەوی رابردوو چەکدارانی داعش لە سنووری ناحیەی سەرگەڕانی کەرکووک دوو شوانیان رفاند. یەکێکان خەڵکی گوندێکی سنووری ناحیەی قەراجی سەر بە قەزای مەخموورە.