رۆژی چوارشەممە ٤ ى ئایاری ٢٠٢٢ باڵیۆزخانەى ویلایەتە یەکگرتووەکانى ئەمریکا لە عێراق لە پۆستێکدا لە تۆڕى کۆمەڵایەتیى فەیسبووک نووسیویێتى: "بەهۆى زیادبوونى ئۆپەراسیۆنەکانى پێشمەرگە و هێزە ئەمنییەکانى عێراق دژی شانە نووستووەکان و فەرماندە شکستخواردووەکانى رێکخراوى داعش، ئایندەى ئەو رێکخراوە تاریکە".  باڵیۆزخانەى ویلایەتە یەکگرتووەکانى ئەمریکا هاوپێچ لەگەڵ پۆستەکەیدا چەند ئامارێکى مانگى نیسانى ٢٠٢٢ ى هاوپەیمانى نێودەوڵەتیی دژی داعشی بڵاوکردووەتەوە.  بەپێی ئامارەکەی هاوپەیمانی لە مانگی رابردوودا ١١ سەرکردەى داعش و ٦٠ لە چەکدارەکانى رێکخراوەکە لە ناوچە جیاجیاکانى عێراق کوژراون، هێرشەکانى داعشیش بە رێژەى ٦٠ % کەمیان کردووە.