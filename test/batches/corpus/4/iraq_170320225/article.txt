رووداوکە کاژێر ١١: ٣٠ ـی ئەمشەو ١٧ - ٣ - ٢٠٢٢ روویداوە، چەند چەکدارێک کە دەگوترێت "داعش"ن تەقەیان لە بنکەی پۆلیسی یەنگیجە لە خۆرئاوای قەزای خورماتوو کردووە و "پۆلیسێکیان کوشتووە و یەکێکی دیکەشیان بریندارکردووە. "  کاوە شێخانی، راوێژکاری ئەمنیی و سەربازی پارێزگاری سەلاحەدین بە تۆڕی میدیایی رووداوی گوت "چەکدارەکان بە نیشانشکێن (قەنناس) تەقەیان لە بنکەی پۆلیسی یەنگیجە کردووە و دواتر بۆ شوێنێکی نادیار ھەڵاتوون. "  ھێزە ئەمنییەکان گەیشتوونەتە شوێنی رووداوەکە و کوژرا و بریندارەکان گواستراونەتەوە بۆ نەخۆشخانە.