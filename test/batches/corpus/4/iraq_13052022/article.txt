١٢ی ئایارى ٢٠٢٢ فەرماندەیی پۆلیسی بەغدا لە راگەیێندراوێکدا وردەکاریى رووداوەکە و دەستگیرکردنى ئەو سێ کەسەى بڵاوکردەوە و ئاماژەى بەوەداوە، ئەو سێ تۆمەتبارە خاوەنى دووکانێکى ئاڵوگۆڕى دراویان لە رێگەى خەواندنى موگناتیسییەوە خەواندووە و بڕى سێ هەزار دۆلاریان لێ بردووە.  فەرماندەیی پۆلیسی بەغدا ئاماژەى بەوەداوە، خاوەنى دووکانەکە لە پۆلیس سکاڵاى لە دژى ئەو سێ کەسە تۆمارکردووە و گوتوویەتی: "خەواندوویانم و پارەکەیان لێ بردووم".  ئەو سێ کەسە لەلایەن کارمەندانى فەوجى پۆلیسی فریاکەوتنەوە دەستگیرکراون و پارەکەیان لێ وەرگیراوەتەوە، دواتر دۆسیەکەشیان رەوانەى پۆلیسی نەهێشتنى تاوان کراوە بۆ گرتنەبەرى رێوشوێنى یاسایی لە دژیان.