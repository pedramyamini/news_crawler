کۆنسوڵخانەکە لە بەیاننامەیەکدا، کە رۆژی پێنجشەممە (٣ ى ئادارى ٢٠٢٢) بڵاوی کردووەتەوە، دەڵێت: "دەمانەوێت هەموو لایەک ئاگادار بکەینەوە کە سوپاى رووسیا هێزى تەواوى خۆى هەیە بۆ چارەسەرکردنى ئەو کێشەیە، سوپاستان دەکەین بۆ تێگەشتن و پاڵپشتیتان".  لە ٢٤ ى مانگى شوباتى رابردووەوە جەنگ لە نێوان سووپاى رووسیا و ئۆکراینا دەستیپێکردووە، حکومەتى عێراقى هەڵوێستى نێوەندگیرانەیە لەو کێشەیەدا. بەڵام هاووڵاتیانی بەسەر هەردوو بەرەدا دابەشبوون، بەشێکیان بە تایبەتی ئەوانەی سەر بە رەوتی سەدرن، پاڵپشتی لە ئۆکراینا دەکەن، هەرچی لایەنگرانی هێزەکانی نێو چوارچێوەی هاوئاهەنگین پشتگیری لە رووسیا دەکەن.  شەوی رابردوو لە شەقامێکى گشتیى گەڕەکى جادریەى بەغداى پایتەختی عێراق، وێنەیەکى ڤلادمیر پووتین، سەرۆکى رووسیا دانرا، کە لەسەرى نووسرابوو: "پاڵپشتی رووسیا دەکەین".  وێنەکە لە نزیک بارەگاى گرووپێکى چەکدار داندرابوو لە ژێریدا هاشتاگێک نووسرابوو بەناوى: "هاوڕێیانى سەرۆک".   ئەو گەڕەکەى وێنەکەى لێدانرابوو، بارەگاى زۆربەى پارتە سیاسییەکان و بەشێک لە دامەزراوە حکومییەکانی لێیە.