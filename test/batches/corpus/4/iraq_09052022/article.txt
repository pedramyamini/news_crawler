لیوا روکن عەبد عەرداوى، فەرماندەى یەکەى تۆپهاوێژى وەزارەتى بەرگریى عێراق بە ئاژانسی هەواڵی عێراقی (واع)ـی راگەیاندووە، یەکێک لەو چەکانەى لە ئەمریکا و فەرەنساى دەکڕن تۆپهاوێژى دوورمەودایە کە بەگوتەى ئەو، بەمدواییە لە جەنگى دژ بە رێکخراوى داعش رۆڵى کاریگەرى هەبووە.   لە دواى ساڵى ٢٠٠٣، عێراق بەشێوەیەکى سەرەکى پشتى بە چەکى ئەمریکى و وڵاتانى ئەوروپا بەستووە بۆ بەهێزکردنى سیستمى بەرگرى خۆى.  لیوا روکن عەبد عەرداوى دەڵێت: لە رێگەى تۆپهاوێژەوە دەتواندرێت لە دوورەوە پێگەى دوژمن بپێکرێت، تەنانەت لە شەڕى دژ بە داعش باشتربووە لە فڕۆکە و تفەنگ.  حکومەتى عێراقى لە ساڵى ٢٠١٢ گرێبەستێکى بۆ کڕینى چەک لە رووسیا راگرت بە پاساوى بوونى گەندەڵى تێیدا، لە ساڵى ٢٠١٤ گرێبەستێکى دیکە لە نێوان هەردوولادا واژۆکرا و چەند کاروانێک لە چەکى رووسیا گەیێندرانە عێراق. لە ساڵى ٢٠٢١ بەغدا لە هاوردەکردنى چەکى رووسی دوورکەوتەوە بەهۆى سزاکانى ئەمریکا لەسەر کەرتى سەربازی مۆسکۆ.