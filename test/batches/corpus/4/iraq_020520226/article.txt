رۆژی دووشەممە، ٢ - ٥ - ٢٠٢٢، ئەحمەد موخلیف، گوتەبێژی نەخۆشخانەی گشتیی فەللوجە، بە تۆڕی میدیایی رووداوی راگەیاند: "رووداوەکە نزیکەی کاژێر ٢: ٣٠ی نیوەڕۆی ئەمڕۆ دووشەممە لە گوندی نعێمییەی سەر بە قەزای فەللوجە لە پارێزگای ئەنبار روویداوە. یەکێک لە منداڵەکانی گوندەکە کە لەسەر رووباری فوڕاتە کەوتووەتە نێو ئاوەکە، دوای ئەو پێنج منداڵی دیکە بەدوای یەکدا بۆ رزگارکردنی منداڵەکە دەچنە نێو ئاوەکە، بەڵام هیچیان رزگاریان نەبووە و سەرجەمیان گیانیان لەدەستداوە".  ئەو منداڵانە چواریان خوشک و بران (دوو خوشک و دوو برا) لەگەڵ کچێک کە کچەزایانە و ئەوەی دیکەش خزمیانە.  گوتەبێژی نەخۆشخانەی گشتیی فەللوجە، کاتێک منداڵەکان گەیێندرابوونە نەخۆشخانەکە، سەرجەمیان گیانیان لەدەستدابوو.  ناوی منداڵە خنکاوەکان و تەمەنیان:   ١ - عوبەیدە عەلی فەیاز، ١٠ ساڵ.  ٢ - حوسێن عەلی فەیاز، ١٢ ساڵ.  ٣ - ریتاج عەلی فەیاز. ١٠ ساڵ.  ٤ - عەزرا عەلی فەیاز، ٩ ساڵ  ٥ - نەبەء فەیاز عەلی، ١٢ ساڵ.  ٦ - شەهد حەمید عەبد، ١٠ ساڵ.