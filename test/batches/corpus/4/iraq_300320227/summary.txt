وەزیری نەوتی عێراق داوا لە حکومەتی هەرێمی کوردستان دەکات کۆپییەکی هەموو گرێبەست و رێککەوتنە واژۆکراوەکانی نەوت و گاز و تۆماری هەناردەی نەوت و گازی هەرێمی کوردستانی بۆ رەوانە بکات بە مەبەستی وردبینیکردن و لێکۆڵینەوە لە چۆنێتی هەموارکردن و گونجاندنی ئەو گرێبەستانە لەگەڵ یاسا فیدراڵییەکانی عێراق. هەروەها پێشنیاز دەکات کۆمپانیایەک بەناوی (KROC) لە عێراق دروست بکرێت بۆ بەڕێوەبردنی کاروباری نەوت و گازی هەرێمی کوردستان و چاودێریکردنی داهاتی ئەو نەوت و گازە.