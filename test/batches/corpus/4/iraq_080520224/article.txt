ئەمڕۆ یەکشەممە ٨ ى ئایارى ٢٠٢٢ عەمید یەحیا رەسوول، گوتەبێژى فەرماندەى گشتیى هێزە چەکدارەکانى عێراق لە راگەیێندراوێکدا کوژرانى ئەو سێ چەکدارەى داعشى لە سنوورى قەزاى مەخموور بڵاوکردەوە کە دەکەوێتە باشوورى رۆژهەڵاتى پارێزگاى نەینەوا.  بەگوێرەى راگەیێندراوەکە، ئەو سێ چەکدارەى رێکخراوى داعش لە بۆسەیەکى لیواى ٥١ ى پیادەى سوپاى عێراق لە بەرزاییەکانى گڕاو کوژراون بەبێ ئەوەى ناسنامەیان بڵاوبکاتەوە.  بەرزاییەکانى گڕاو سەرەتاى دەستپێکردنى چیاى قەرەچووخى سنوورى قەزاى مەخموورە، کە لە ساڵى ٢٠١٧ دواى کۆنتڕۆڵکردنەوەى شارى مووسڵ لەدەستى رێکخراوى داعش جێگەى خۆحەشاردانی چەکدارەکانی ئەو رێکخراوە بووە.