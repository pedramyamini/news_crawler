بەگوێرەى راگەیێندراوى نووسینگەى هەڵبژاردنى رەوتى حیکمەى نیشتمانى، لەنێو ٦٤ بەربژێردا، ٢٤ کەس بە ئەندامی مەکتەبی سیاسیى رەوتەکە هەڵدەبژێردرێن، کە دەبێت شەشیان ژن بن.  رەوتى حیکمەى نیشتیمانى، هێزێکى سیاسى شیعەى عێراقە و لەساڵى ٢٠١٧ دامەزراوە، ئەویش دوای جیابوونەوەى لە ئەنجوومەنى باڵاى ئیسلامى، ئەو رەوتە ئێستا لەلایەن عەمار حەکیم سەرۆکایەتى دەکرێت، کە کوڕى عەبدولعەزیز حەکیم، سەرۆکى پێشوترى ئەنجوومەنى باڵاى ئیسلامییە.  لە کۆنگرەکەدا دەنگ لەسەر سەرۆکى دەستەى گشتى رەوتەکە و دوو جێگرەکەى دەدرێت، کە دەبێت یەکێکیان ژن بێت.  رەوتى حیکمە لەگەڵ هاوپەیمانیی نەسر بە سەرۆکایەتیى حەیدەر عەبادی، سەرۆکوەزیرانى پێشووتر، بەناوی هاوپەیمانیی قیوە دەولە بەشدارییان لە هەڵبژاردنى ١٠ - ١٠ - ٢٠٢١ی ئەنجوومەنى نوێنەرانى عێراق کرد، بەهەردوو هێزەکە چوار کورسییان بەدەستهێنا، لەکاتێکدا لە خوولى پێشوى ئەنجوومەنى نوێنەراندا ئەو رەوتە ١٩ کورسى هەبوو.