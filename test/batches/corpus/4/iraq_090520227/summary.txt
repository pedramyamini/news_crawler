ئەندامێکی ئەو شاندەی شنگال، کە لەبارەی کێشەکانی ناوچەکەیانەوە سەردانی مستەفا کازمی، سەرۆکوەزیرانی عێراقیان کرد دەڵێت، کازمی بەڵێنی پێدان بەزووترین کات سەرجەم هێزە چەکدارەکانی شنگال و دەوروبەری دەربکات و تەنیا پۆلیسی فیدڕاڵی و ئاسایشی نیشتمانی لەو ناوچانە دەمێننەوە، دەشڵێت: "مستەفا کازمی گوتی بەزووترین کات دەست بە ئاوەدانکردنەوەی شنگال و دەوروبەری دەکرێت و سندوقی ئاوەدانکردنەوەی شنگال لە قۆناخەکانی کۆتاییدایە. "