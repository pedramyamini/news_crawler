لە دەستپێشخەرییەکەدا هاتووە، "لە سۆنگەی بەرپرسیارێتیی نیشتمانی و مێژوویی"، نەخشەرێگەیەک بۆ پێکهێنانی حکومەت رادەگەیێنن و پوختەی دەستپێشخەرییەکەش بریتییە لە:  یەکەم: پێویستە بڕگە دەستوورییەکان جێبەجێ بکرێن، لەوانەش پێکهێنانی حکومەت کە بابەتێکی نێوخۆییە. هیچ لایەنێکی دەرەکی مافی ئەوەی نییە بەهیچ شێوەیەک دەستوەردان لەم پرسەدا بکات.   دووەم: گەورەترین فراکسیۆن لە رووی ژمارەوە بێ هیچ مەرجێکی پێشوەخت پێکبهێندرێت. دواتر سەرۆککۆماری هەڵبژێردراو کەسێک بۆ پۆستی سەرۆکوەیران رابسپێرێت و کابینەی وەزاریی لە کەسانی بە توانا و بە ئەزموون و پاک بەپێی شایستەی هەڵبژاردن دیاری بکرێن، لەگەڵ گەرەنتی نوێنەرایەتی پێکهاتەکان.   سێیەم: سەرۆکوەزیران کەسێکی سەربەخۆ، پاک، بەتوانا و خاوەن ئەزموونی سیاسی بێت. هیچ گومانێکی گەندەڵی لەسەر نەبێت و جێگەی مشتومڕ نەبێت.  چوارەم: سنوورێک دابنرێت بۆ بەهەدەردانی سامانی نیشتمانی و دەستبردن بۆ دارایی گشتی؛ بەشێوەیەکی دادپەروەرانە سامان بەسەر هەمووان دابەش بکرێت.   پێنجەم: فراکسیۆنی پاڵپشتیکاری پێکهێنانی حکومەت بەڵێنبدات ئامرازەکانی ئۆپۆزیسیۆنی چالاک فەراهەمبکات؛ گەرەنتی تەواو بدرێت کە کاری نێوان زۆرینەی سیاسیی و ئۆپۆزیسیۆن جیابکرێتەوە و چاودێریی لە سەرۆکایەتیی لیژنەکانی پەرلەمان هەبێت؛ یاسای پەرلەمانی عێراق ژمارە ١٣ی ساڵی ٢٠١٨ هەموار بکرێتەوە، گەرەنتی سەربەخۆیی دەستە چاودێرییە سەربەخۆکان بکرێت و دڵنیایی بدرێت لەوەی رۆڵی دەستووری و یاسایی خۆیان لە چاودێریکردنی کاری حکومەت دەگێڕن.  شەشەم: دیاریکردنی سەرۆککۆمار بەپێی ئەو بنەما و مەرجانە بێت کە دەستووری عێراقی باسیکردوون.  حەوتەم: بەرنامەی حکومەت کۆتاییهێنان بە دیاردەی چەکداری تێدابێت و یاسا بەسەر هەمووان جێبەجێبکرێت.