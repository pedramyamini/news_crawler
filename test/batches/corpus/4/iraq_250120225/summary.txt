لە رۆژانی رابردوودا لەسەر بەربژێرکردنی د. بەرهەم ساڵح بۆ پۆستی سەرۆککۆماری عێراق ناکۆکی کەوتە نێوان یەکێتی و پارتییەوە و، پارتی مەرجی ئەوە بوو کە ئەگەر ئەو بەربژێرە بکشێننەوە، ئەوا بە بەربژێرێکی دیکەی یەکێتی رازی دەبن کە بە رێککەوتنی هەردوو لا دیاری بکرێت. بەڵام لە کۆبوونەوەی رۆژی یەکشەممەی مەکتەبی سیاسیی یەکێتیدا بە زۆرینەی دەنگ بەرهەم ساڵح وەک بەربژێری حیزبەکە دیاری کرا. عارف قوربانی، نووسەر و رۆژنامەڤانیش دەڵێت، بەشی زۆری یەکێتی لە کارەکانی د. بەرهەم رازی نەبوون، ئەگەر پارتی نەبووایە هەلی نەبوو لە کۆبوونەوەیەکی ئاسایی مەکتەبی سیاسیی یەکێتیدا دەنگی زۆرینە بهێنێت.