رۆژی پێنجشەممە ١٤ ـى نیسانى ٢٠٢٢، عەلا جبوورى، وەزیرى بازرگانیى عێراق لە راگەیێندراوێکدا گوتی، لە یەکشەممەى داهاتووەوە دەست بە دابەشکردنى ئارد بەسەر هاووڵاتیاندا دەکرێت.  وەزیرى بازرگانیی عێراق ئاماژەى بەوە دا، کۆمپانیاى گشتیى بازرگانی دانەوێڵە نووسینگەکانى لەسەرجەم پارێزگاکان ئاگادارکردووەتەوە بۆ ئەوەى لە یەکشەممەوە دەست بە دابەشکردنى ئارد بکەن.  هەر ئەمڕۆ وەزارەتى بازرگانیى عێراق ئاماژەى بەوە دا، ٤٣ هەزار تۆن برنجى جۆرى تایلاندی لەڕێگەى کەشتییەوە گەیشتووەتە بەندەرى ئوم قەسر لە باشوورى عێراق بە مەبەستى دابەشکردنى لە چوارچێوەى بەشەخۆراکى مانگى رەمەزان کە پێشتر بڕیاردرا دابەشبکرێت.  لە مانگى ئاداردا وەزارەتى بازرگانیى عێراق رایگەیاند؛ بۆ مانگى رەمەزان دوو سەبەتەى خۆراک بەسەر هاووڵاتیاندا دابەشدەکرێن.