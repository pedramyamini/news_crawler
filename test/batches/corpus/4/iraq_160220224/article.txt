موقتەدا سەدر لە تویتەری خۆیدا راگەیێندراوێکی بڵاوکردەوە کە تێیدا هاتووە، دوای زیادکردنی نرخی دۆلار، کە سوود و زیانی هەیە، بەڵام بەهیچ شێوەیەک نابێت نرخی شتومەک زیاد بکرێت، بەتایبەتی ئەو شتومەکانەی گرنگن و خەڵک لە ژیانی رۆژانەیان پێویستیان پێیەتی.  موقتەدا سەدر دەڵێت، پێویستە لە رێگەی ئاسایشی ئابوورییەوە سزای ئەو کەسانە بدرێت کە هەوڵی زیادکردنی نرخەکان دەدەن لە بازرگان، بەتایبەتی لە سەروبەندی مانگی رەمەزانن، پێویستە حکومەتیش بە تووندی مامەڵە لەگەڵ سەرپێچیکاران بکات.   هاوکات رێبەری رەوتی سەدر دەشڵێت، پێویستە بازرگانەکان رەچاوی خەڵک بکەن، رەچاوی چینی هەژارانیش بکرێت، کە بژێوی رۆژانەیان لەسەر پسولەی خۆراک، هەروەها لە بەرزنەکردنەوەی نرخی کەلوپەلە سەرەکییەکانە وەک سەوزە و دانەوێلە و نرخی کەرەستەکانی بیناسازیی.  لە کۆتایی راگەیێندراوەکەدا سەدر جەخت لەوە دەکاتەوە، "زیادکردنی نرخی دۆلار سوودەکەی هەرچییەک بێت، نابێت لەسەر حیسابی خەڵک و هەژاران و داماوان بێت، ئەگەرنا ئەمە ستەمێکە و هیچی دیکە نییە".