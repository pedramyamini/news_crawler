ئەمڕۆ هەینى ١ ى نیسانى ٢٠٢٢، شانەى راگەیاندنى ئەمنى عێراق لە بەیاننامەیەکدا ئاماژەى بەوەداوە بە پشتبەستن بە زانیاریى هەواڵگری و لە رێگەى فڕۆکەى جەنگییەوە ئەندامانى ئەو گروپە لە چیای حەمرین لە باشوورى پارێزگاى کەرکووک کوژراون.   شانەى راگەیاندنى ئەمنى ئاشکرایکردووە ئەندامانى گرووپەکە سێ کەس بوون و دواتر زانیاريى لەسەر ناسنامەکانیان بڵاودەکەنەوە، بەبێ ئەوەى کاتى ئەنجامدانى بۆردوومانەکە ئاشکرا بکات.   زنجیرە چیاى حەمرین لە نێوان باشوورى کەرکووک، باکوورى سەڵاحەدین و رۆژئاواى دیالەدا درێژ بووەتەوە، لەماوەى رابردوودا جێگەى جموجۆڵ و خۆحەشاردانی چەکدارانى رێکخراوى داعش بووە.