رۆژی هەینی ٦ ـی ئایاری ٢٠٢٢، عه‌بدولكه‌ریم يونس ئه‌نساريى، جێگری هادی عامری، ئەمینداریی گشتیی رێکخراوی بەدر لە نزیک عەمارەی ناوەندی پارێزگای میسان لە باشووری عێراق بە رووداوی هاتووچۆ گیانیلەدەستدا.  سەرۆکایەتیی هەرێمی کوردستان لە راگەیێندراوێکدا دەڵێت، "نێچيرڤان بارزانى، سه‌رۆكى هه‌رێمى كوردستان، له په‌يوه‌ندييه‌كى ته‌له‌فۆنيدا له‌گه‌ڵ هادى عامرى، ئه‌منيدارى گشتيى رێكخراوى به‌در، بۆ كۆچى دوايى خوالێخۆشبوو عه‌بدولكه‌ریم يونس ئه‌نساريى جێگرى، سه‌ره‌خۆشى لە خانه‌واده و كه‌سوکارى خوالێخۆشبوو ئه‌نسارى كرد كه له رووداوێكى هاتووچۆدا گيانیله‌ده‌ستدا. "   بە گوێرەی راگەیێندراوەکە، "سه‌رۆكى هه‌رێمى كوردستان، وێڕاى ده‌ربڕينى هاوخه‌مى، هيواى خواست خوداى مه‌زن گيانى خوالێخۆشبوو به به‌زه‌يى و میهره‌بانيى خۆى شاد بكات و دڵنه‌وايى و ئارامى به خانه‌واده‌كه‌ى ببه‌خشێت. "   لاى خۆشيه‌وه، هادى عامرى، "سوپاس و پێزانينى خۆيان و خانه‌واده‌ى خوالێخۆشبوو بۆ په‌يوه‌ندى و هاوسۆزيى نێچيرڤان بارزانى له‌گه‌ڵياندا ده‌ربڕى. "