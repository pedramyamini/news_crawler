دەستەى حەشدی شەعبی ٢٤ ـی نیسانى ٢٠٢٢، لە راگەیێندراوێکدا کوژرانى ئەو سەرکردەیەى خۆى بڵاوکردەوە و گوتی، ئەو سەرکردەیەى حەشدی شەعبی ناوى ' ئەبوحەسەن جابرى ' بووە و بەرپرسی کەتیبەى پاڵپشتى لیواى ١٤ ـى حەشدی شەعبی بووە، بەهۆى تەقینەوەى بۆمبێکەوە لە بیابانى ئەنبار گیانى لەدەستداوە.  لە ٢٣ ـی نیسانى ٢٠٢٢، هێزە ئەمنییەکانى عێراق "ئۆپەراسیۆنى ویستى پۆڵایین"یان لە دژى چەکدارانى داعش لە سنوورى پارێزگاکانى دیالە، سەلاحەدین و ئەنبار دەستپێکرد.  شانەى راگەیاندنى ئەمنى عێراق ئەمڕۆ ٢٤ ـی نیسان بڵاویکردەوە، لە قۆناخى دووەمى ئۆپەراسیۆنەکەدا، دوو داواکراو بە گوێرەى یاسای بنەبڕکردنى تیرۆر لە ئەنبار دەستگیرکراون، چەند مۆڵگە و جبەخانەیەکى رێکخراوى داعش لە دیالە و ئەنبار دۆزراونەتەوە.