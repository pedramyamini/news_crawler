حوسێن زینولعابدین، قایمقامى قەزاى  دووزخورماتوو بە تۆڕى میدیایی رووداوى راگەیاند؛ شەوى رابردوو لە ناوچەى بەسمەتلی و چەرداخلی باکوورى قەزاکەیانەوە دوو مووشەکى جۆرى کاتیۆشا تەقێندراون و سەکۆکانیان لەو ناوچەیە دۆزراونەتەوە.   قایمقامى قەزاى دووزخورماتوو گوتى: "یەکێک لەو مووشەکانە لە نێوان هەردوو سەربازگەى سەرایا سەلامى سەر بە رەوتى سەدر و شەهید حوسێن کەوتوونەتەوە، کە سەر بە هێزەکانى حەشدی شەعبین، بەبێ ئەوەى زیانى گیانى لێ کەوتبێتەوە، بەڵام مووشەکى دووەم نازانرێت لە کوێ کەوتووەتەوە، هێزە ئەمنییەکان دەستیان بە لێکۆڵینەوە کردووە، رەنگە ئەو مووشەکانە تەنیا پەیامێک بووبن" بەبێ ئەوەى باس لە سرووشتى ئەو پەیامە بکات.  حوسێن زینولعابدین گوتیشی رەنگە ئەو مووشەکانە تەنیا پەیامێک بووبن، بەبێ ئەوەى باس لە سرووشتى ئەو پەیامە بکات.