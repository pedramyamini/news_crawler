ئەمڕۆ چوارشەممە ٢٣ ى شوباتى ٢٠٢٠ عەلی حەمید دلێمى، وەزیرى پەروەردەى عێراق رایگەیاند؛ وەزارەتەکەى سەرقاڵى داڕشتنى کتێبى وانەى "پەروەردەى رەوشت"ە، کە لە پۆلی یەکى سەرەتایی تاوەکو شەشى ئامادەیی دەخوێندرێت.  ئەو لێدوانەى وەزیرى پەروەردەى عێراق لە میانى کۆبوونەوەیدا بوو لەگەڵ ژمارەیەک لە بەرپرسانى پەروەردە لە دیوانى وەزارەتەکەى لە بەغداى پایتەخت.   لەبەیاننامەیەکدا وەزیرى پەروەردەى عێراق ئاماژەى بە ناوەڕۆکى ئەو وانەیە کردووە و دەڵێت: "ئەو کتێبە گرنگى بە بەها و نموونە رەوشتییەکان دەدات لە نێو کۆمەڵگە بە مەبەستى چەسپاندنیان".