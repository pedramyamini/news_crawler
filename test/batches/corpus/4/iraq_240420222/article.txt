ئەمڕۆ یەکشەممە ٢٤ - ٠٤ - ٢٠٢٢ مستەفا کازمی، سەرۆکوەزیرانی عێراق ژمارەیەک وێنەی لەکاتی پێشوازی لەو سەربازەی سوپا لە پەیجی تایبەتی خۆی لە تۆڕی کۆمەڵایەتیی فەیسبووک بڵاوکردەوە و نووسیویەتی، بڕیاریداوە کە چارەسەریی تەندروستی و دەروونیی پێشکێش بکرێت.  ئەو سەربازەی سوپا لە بەردەم شارەوانیی جبلە لە پارێزگای بابل لە باشووری عێراق هەوڵی خۆکوشتنی دا، بەڵام لە لایەن دوو هاوڕێیەوە لەو هەوڵەی خۆکوشتن رزگار کرا.  بەپێی راگەیێندراوی نووسینگەی راگەیاندنی سەرۆکوەزیران، مستەفا کازمی لەکاتی پێشوازی لەو سەربازەی سوپا باسی لەوەش کردووە، گوێی لەو سەربازە گرتووە کە چی هۆکارێک وایکردووە ئەو بڕیارە بدات و هەوڵی خۆکوشتن بدات، هەروەها دواتر لایەنە پەیوندیدارەکانی راسپاردووە کە هاوکاری دەروونی و تەندروستیی پێشکێش بکرێت.