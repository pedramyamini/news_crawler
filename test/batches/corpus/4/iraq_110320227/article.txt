رۆژی هەینى ١١ ى ئاداری ٢٠٢٢، مستەفا کازمى لە ئەکاونتەکەی خۆیدا لە تویتێکدا، کە ناوەڕۆکەکەی زیاتر لە پەیامی ماڵئاوایی دەچوو، نووسیوویەتی ئەو پارتە سیاسیانەى دەرهاویشتەى ئەنجامى هەڵبژاردنەکان بوون، بەرپرسیارێتى پاراستنى رەوتى نیشتمانى دەگرنە ئەستۆ لەرێگەى کۆتاییهێنان بە چەقبەستوویی سیاسی و پێکهێنانى حکومەتێک کە نیشتیمان بپارێزێت و بەرگرى لە یەکپارچەییەکەى بکات.  کازمی هەروەها نووسیویەتی: "پیرۆزبایی لەهەر هەوڵێک دەکەین کە بەو ئاڕاستەیەدا بدرێت".  مستەفا کازمى ئاماژەى بەوەشداوە ئەوەى لەسەریان بووە بۆ خزمەتى گەلى عێراق کردوویانە و سازشیان لەسەر بەرژەوەندیى نیشتیمانى نەکردووە و نەچوونەتە نێو مقۆمقۆ سیاسییەکانەوە.   ەو هەڵوێستەى مستەفا کازمى، لەپاش ئەوەهات کە دوێنێ ١٠ ى ئادارى ٢٠٢٢، موقتەدا سەدر، رێبەری رەوتى سەدر بە تەلەفۆن پەیوەندی بە ژمارەیەک سەرکردەی باڵای هەرێمی کوردستان و عێراقەوە کرد.