نازم شبلی، ئەندامى سەربەخۆى پەرلەمانى عێراق بە تۆڕى میدیایی رووداوى رایگەیاند؛ پەرلەمانتارانى سەربەخۆ سەرقاڵى تاوتوێکردنى دەستپێشخەرییەکى نوێن، کە تایبەتە بە خۆیان بۆ دەرچوون لە قەیرانى سیاسیى ئێستاى عێراق، بۆچوونەکان لەبارەیەوە کۆدەکرێنەوە و دواتر بە فەرمى رادەگەیێندرێت.  نازم شبلی گوتى: "یەکێک لە خاڵەکانى ئەو دەستپێشخەرییە ئەوەیە کە سەرۆکوەزیرانى داهاتوو سەربەخۆ بێت".  رۆژی سێی ٢٠٢٢ چوارچێوەى هاوئاهەنگیی بە سەرۆکایەتیی نووری مالیکی و رۆژی چواری ئایاریش موقتەدا  سەدر، رێبەرى رەوتى سەدر بە جیا دوو دەستپێشخەرییان راگەياند بۆ دەرچوون لە بنبەستى سیاسی لە عێراق.  چوارچێوەی هاوئاهەنگی لە دەستپێشخەرییەکەیدا داوادەکات کە گەورەترین فراکسیۆنی شیعە لەنێو پەرلەماندا دروستبکرێت و دواتر لەنێو خۆیاندا لەبارەی بەربژێر بۆ پۆستی سەرۆکوەزیرانی عێراق رێکبکەون، یان پەرلەمانتارە سەربەخۆکان بەربژێری خۆیان بۆ پۆستی سەرۆکوەزیران پێشکێش بکەن.  هەرچى موقتەدا سەدر، رێبەری رەوتی سەدرە لە دەستپێشخەرییەکەیدا ماوەی ١٥ رۆژى دایە پەرلەمانتارە سەربەخۆکان بۆ پێکهێنانى حکومەت.  نازم شبلی  دەڵێت: "وەک سەربەخۆکان پابەندنابین بە دەستپێخشەريى لایەنەکانى دیکەوە".   لەدوای هەڵبژاردنی ١٠ی ئۆکتۆبەری ٢٠٢٢ تاوەکو ئێستا زیاتر لە ١٠ دەستپێشخەری لەسەر ئاستی کەسایەتی و هاوپەیمانی و حیزبەکان راگەیێندراون، بەڵام دەستپێشخەرییەکان هیچیان لێ شین نەبووە.