رۆژی دووشەممە ١١ - ٠٤ - ٢٠٢٢ لیوا یەحیا رەسووڵ، گوتەبێژی فەرماندەی گشتیی هێزە چەکدارەکانی عێراق رایگەیاند، لەسەر راسپاردەی فەرماندەی گشتی هێزە چەکدارەکان، وەک تەواوکردنی زنجیرەی پاککردنەوەی شارەکان لە شەڕ و تیرۆر، کە پاشماوەی  داعشن، دوای گەیشتنی زانیاری هەواڵگریی ورد، دەزگای دژە تیرۆر لە سۆنگەی جێبەجێکردنی ئەرکی خۆیدا لە پارێزگای ئەنبار، سێ تیرۆریستی داعشی دەستگیرکرد.  گوتەبێژی فەرماندەی گشتیی هێزە چەکدارەکانی عێراق ئاماژەی بەوەشکرد، هێزێکی تایبەتی دژە تیرۆر لە کەرکووک، دوو ئەندامی گرنگی داعش - یان بە ماوەیەکی پێوانەیی دەستگیرکرد.    لیوا یەحیا رەسووڵ ئەوەشی ئاشکرا کردووە، دوو "تیرۆریستی تەکفیری"یان دەستگیرکردووە، ئەمەش دوای هاوئاهەنگی کردن لەگەڵ بەڕێوەبەری گشتیی دژە تیرۆری هەولێر. هەروەها دەزگای دژە تیرۆر سەرکردەیەکی "زۆر گرنگی" داعشیان دەستگیرکردووە و لەکاتێکی گونجاودا رایدەگەیێنن.