عێراق بە دۆخێکی سیاسیی ئاڵۆز و ناڕووندا تێدەپەڕێت و چارەنووسی دیار نییە. هەر سێ پێکهاتە سەرەکییەکەی شیعە، سوننە و کورد، دووکەرت بوون و لەنێو خۆیاندا لەسەر پێکهێنانی حکومەت و هەڵبژاردنی سەرۆککۆمار رێکناکەون. رەوتی سەدر لە هاوپەیمانێتیی رزگارکردنی نیشتمان دەیەوێت حکومەتی زۆرینەی نیشتمانیی پێکبهێنێت و بەشێکی شیعەکان کە لە چوارچێوەی هاوئاهەنگیدان لە حکومەت و دەسەڵات دووربخاتەوە، ئەوانیش ئەمە رەت دەکەنەوە. بەڕێوەبەری ناوەندی فەرەنسی بۆ توێژینەوە لەسەر عێراقیش دەڵێت، "پێکهێنانی حکومەتی زۆرینەی نیشتمانیی خەونێکە و ناتواندرێت لایەنەکانی سەر بە ئێران بنێردرێنە نێو ئۆپۆزیسیۆن".