ئەو ناوەندە وەک خۆیان دەڵێن رێکخراوێکى قازانجنەویستى تایبەت بە بڵاوکردنەوەى زانیاریى ئەلیکترۆنى و پەیوەندیدار بە تۆڕە کۆمەڵایەتییەکانە.   رۆژی چوارشەممە ١٦ ى ئادارى ٢٠٢٢، ئەو ناوەندە رووپێوییەکى بڵاوکردووەتەوە و تیێیدا ئاماژەى بەوەداوە ٤٩ هەزار و ٨٨٠ زانیاری و یەک ملیۆن و ٧٥٣ هەزار و ٦٥٨ بەڵگەنامەى پێگەى ئەلیکترۆنى لەجیهاندا دزەیان پێکراوە و لە "دارک وێب" یان "ماڵپەڕى تاریک" بۆ فرۆشتن داندراون.  بەگوێرەى ئەو رووپێوییەى ناوەندەکە، پرۆسەى دزەپێکردن بەو زانیاری و بەڵگەنامانە، سێ دامەزراوەى فەرمى سەر بە وەزارەتى خوێندنى باڵا و پەروەردە و ئەنجوومەنى خزمەتى فیدراڵى عێراقى گرتووەتەوە.  فازل دوخى، پسپۆرى بوارى ئەلیکترۆنى لەو رووپێوییەدا ئاماژەى بەوەداوە ٧٥ زانیاریى لەو سێ پێگە ئەلیکترۆنییەى عێراقەوە دزەیان پێکراوە.