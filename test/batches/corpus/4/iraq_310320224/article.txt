رۆژی پێنجشەممە ٣١ ـى ئادارى ٢٠٢٢، ئەمیندارێتى گشتیی ئەنجوومەنى وەزیرانی عێراق نووسراوى ئاڕاستەى سەرجەم فەرمانگەکانى سەر بە حکومەتى عێراقى کردووە و ئەو بڕیارەى پێ راگەیاندوون.   عەلی سیستانی، مەرجەعى باڵای شیعە لە عێراق رۆژى یەکشەممە ٣ ـى ئادارى دیاریکردووە وەک یەکەم رۆژى مانگى رەمەزان، لەکاتێکدا لایەنە پەیوەندیدارەکانى سوننە هێشتا وادەى یەکەم رۆژى رەمەزانیان یەکلا نەکردووەتەوە.  بە گوێرەى نووسراوەکەى ئەمیندارێتى گشتیى ئەنجوومەنى وەزیران، دەسەڵات بە فەرمانگەکان دراوە ئەوە یەکلایی بکەنەوە کە کەمکردنەوەى ئەو کاژێرەى دەوام لە سەرەتاى دەستپێکردنى دەوامى فەرمانگەکان دەبێت یان لە کۆتاییەکەیدا.  ئێستا ماوەى کارکردنى فەرمانبەرانى فەرمیی حکومەتى عێراقى هەشت کاژێرە و بەگوێرەى بڕیارەکەى ئەمیندارێتى گشتیى ئەنجوومەنى وەزیران، ماوەکە بۆ حەوت کاژێر کەمدەبێتەوە.   ئەمڕۆ پێنجشەممە، ٣١ ـی ئاداری ٢٠٢٢، وەزارەتی ئەوقاف و کاروباری ئایینیی هەرێمی کوردستان لە بارەی مانگی رەمەزان کۆمەڵێک رێنمایی دەرکرد.   یەکێک لە رێنماییەکان تایبەتە بە شێوازی دیاریکردنی یەکەم و دوایین رۆژی رەمەزان کە دەڵێت، جگە لە لیژنەی باڵای بینینی مانگی وەزارەتەکە، هیچ کەسێکی دیکە مافی ئەوەی نییە لەو بابەتە قسەدا بکات.