بەڕێوەبەرایەتیی گشتیی هاتووچۆی عێراق لە راگەیێندراوێکدا بڵاویکردەوە، لە تۆڕە کۆمەڵایەتییەکان دیمەنێکی ڤیدیۆیی بڵابووەتەوە کە تێیدا کارمەندێکی پۆلیسی هاتووچۆ لەلایەن ئۆتۆمبێلێکەوە لێی دەدرێت و هەوڵدەدات بیشێلێت.   بەڕێوەبەرایەتیی گشتیی هاتووچۆی عێراق دەڵێت: "رەزا فازل عەباس، کارمەندی بەڕێوەبەرایەتیی هاتووچۆی پارێزگای دیوانییەیە و کاژێر ١٠: ٣٠ شەوی ٦ی ئایاری ٢٠٢٢، لەکاتی ئەرک و ئاسانکارییکردن بۆ هاتووچۆدا، شوفێرێک بە ئۆتۆمبێڵکەی لێیدەدات و لەگەڵ خۆی دەیبات، دواتر بەپەلە شوفێرەکە رادەکات، تۆمبێلەکە تاکسی رەنگ پرتەقاڵی لە جۆری ئەلنترا ژمارە ١٩٤٨ی نەجەفە".   بەڕێوەبەرایەتیی گشتیی هاتووچۆی عێراق دەڵێت، شۆفێرەکە نزیکەی ٢٠٠ مەتر کارمەندەکەی هاتووچۆی بە سەیارەکەی بردووە و ئاماژە بەوەش دەکات کە هێزە ئەمنیەکان دوای شوفێرەکە کەوتوون و دەستگیریان کردووە و رێکاری یاساییان بەرامبەر گرتووەتەبەر.   وەک لە راگەیێندراوەکەدا هاتووە، "بەڕێوەبەری گشتیی پۆلیسی هاتووچۆ بڕیاریداوە بەهۆی ئازایەتییەکەیەوە ئەو کارمەندەی هاتووچۆ خەڵات بکات. "