حیزبی دەعوەی ئیسلامی لە ساڵی ١٩٥٧ لەلایەن مەرجەعی کۆچکردووی شیعە محەممەد باقر سەدر و چەند کەسایەتییەکی دیکەی شیعە دامەزرێندراوە.  نووری مالیکی، رۆژی هەینی ٨.٤.٢٠٢٢، لە هەژماری خۆیدا لە تویتەر رایگەیاند: "ناکرێ بێدەنگی بنوێنین بەرامبەر کارگێڕیی کەناڵی عێراقییە کە میوانداری کەسانی چەوت و بەعسی و خراپ دەکات، ئەوانەی کە هێندە بەدڕەوشتن زێدەڕۆییان کردەسەر گەورەترین سیمبوولی نیشتمانی و ئایینی کە شەهید محەممەد باقر سەدرە، خودا لێی خۆشبێت".  نووری مالیکی دەشڵێت: "دەبێ بەرپرسی ئەو کەناڵە و دەستەی راگەیاندن و گەیاندن، ئەو کەناڵە لەو کەسانە پاکبکەنەوە، هەروەها دەبێ حکومەت ئەو کەسانە سزا بدات و رێگەنەدات دەزگا دەستووری و دیموکراسییەکانمان ببنە پەناگەیەک بۆ کەسانی چەوت".