لە رۆشنایی رێککەوتی یەکەم رۆژی مانگی رەمەزانی ئەمساڵ ٢٠٢٢ پێشبینی دەکرێت رۆژی یەکشەممە ١ ـی مانگی ئایاری داهاتوو لە سعودیە و لای سوننەی عێراق یەکەم رۆژی جەژن بێت، بەڵام ئەگەر مانگی رەمەزانی ئەمساڵیش ٣٠ رۆژ بێت، بەدڵنیاییەوە رۆژی دووشەممە ٢ ـی ئایاری داهاتوو یەکەم رۆژی جەژن دەبێت لە سعودییە و لای سوننەی عێراق.   سەبارەت بە شیعە مەزهەبەکانی عێراق؛ نووسینگەی عەلی سیستانی، مەرجەعی باڵای شیعە لە عێراق رایگەیاند، پێشبینی دەکەین رۆژی سێشەممە ٣ ـی مانگی ئایاری داهاتوو یەکەم رۆژی جەژنی رەمەزانی ئەمساڵ بێت، بەڵام نووسینگەی راگەیاندنی کەمال حەیدەری، کە مەرجەعێکی دیکەی شیعەیە لە نەجەف، لەم هەفتەدا رایگەیاند، رۆژی دووشەممە ٢ ـی مانگی ئایاری ٢٠٢٢ یەکەم رۆژی جەژنی رەمەزان دەبێت.