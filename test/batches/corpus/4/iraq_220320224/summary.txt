نێردەی نەتەوەیەکگرتووەکان بۆ هاریکاریی عێراق - یونامی دەڵێت، فەرەنسا ٥٥٠ هەزار دۆلاری دیکەی بۆ هەڵگرتنەوەی مین لە عێراق تەرخانکرد و ئەو پارەیەش بۆ لابردنی مین و ماددە تەقەمەنییەکان و پێشکێشکردنی پشتیوانیی تەکنیکی و راوێژکاریی دەسەڵاتە خۆجێیەکان تایبەت دەکرێت. جەبار مستەفا، سەرۆکی دەزگای گشتیی کاروباری مینی هەرێمی کوردستان دەڵێت: " بەشێک لەو پارەیە بۆ هەڵگرتنەوەی مین لە ناوچە کوردستانییەکانی دەرەوەی ئیدارەی هەرێمی کوردستان تەرخاندەکرێت".