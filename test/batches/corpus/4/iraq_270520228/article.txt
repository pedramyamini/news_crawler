موقتەدا سەدر، رێبەرى رەوتى سەدر لە راگەیێندراوێکدا کە ٢٧ ـى ئایارى ٢٠٢٢ بڵاویکردووەتەوە، پەیامێک ئاراستەى رەخنەگرانى "یاساى بەتاوانناساندنى ئاسایکردنەوە لەگەڵ ئیسرائیل" دەگرێت کە ٢٦ ـى ئایار لە پەرلەمانى عێراق پەسندکرا.  سەدر خاوەنى بیرۆکەى گەڵاڵەکردنى پڕۆژەیاساکە بوو، نووسیوویێتى، "ئەوە بزانن کە ئێمە دژایەتیی ئاینەکان ناکەین، بەڵکو دژی تووندوتیژى و تیرۆر و ستەمین، ئێمە کەمینەى کریستیان و جووەکان دەپارێزین، بەڵام ئێوە عەرەب و موسڵمانان دەردەکەن. "   رێبەرى رەوتى سەدر ئاماژەى بەوە داوە، نەکردنەوەى باڵیۆزخانەى هەندێک وڵات زۆرەملێی نییە، بەڵام بەرهەڵستکارى داگیرکاریى "تیرۆرە! "   رۆژی ٢٦ ـى ئایاری ٢٠٢٢، پەرلەمانى عێراق بە ئامادەبوونى ٢٧٦ ئەندام دەنگی لەسەر پڕۆژەیاساکەدا، ئەوەش دوای ئەوەى ناونیشانەکەى گۆڕدرا، لە "یاساى قەدەخەکردنى ئاسایکردنەوە و دروستکردنى پەیوەندى لەگەڵ قەوارەى زایۆنی" بۆ "یاسای بەتاوانناساندنى ئاسایکردنەوە لەگەڵ قەوارەى زایۆنی. "