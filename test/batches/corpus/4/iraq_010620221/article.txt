راگەیاندنی کاروباری پۆلیسی عێراق رایگەیاند، '' بەدواداچوونمان کرد بۆ ئەو ڤیدیۆیەی لە تۆڕە کۆمەڵایەتییەکان بڵاوکرایەوە کە تێیدا دەردەکەوێت منداڵێك لەلایەن باوکییە داخ دەکرێت ''.  فەریق عیماد محەممەد، بریکاری وەزارەتی ناوخۆی عێراق بۆ کاروباری پۆلیس گوتی، '' دەستبەجێ تیمێکمان پێکهێنا و بەڕێوەبەرایەتیی پاراستنی خێزان و منداڵ چوونە شوێنی رووداوەکە و منداڵەکە رزگارکرا و لێکۆڵینەوە لەباوکەکە دەکرێت ''.  بەپێی راگەیێندراوی کاروباری پۆلیسی عێراق، شوێنەواری داخکردن و بریندارکردن بە جەستەی منداڵەکەوە دیارە و رەوانەی نەخۆشخانە کراوە و ئێستا تەندروستیی منداڵەکە جێگیرە.