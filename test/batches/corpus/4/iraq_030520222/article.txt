رۆژی سێشەممە، ٣ - ٥ - ٢٠٢٢، عەممار حەکیم، سەرۆکی رەوتی حیکمەی نیشتمانی لە گوتاری نوێژی جەژندا، تیشکی خستە سەر چەندین دۆسیەی سیاسی و رایگەیاند: "دوای تێپەڕبوونی حەوت مانگ بەسەر هەڵبژاردنی پێشوەختە لەعێراق هێشتا خاوییەکی روون دەبینین لە پێکهێنانی دیمەنێکی سیاسیی نوێ کە لەگەڵ ئەو ئامانجە سەرەکییە بگونجێت، لەپێناویدا هەڵبژاردنی پێشوەختە کرا.  عەممار حەکیم ئاماژەی بەوەدا دۆخی سیاسیی وڵات لە ژێر رۆشنایی ئەو دۆخە هەستیارەدا  پێویستی بە پێداچوونەوە و چارەسەرێکی واقعییانەی خێرا هەیە و لە دۆخی داخرانەوە بەرەو کرانەوەمان ببات، لە بەستەڵەکەوە بەرە جوڵە، لەدوورکەوتنەوە  بۆ لێکتێگەیشتن، هەموو ئەوانەش بەردەستن و لە توانادا هەن ئەگەر کەشی مەعنەویی جەژنی رەمەزانمان بۆ ئەو مەبەستە وەبەرهێنا و عەقڵ و ژیریی و دیالۆگمان پێشخست و هەوڵەکانمان یەکخست.  حەکیم رووی دەمی لە لایەنە ناکۆکەکان کرد و گوتی: "شکانەوەی سیاسیی خزمەت بەلایەنێک ناکات و وڵات بونیادنانێت و ئامانجێکیش بەدی ناهێنێت و رەنگە ببێتە هۆی زیادبوونی ئاڵۆزییەکانی ئێستا، مانەوەی دۆخەکە بەو شێوەیەی کە هەیە و رادەستبوون بۆ ئەوەی روودەدات و یان بەرنامەی لێکدووربوون و هێرشکردنەسەر یەکدی و  چاوەڕوانکردنی چارەسەر لەدەرەوە، یان بەردەوامبوون لەسەر پرەنسیپی هێرشکردنەسەر یەکدی و لێکدوورکەوتنەوە مەترسییەکی زۆری هەیە".  ئەو قسانەی  عەممار حەکیم، سەرۆکی رەوتی حیکمەی نیشتمانی، لەکاتێکدا دێت نزیکەی حەوت مانگ بەسەر هەڵبژاردنی ئەنجوومەنی نوێنەرانی عێراق تێدەپەڕێت و هێشتا حکومەت پێکنەهاتووە و ئەنجوومەنی نوێنەرانی عێراق بەسەر دوو بەرەدا دابەشبووە، بەرەیەک داوای حکومەتی زۆرینەی نیشتمانی دەکات و بەرەیەکی سازان، حەکیم لەو بارەیەوە گوتی: "پێویستە بەراشکاوی دژی هەر پێشێلکارییەک یان زێدەڕۆییەک بوەستینەوە کە دەکرێتە سەر دەستوور و وادە و ماددەکانی، پێویستە هەر زیانگەیاندنێک بە بەرژەوەندییەکانی خەڵک و قوت وخزمەتگوزارییەکیان لە پێکنەهێنانی حکومەت رابگرین، ئەم کەمتەرخەمییە سیاسییە بەڵگەیە لەسەر بوونی کێشەیەکی بونیادیی لە سرووشتی سیستەمی سیاسیی و کارلێکەکانی، ئەوە راست نییە کردەی هەڵبژاردن بۆخۆی  ببێتە کێشە، ئەوەشی سەیرە لەبری گێڕانەوەی متمانەی خەڵک بە سیستەمە سیاسییەکەی و  نوێکردنەوەی گیانی کردەی سیاسیی بەرەو باشتر، کەچی  هەمان ئەو هەڵانە دووبارە دەبنەوە لە زیابوونی بۆشایی نێوان خەڵک و دەسەڵات، ناشزانیین کە تووڕەیی گەنجانمان بەرامبەر بە سیستەمی سیاسی زیاددەکات و بەوەش ئاسایشی وڵات رووبەڕووی هەڕەشەگەلێک دەبێتەوە، جگە لەو هەڕەشانەی هەیە، جگە لەو هەڕەشانەی هەیە. "  هەروەها گوتی: "بەڵێ پێدراوی سیاسیی ئاڵۆز هەیە، هەروەها دۆخی ئاڵۆزیش هەیە، بەڵام ئەو کەمتەرخەمی و داخرانە سیاسییە دەبێتە زیادبوونی ئاڵۆزی و شڵەژان لە دیمەنەکە و  قەیران لە دوای قەیرانمان بۆ بەرهەمدەهێنێت بەتایبەت لەگەڵ واقیعی خزمەتگوزاریی و ئابووریی شەکەت، جگە لە پەکخستنی دۆسییەی بەرنگاربوونەوەی گەندەڵی و  گەشەپێدانی ژێرخان و ئەو کات لە بنمێچی رکابەرایەتییەکان خۆی و لەچوارچێوەی کەشی سیاسیی ئاڵۆزی تێکەڵ دەمێنینەوە. "  عەمار حەکیم کە قسەکانی لەنووسینگەی خۆی لە بەغدا کرد، رووی کردە هێزە سیاسییەکان و رایگەیاند: "بانگەشەمان نوێ دەکەینەوە بە پێویستی پێکهێنانی پێکهێنانی حکومەتێک کە لە گەورەترین فراکسیۆنەوە بەرهەمەمبهێت کە گەورەرترین پێکهاتە کۆمەڵایەتی لە وڵات دروستیدەکات، بۆ ئەوەی هاوکێشەیەکی سیاسیی سەقامگیر بەرهەمبهێنین ژینگەیەکی هاوسەنگ و دڵنیا بەدی بێت بۆ حکومەتێکی بەهێز بتوانێت ئامانجەکانی گەلەکەمان لە ژیانێکی ئازاد و خۆشگوزەران بەدی بهێنێت، بەتوندیش هۆشداری لە تێپەڕاندنی هاوپەیمانێتی ناهاوسەنگ دەدەین کە مافی گەورەترین پێکهاتەی کۆمەڵایەتی لە بەربژێرکردنی کەسایەتییەک بۆ سەرۆکی ئەنجوومەنی وەزیران تێپەڕێنێت، یان ئەو ریزبەستنە پێشوو دووبارە بکاتەوە کە جگە لە ئاڵۆزی و شڵەژانی زیاتر لە کۆی دیمەنەکە هیچی لێ بەرهەم نەهات، هیچ سەرکەوتنێک بۆ هیچ زۆرینەیەکی سیاسیی نابێت، ئەگەر رەچاوی ئەو پێکهاتانە نەکات کە ئەو زۆرینە پێکدەهێنن دوور لە شکاندنەوەی هاوبەشەکان، دیمەنی سیاسییمان بەرگەی سەرکێشی و سەرکەشی نوێ ناگرێت، بەسە کوشتنی کات و بەهەدەردانی هەوڵە چاکەکان. "  عەممار حەکیم، سەرۆکی رەوتی حیکمەی نیشتمانی لە قسەکانیدا گوتیشی"بونیادنانی وڵات پێویستی بە دەستنیشانکردنێکی روونی قەبارەی رکابەرایەتییەکان و جۆرەکانی هەیە و پێویستی بە تێڕوانینێکی واقیعی و کارایە بۆ چۆنێتی چارەسەکردن و دەستپێکردنی، ناکرێت هەموو کێشەکان لەیەککاتدا چارەسەربکرێن، بەو پێیە پێویستە حکومەتەکان لەنێو خۆیاندا یەکتر تەواوبکەن بۆ تەواوکردنی ئەوەی دەستیپێکراوە و دامەزراندن بۆ پرۆژەی دیکەی هەمان چوارچێوە و لەچوارچێوەی بونیادنان و گەشەپێدانی وڵات".  عەممار حەکیم داوای لە هەموو هێزە سیاسییەکان لە ئەنجوومەنی نوێنەران کرد، ئەوانەی کە بڕیاری بەشداریکردنیان لە حکومەت داوە یان دەبنە ئۆپۆزسیۆن، بۆ دەرکردنی بەڵگەنامەی بونیادنانی ستراتیژیی وڵات و بەشداریپێکردنی دامەزراوە حکومی و مەدەنییەکان لە داڕشتنی ئەو بەڵگەنامەیە بەو مەرجەی ئەو بەڵگەنامەیە وادەی کاتی پێوەپابەندی تێدابێت بۆ ئەو حکومەتەی متمانەی پەرلەمانی پێدەدرێت و لێپرسینەوە لێی لە رێژەکانی جێبەجێکردن. "  حەکیم گوتیشی: "عێراق لەبەردەم قەیرانی ژینگەیی و ئابووریی زۆر ترسناکە، لەمنەوە گوێتان لێبێت، عێراق لەبەردەم قەیرانی ژینگەیی و ئابووریی زۆر ترسناکە، ئەگەر لێکەوتەکانی داخرانی سیاسیی ئێستا رانەگرین و بەشێوەی کردەیی و واقیعی دەست بە هەڵسانەوە نەکەین، لە عێراق زیادبوونێکی زۆری رێژەی دانیشتووان هەیە بەراورد بە وڵاتانی دیکە، هەروەها ساڵانە  زیادبوونێکی زۆر لە بەبیانبوونی زەوییە کشتوکاڵییەکان هەیە، گوشارێکی زۆر هەیە لەسەر ژێرخانی دەوڵەت لە دیارترینیان  لە کەرتەکانی پەروەردە و تەندروستی و فێرکردن، چاککردنی ئەوانە هەمووی پێویستی بە هەڵوەستەیەکی بەرپرسیارانە لە هەمووانەوە هەیە، هیچ حکومەتێک کە توانا هونەرییەکانی هەرچەند بێت ناتوانێت ئەوە بکات بەبێ هاوئاهەنگی سیاسیی بۆ بەدیهێنانی ئامانج و لەپێشترێتییە دیاریکراوەکان. "  سەبارەت بە کێشە کۆمەڵایەتییەکانیش بە تایبەتی ناکۆکییە خێڵەکییەکان لە باشووری عێراق، عەمار حەکیم تیشکی خستە سەر بەشێک لەو کێشانەی رووبەڕووی کۆمەڵگەی عێراق دەبێتەوە و روونیکردەوە: "لە ماوەکانی دوایی دەرکەوتنی تێكرای زۆر و سەیرمان بینی لە جۆری تاوانەکانی تووندوتیژیی خێزان و کۆمەڵگەیی، جگە زیادبوونی حاڵەتەکانی کوشتن و خۆکوشتن لەنێو خێزانەکاندا کە ئەمانە کارێکن هاتوونەتە نێو عێراقەوە و گوێمان لێ نەبووە پێشتر و لەگەڵ بەها دیارەکانی خێزانەکانی عێراق نەگونجاون، رەنگە زۆرینەی هۆکار  و پاڵنەرەکان پەیوەندییان بە بڵاوبوونەوەی ماددەی هۆشبەرەوە هەبێت لەنێو گەنجاندا، هەروەها حاڵەتەکانی شڵەژان و هەڕەمەکی لە ئینتەرێت  لە سۆشیاڵمیدیا کە هەڕەشە لە یەکگرتوویی خێزانەکان و هۆشیارییان و توێژەکانی کۆمەڵگە دەکات، ئەمەش پێویستی بە هەڵوەستەیەکی جیددی هەیە بۆ زانینی دیارترینی ئەو هۆکارانەی هەیە و دیاریکردنی رەهەند و مەودا کۆمەڵایەتییەکانی. "  عەمار حەکیم لەباری ئۆپەڕاسیۆنەکانی تورکیا لە هەرێمی کوردستان، داوایەکی لە حکومەتی عێراق کرد و گوتی: "سەرکۆنەی ئەو پیشێلکارییە بەردەوامانە دەکەین کە تورکیا دەیکاتە سەر سەرەوەریی عێراق، هەروەها  دژی بەکارهێنانی خاکی عێراقین بۆ  هێرشکردنە سەر وڵاتانی دراوسێ و هەڕەشەکردن لە ئاسایشی نەتەوەییان، لەو کاتەی کە نامانەوێت کەشەکە لەگەڵ تورکیای دراوسێ ئاڵۆزبکەین، لەهەمان کاتدا نامانەوێت بەو شێوەیە سەرەوەریی عێراق پێشێلبکرێت کە کەرامەتی عێراقی بریندار دەکات و رۆڵەکانی عێراق هەراساندەکات، داوا لە حکومەت دەکەین ئەو رێوشوێنانە ئاشکرا بکات بۆ هێزە سیاسییەکان و رۆڵەکانی عێراق کە بۆ چارەسەرکردنی ئەم دۆسیەییە گرتوویەتییە بەر. "