دادگەی فیدراڵی بڕیاریدا بە راگرتنی رێوشوێنەکانی بەربژێرکردنی ھۆشیار زێباری بە شێوەیەکی کاتی تاوەکو ئەو کاتەی ئەو دۆسیانەی لە دژی جوڵێندراون یەکلایی دەکرێنەوە، بەپێی راگەیێندراوەکەی دادگەی فیدراڵی لە رۆژی ٢ی شوبات، سێ پەرلەمانتاری یەکێتی و پەرلەمانتارێکی چوارچێوەی ھاوئاھەنگی سکاڵایان لەسەر ھۆشیار زێباری تۆمارکردووە کە دۆسیەی گەندەڵیی لەسەرە لە وەزارەتەکانی دەرەوە و دارایی، ئەوەش لە کاتێکدایە کە دەستەی سەرۆکایەتیی پەرلەمان تاوەکو ئێستا ھیچ بڕیارێکی بۆ دواخستنی کۆبوونەوەی تایبەت بە ھەڵبژاردنی سەرۆککۆمار نەداوە.