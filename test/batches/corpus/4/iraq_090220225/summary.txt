کتێبخانەی زانکۆی موسڵ پێشتر نزیکەی یەک ملیۆن ناونیشانی تێدا بوو، بەڵام چەکدارانی داعش لە سەردەمی دەسەڵاتدارییان لە شارەکە لە ساڵی ٢٠١٤ تاوەکو ٢٠١٧ پەلاماری کتێبخانەکەیان دا و ژمارەیەکی زۆری کتێبە دەگمەن و کۆنەکانیان دڕاند و سووتاندیان، بەبیانووی ئەوەی لەگەڵ هزرە پەرگیرەکەی ئەواندا ناگونجێن، ئەوە جیا لەوەی کە جەنگی رزگارکردنی موسڵ لە دەستی داعش زیانێکی زۆری بەو کتێبخانەیە گەیاند.