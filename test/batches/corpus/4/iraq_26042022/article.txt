رۆژی دووشەممە ٢٥ی نیسانی ٢٠٢٢ لە راگەیێندراوێکدا عەبدولزەهرە هینداوی، گوتەبێژی وەزارەتی پلاندانانی عێراق رایگەیاند، تێکڕای هەڵاوسان لە مانگی ئاداری رابردوودا بەراورد بە مانگی شوبات بە رێژەی ٠.٨ % زیادیکردووە؛ هاوکات تێکڕای هەڵاوسانی ساڵانە لە مانگی ئاداری رابردوودا بەراورد بە هەمان مانگی ساڵی ٢٠٢١ بە رێژەی ٥.٢ % بەرزبووەتەوە.  گوتەبێژی وەزارەتی پلاندانانی عێراق ئاماژەی بەوە کرد، بەرزبوونەوەی تێکڕای هەڵاوسان لە مانگی رابردوودا بەهۆی کۆمەڵێک فاکتەر بووە کە نرخی کاڵاکانی زیادکردبووە، لەوانەش خۆراک و خواردنەوە ناکحولییەکان، کە نرخەکەی بە رێژەی ١.٦ % زیادبووە لە ئەنجامی زیادبوونی نرخی رۆنی شل و روونی تووند بە رێژەی ٥.٧ %، سەوزە بە رێژەی ٣.٧ %، ماسی بە رێژەی ٥ %، میوە ٣.٧ %، گۆشت ١.٩ % و نان و دانەوێڵە بە رێژەی ١.٥ % زیادیکردووە.  ئەبدولزەهرە هینداوی دەشڵێت، هەرچی نرخی پۆشاک و پێڵاوە بە رێژەی ١.٩ % زیادیکردوووە، هەروەها نرخی چێشتخانە و هۆتێل و کاڵای خزمەتگوزاری بە رێژەی ١.٥ % زیادیان کردووە.