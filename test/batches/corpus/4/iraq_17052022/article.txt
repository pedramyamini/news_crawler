هەریەک لە پارێزگاگانى زیقار، موسەننا، ئەنبار، بەسڕە، بابل، واست، بەسڕە ئەمڕۆ سێشەممە پشوویان راگەیاند، جگە لە دامەزراوە ئەمنى و خزمەتگوزارییەکان نەبێت.  هاوکات لەهەر یەک لە پارێزگاکانى کەرکوک، دیالە، کەربەلا و نەجەف تەنیا دوامى خوێندگەکانیان کردە پشوو، بەهۆیەوە تاقیکردنەوەکانى رۆژی ١٧ ى ئایار بۆ ١٨ ى ئایار دواخران.  پێشتر لە ١٦ ى ئایار وەزارەتی خوێندنی باڵا و توێژینەوەی زانستی عێراق بڕیاریدا تاقیکردنەوەکانى ١٧ ى ئایار لە زانکۆ و کۆلیژە حکومی و ئەهلییەکان لەسەر ئاستی خوێندنی بەرایی و باڵادا دوابخرێت، بۆ دوای ئەو وادەیەی کە لە خشتەی تاقییکردنەوەکان دیاریکراون.  لە ١٦ ى ئایارەوە شەپۆلێکى خۆڵبارین پارێزگاکانى عێراقى گرتەوە بەهۆیەوە فڕۆکەخانەکانى بەغدا، نەجەف، بەسرە و سلێمانى گەشتەکانیان بۆ ماوەیەک راگرت.  بەگوێرەى ئامارەکانى وەزارەتى تەندروستیی عێراق زیاتر لە چوار هەزار کەس بەهۆى ئەو خۆڵبارینەوە تووشی تەنگەنەفەسی بوون و رەوانەى نەخۆشخانەکان کراون.