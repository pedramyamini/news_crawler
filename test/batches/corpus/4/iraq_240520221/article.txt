ئەو ئامارەى رێکخراوى بانکى نێودەوڵەتى لە ٢٣ ى ئایارى ٢٠٢٢ بڵاوکراوەتەوە، ئەویش لەچوارچێوەى تەرخانکردنى ١٠ ملیۆن دۆلار بۆ کەرتى خوێندنى سێ پارێزگاى عێراق.  پڕۆژەکە بۆ پەرەپێدانى وانەگوتنەوەى مامۆستایانى هەردوو وانەى زمان عەرەبی و بیرکاری و بەهێزکردنى تواناى خوێندنەوەو نووسین و لێکدانى ژمارەیە بۆ قوتابیانى قۆناخى سەرەتایی لەو سێ پارێزگایەى , کە رێکخراوەکە وەک پارێزگا "پاشکەوتوو و هەژارەکان" ئاماژەى پێداون، بەبێ ئەوەى ناویان بهێنێت.  بەگوێرەى راگەیێندراوەکە سێیەکى قوتابیانى پۆلی سێى سەرەتایی ناتوانن بەشێوەیەکى راست وەڵامى پرسیارێکى تایبەت بە ناوەڕۆکێک بدەنەوە، کە لەگەڵ تەمەنیاندا گونجاوە.  بانکى نێودەوڵەتى رایگەیاندووە سەرمایەى مرۆیی عێراق، تەنیا ١٥ % ی تێکڕاى سامانى وڵاتەکە پێکدەهێنن، ئەوەشى بە یەکێک لە نزمترین ئاستەکانى وڵاتانى خۆرهەڵاتى ناوەڕاست و باکوورى ئەفریقا لەقەڵەمداوە.