١١ ى ئایارى ٢٠٢٢، وەزارەتى پەروەردەى عێراق لە راگەیێندراوێکدا سزادانی ئەو مامۆستایەى بڵاوکردووەتەوە، کە بە فەرمانی عەلی حەمید دلێمى، وەزیرى پەروەردە بووە.  ئەو مامۆستایە ناوى عەلی فەلاح خاقانییە، مامۆستاى فیزیایە لە بەغدا، لەماوەى رابردوودا چەند گرتەیەکى ڤیدیۆیی بڵاوکرایەوە، کە بەشێوازێکى جیاواز و "ناباو" وانە بە خوێندکارەکانى دەڵێتەوە.  وەزارەتى پەروەردە، بڕیاریدا لیژنەیەکى لێکۆڵینەوە پێکبهێندرێت لەسەر ئەو پرسە و سزاى ئەو مامۆستایە بدرێت و سەرجەم ئەو پەیمانگەیانە دابخرێن کە بەگوتەى وەزارەتەکە: "بێڕێزیی بەرانبەر بە خوێندن دەکەن و لەو جۆرە کارانە ناشایستانە گلاون".  ١٠ ى ئایار گرتەیەکى ڤیدیۆیى نوێى عەلی خاقانی بڵاوکرایەوە، کە لەگەڵ خوێندکارەکانى ئاهەنگ دەگێرێت.