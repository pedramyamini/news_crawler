ئەمڕۆ هەینى ٢٥ ـى ئادارى ٢٠٢٢، فەرمانگەى راگەیاندنى پەرلەمانى عێراق کارنامەى کۆبوونەوەى ٢٦ ـى ئادارى پەرلەمانی بڵاوکردەوە.   بەگوێرەى کارنامەکە، ئەو کۆبوونەوەیە یەک بڕگە دەبێت کە بریتییە لە هەڵبژاردنى سەرۆککۆمار و کاژێر ١١: ٠٠ ـى پێشنێوەڕۆ دەستپێدەکات.   ٤١ کەس خۆیان بۆ پۆستى سەرۆککۆمار بەربژێر کردووە؛ رێبەر ئەحمەد، بەربژێری هاوپەیمانیی رزگارکردنی نیشتمان و بەرهەم ساڵح، بەربژێری یەکێتیی نیشتمانیی کوردستان لە دیارترین بەربژێرەکانن.