قاسم ئەعرەجی، راوێژکاری ئاسایشی نیشتمانیی عێراق لە کۆنگرەیەکی رۆژنامەڤانیدا رایگەیاند "عێراق نزیک دەبێتەوە لە ھەڵبژاردن ئەمەش مافێکی نیشتمانییە و حکومەت ھەموو پێداویستییەکانی ئامادە کردووە و کۆمیسیۆن ئامادەیی خۆی نیشانداوە، بۆیە ئەم ھەلە دەقۆزمەوە و داوا لە گەلی عێراق دەکەم بە سەرجەم پێکهاتەکانەوە بەشدارێکی جیدی بن لەم ھەڵبژاردنە. "   ھەرچەند دەزگای دژە تیرۆری ھەرێمی کوردستان بانگهێشتی ئەم پێشانگەیە نەکرابوو، بەڵام گوتەبێژی دەزگای دژە تیرۆری عێراق باس لە پەیوەندی و ئۆپەراسیۆنە ھاوبەشەکان لەگەڵ ھەرێمی کوردستان دەکات.   سەباح نوعمان، گوتەبێژی دەزگای دژە تیرۆری عێراق بە رووداوی راگەیاند "لەم ساڵە پەیوەندیمان زۆر پتە و بوو لەگەڵ برایانمان لە ھەرێمی کوردستان، لەگەڵ دەزگای دژە تیرۆر لە ھەولێر و سلێمانی و لەگەڵ ئاسایش، بەیەکەوە لە سنوورەکانی نێوان کوردستان و ناوەند ئۆپەراسیۆنمان ئەنجام داوە. "   یەکێک لە گرنگترین بابەتی پێشانگەکە پاراستنی سۆشیاڵمیدیا و تۆڕە کۆمەڵایەتییەکانە لە ھێرشی تەکنەلۆژیا، حکومەتی عێراق بۆ رێگریکردن لە ساختەکاری و گێچەڵەکانی تایبەت بە ھەڵبژاردن گرێبەستی لەگەڵ کۆمپانیای جدار ناری کردووە کە تایبەتە بە پاراستنی سۆشیاڵمیدیا و تۆڕە کۆمەڵایەتییەکان.  عەمار محەممەد، بەڕێوەبەری کۆمپانیای جدار ناری بە رووداوی راگەیاند "لە راستیدا ھاوئاھەنگیمان لەگەڵ حکومەت ھەیە لەڕێگەی وەزارەتەکانی پەیوەندیدار وەک وەزارەتی پەیوەندییەکان و وەزارەتی ناوخۆ کە ھەلیان بۆ رەخساندین بۆ ھۆشیارکردنەوەی خەڵک لەڕێگەی کۆڕ و چاوپێکەوتنی راستەوخۆ. "   گرنگترین وڵاتانی بەشداربوو لە پێشانگەی کەلوپەلی بەرەنگاربوونەوەی تیرۆر بریتین لە: چین، فەرەنسا، تورکیا، بولگاریا، کازاخستان پاکستان و ئەمریکا، ئەم پێشانگەیە تاوەکو ١٤ی مانگ بەردەوام دەبێت.