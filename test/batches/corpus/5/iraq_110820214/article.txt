ئەمڕۆ چوارشەممە ١١ - ٨ - ٢٠٢١ محەممەد مەحموود جبووری، قایمقامی قەزای بێجی لە پارێزگای سەلاحەدین رایگەیاند، لە کاتی هەوڵەکانیان بۆ تەقاندنەوەی هەندێک تەقەمەنی کە لەناوچەی ٦٠٠ لە رۆژئاوای بێجی کۆکرابوونەوە، ٦ کارمەندی فەرماندەیی ئۆپەراسیۆنەکانی سەلاحەددین کوژران و ژمارەیەکی دیکە برینداربوون.  وەک میدیاکانی عێراق بڵاویانکردەوە، یەکێک لە بریندارەکان، ئەفسەرێکە بە پلەی عەمید.   قایمقامی بێجی ئاماژەی بەوەشکرد، بە هەڵە ماددە تەقەمەنییەکان لەلایەن پسپۆرانی تەقەمەنییەوە تەقێنراونەتەوە و بەو هۆیەوەش ئەو ژمارەیە لە کارمەندی هێزە ئەمنییەکان کوژراون و برینداربوون.