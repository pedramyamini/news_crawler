ئەمڕۆ هەینی، ١٤ - ١ - ٢٠٢٢، بەڕێوەبەرایەتیی بەرەنگاربوونەوەی تەقەمەنییەکان لە پۆلیسی نەینەوا بەهاوئاهەنگی لەگەڵ بەڕێوەبەرایەتیی بەرگریی شارستانیی نەینەوا مووشەکێکی زەمین بەزەمینی نەتەقیویان هەڵگرتەوە، کە یەکێک بووە لە پاشماوەکانی چەکدارانی داعش لە مووسڵ.  بەپێی راگەیێنراوی بەڕێوەبەرایەتیی بەرگری شارستانیی نەینەوا مووشەکەکە لەنێو باڵەخانەیەک شاردرابوویەوە، کە دەکەوێتە نزیک پۆلیسی ئوم رەبیعەین. بڕیارە مووشەکەکە رادەستی ئەندازەی سەربازی بکرێت بۆ ئەوەی بەپێی رێوشوێنەکان لەنێوببرێت.  دوای ئەوەی داعش لەساڵی ٢٠١٤ هێرشیی کردە سەر مووسڵ و کۆنتڕۆڵیکرد، چەنیدن شوێنی نیشتەجێبوونی کردە بارەگای چەکدارانی و هەڵگرتنی چەک و تەقەمەنییەکانی.