سەردانەکە لە کاتێکدایە، رۆژانی ٨ و ١٠ی مانگی رابردوو هەڵبژاردنی پێشوەختی پەرلەمانی عێراق بەڕێوەچوو و ئەنجامە بەراییەکانیش دەریدەخەن رەوتی سەدر براوەی یەکەمە و ٧٣ کورسی بەدەستهێناوە.   هاوپەیمانیی تەقەدوومیش بە سەرۆکایەتیی حەلبووسی گەورەترین لایەنی براوەی نێو سوننەکانە و ٣٧ کورسی بردوەتەوە. لایەنە کوردستانییەکانیش ٦٣ کورسیان بەدەستهێناوە بەم جۆرە: پارتی دیموکراتی کوردستان ٣٣ کورسی، هاوپەیمانیی کوردستان ١٦ کورسی، نەوەی نوێ ٩ کورسی، یەکگرتووی ئیسلامی کوردستان ٤ کورسی و کۆمەڵی دادگەریش کورسییەک.  هەبوونی کۆبوونەوەکە لەم کاتەدا ئاماژەیە بەوەی کە موقتەدا سەدر و حەلبووسی باسی هەڵبژاردن و ئەگەرەکانی پێکهێنانی حکومەتی داهاتووی وڵاتیان کردووە.    لە دوای هەڵبژاردنی رۆژی ١٠ی ئۆکتۆبەری ئەمساڵەوە، یەکەمجارە رێبەری رەوتی سەدر سەردانی لایەنێکی سیاسی دەکات.  هاوکات شاندێکی پارتی دیموکراتی کوردستانیش لە بەغدایە و چاوەڕێ دەکرێت کۆبوونەوە لەگەڵ ژمارەیەک لایەن ئەنجامبدات.