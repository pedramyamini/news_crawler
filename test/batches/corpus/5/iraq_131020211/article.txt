لە پەیجی فەرمی ئینسام مانوئێل ئەسکەندەر روونکردنەوەیەک بڵاوکراوەتەوە و تێیدا ئاماژە بەوە دراوە کە "ئینسام مانوئێل ئەسکەندەر جەماوەرێكی زۆری هەبووە، زۆربەشیان بێ ئاگابوونە لەوەی کە ئەو لە ژیاندا نەماوە".  ئینسام مانوئێل ئەسکەندەر لە هەڵبژاردنی ١٠ی ئۆکتۆبەر بۆ پەرلەمانی عێراق ٢٣٩٧ دەنگی بەدەستهێناوە، سەرەڕای ئەوەی کە مرد بوو، بەڕێوەبەرانی پەیجەکەشی دەڵێن، '' کەسایەتییەکی ناسراو بووە، بەڵام دەنگدەرەکانی نەیانزانیوە گیانی لەدەستداوە تاوەکو ئەنجامەکان راگەیێندراون ''.  ئینسام مانوئێل ئەسکەندەر دوای ٣٥ رۆژ مانەوە لە نەخۆشخانە و تووشبوونی بە کۆرۆنا لە ناوەڕاستی مانگی ٨ گیانی لەدەستداوە.  بەپێى بڕیارێکى کۆمیسیۆن کە پێش هەڵبژاردن دەریکردووە، هەر بەربژێرێک مرد بێت یان لەلایەن کۆمیسیۆنەوە دوورخرابێتەوە، دەنگەکانیان هەژمار ناکرێت.