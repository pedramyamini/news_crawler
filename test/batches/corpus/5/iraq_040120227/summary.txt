گفتوگۆکانی لایەنە سیاسییەکانی عێراق بۆ پێکهێنانی حکومەت و دیاریکردنی بەربژێرانی پۆستی سێ سەرۆکایەتییەکە بەردەوامن. سوننەکان کە پۆستی سەرۆکی پەرلەمان بە نەریتی سیاسی پشکی ئەوانە و هەردوو هاوپەیمانێتیی تەقەدووم و عەزم نوێنەرایەتییان دەکەن، تاوەکو ئێستا لەسەر هیچ کەسێک بۆ ئەو پۆستە رێکنەکەوتوون. ئەندامێکی هاوپەیمانێتیی عەزمیش دەڵێت، ئەگەر سەرۆکی پەرلەمان لە ئەوان بێت، هاوپەیمانێتیی تەقەدووم هەڵدەوەشێتەوە.