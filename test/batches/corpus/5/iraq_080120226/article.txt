لە راگەیێندراوێکدا ئەمڕۆ شەممە ٠٨ - ٠١ - ٢٠٢٢ شانەی راگەیاندنی ئەمنیی عێراق بڵاوی کردەوە، دوای وەرگرتنی زانیاری هەواڵگری کە دەست بەشی هەواڵگریی و ئاسایشی ئۆپەراسیۆنەکانی بەغدا کەوتووە، هێزەکانییان چوونەتە سەر خۆکوژێکی داعش و لە رووبەڕووبونەوەیەکدا داواکراوەکە کوژراوە و پشتێنە بۆمبڕێژکراوەکەشی پووچەڵکراوەتەوە.   لە بەشێکی دیکەی راگەیێندراوەکەدا هاتووە، هێزێکی هاوبەشی لیوای ٥٩ ـی فیرقەی پیادەی شەش و فەوجی کۆماندۆی فەرماندەیی ئۆپەراسیۆنە هاوبەشەکانی بەغدا، ئۆپەراسیۆنەکەیان لە باکووری بەغدا ئەنجامداوە کە شوێنی مانەوەی چەکدارانی داعش بووە.  وەک لە راگەیێندراوەکەدا هاتووە، لە کاتی ئۆپەراسیۆنەکەدا ئەو هێزە "تیرۆریستێکی داعش"یان کوشتووە و پشتێنە بۆمبڕێژکراوەکەشیان پووچەڵکردەوە، کە لە خۆی بەستبووی.