رۆژی چوارشەممە ٠٥ - ٠١ - ٢٠٢١، شانەی راگەیاندنی ئەمنیی عێراق لە راگەیێندراوێکدا بڵاویکردەوە، مووشەکێک لە سەربازگەی نەسر لە رۆژئاوای بەغدا کەوتووەتەخوارەوە کە لە گەڕەکی جیهادەوە ئاراستە کراوە.  وەکو لە راگەیێندراوەکەدا هاتووە، هێزە ئەمنییەکان سەکۆیەکی هەڵدانی مووشەکیان دۆزیوەتەوە و مووشەکێکی ٢٤٠ ملیمیی نەتەقیوەش دەستی بەسەردا گیراوە. مووشەکەکە پووچەڵکراوەتەوە و رادەستی بەڕێوەبەرایەتیی بەڵگەی تاوان کراوە.  لە بەشێکی دیکەی راگەیێندراوەکەی شانەی ئەمنیدا هاتووە، دەزگا ئەمنییەکان و ئاژانسی هەواڵگری لێکۆڵینەوەیان دەستپێکردووە بۆ گەیشتن بە بکەرانی و دواتر وردەکارییەکان بڵاودەکەنەوە.  ئەو هێرشە لە کاتێکدایە، گوتەبێژی هاوپەیمانیی نێودەوڵەتی رۆژی چوارشەممە ٠٥ - ٠١ - ٢٠٢٢ رایگەیاند، لە ماوەی ٤٨ کاژێری رابردوودا چوار جار لە عێراق و سووریا بەرپەرچی هێرشی مووشەکی و فڕۆکەی بێفڕۆکەوانیان داوەتەوە.