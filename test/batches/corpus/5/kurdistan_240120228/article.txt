رۆژی دووشەممە ٢٤ ـی کانوونی دووەمی ٢٠٢١، لیوا یەحیا رەسول، گوتەبێژی فەرماندەی گشتیی هێزە چەکدارەکانی عێراق لە راگەیێندراوێکدا ئاشکرایکرد، هێزی ئاسمانیی عێراق هێرشیان کردووەتە سەر شوێنی مانەوەی چوار چەکداری داعش لە رۆژهەڵاتی چیای مەکحوول و هەر چواریان لەو هێرشەدا کوژراون.   ئەوە لە کاتێکدایە شانەی راگەیاندنی ئەمنیی عێراق رۆژی یەکشەممە ٢٣ ـی کانوونی دووەمی ٢٠٢٢ بڵاویکردەوە، ئۆپراسیۆنێک لە ناوچەی عوزێم ئەنجامدراوە، بۆ پاککردنەوەی ناوچەکە لە پاشماوەکانی داعش.  ئەو ئۆپراسیۆنەش لە کاتێکدابوو رۆژی ٢١ ـی کانوونی دووەمی ٢٠٢٢، چەکدارانی داعش هێرشیانکردە سەر خاڵێکی سوپای عێراق لە ناحیەی عوزێم لە پاریزگای دیالە و بەهۆیەوە ١٠ سەرباز و ئەفسەرێکی سوپای عێراق کوژران.