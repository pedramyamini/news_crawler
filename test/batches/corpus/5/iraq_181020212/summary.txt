دوای راگەیاندنی ئەنجامی هەڵبژاردنە پەرلەمانییەکەی عێراق ئەو لایەنە شیعانەی لە ئێرانەوە نزیک بوون، وەکو گرووپەکانی سەر بە حەشدی شەعبی، دەنگیان زۆر کەمی کرد و هەندێک لە چاودێران بە شکست ناوی دەبەن و، پێیانوایە ئێران لێناگەڕێت حکومەتێک لە عێراقدا پێکبهێندرێت کە لە دەرەوەی خواست و چاوەڕوانییەکانی ئەودا بێت. هاوکات هەندێک لایەنی شیعە ئەنجامەکان رەتدەکەنەوە و، باس لەوە دەکرێت کە ئەگەری پێکدادانی شیعەکان هەیە.