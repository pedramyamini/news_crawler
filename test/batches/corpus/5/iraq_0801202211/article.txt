دیاریکردنی حەلبووسی دوای گفتوگۆ و دانووستاندنی چەند مانگی رابردووی نێو ماڵی سوننەدێت. سبەینێ یەکشەممەش لە کۆبوونەوەی پەرلەمان دوای سوێندخواردنی بەربژێرە سەرکەوتووەکان وەکو پەرلەمانتار، بەپێی ماددەی ٥٥ ـی دەستووری عێراق دەبێت سەرۆکی پەرلەمان و دوو جێگرەکەی هەڵبژێردرێن.     دوو جێگرەکەی سەرۆکی پەرلەمان پشکی کورد و شیعەن.     بەپێی زانیارییەکانی پەیامنێری رووداو ٦٧ بەربژێری سەرکەوتووی هەردوو هاوپەیمانێتییەکە دەنگیانداوە و محەممەد حەلبووسییان وەکو بەربژێری فەرمیی سوننە بۆ سەرۆکی پەرلەمان دیاریکرد.   لە بەرامبەردا، خەمیس خەنجەر، سەرۆکی هاوپەیمانیی عەزم دەبێتە سەرۆکی ئەو هاوپەیمانێتییەی کە عەزم تەقەدووم پێکیانهێناوە.  کۆبوونەوەی عەزم و تەقەدووم  ١٢ پەرلەمانتاری سوننە ئامادەنەبوون دەنگ بە حەلبووسی بدەن و لە هاوپەیمانێتییەکە چوونەدەرەوە. دوای دیاریکردنی سەرۆکی پەرلەمان، بەربژێرانی سەرۆککۆمار و سەرۆکوەزیرانی عێراق دەمێنن کە پشکی کورد و شیعەن.  یەحیا محەممەداوی، گوتەبێژی عەزم بە تۆڕی میدیایی رووداوی راگەیاند، " ٦٧ پەرلەمانتاری سوننە لە کۆبوونەوە بوون و دەنگیاندا... هەوڵیشمانداوە لەگەڵ لایەنە کوردستانی و شیعەکان رێکبکەوین. "  پەیامنێری رووداو ئاماژەی بەوەشکرد کە کورد هیچ کێشەیەکی لەگەڵ هەڵبژاردنەوەی حەلبووسی وەکو سەرۆکی پەرلەمان نییە.        دەنگدانی بەربژێرە سەرکەوتووەکان بۆ بەربژێرکردنی حەلبووسی