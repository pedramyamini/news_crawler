موسەننا ئەمین، پەرلەمانتاری عێراق بە تۆڕی میدیایی رووداوی راگەیاند، لەبەرئەوەی هەستی کرد دەنگی کورد پەرت دەبێت، بۆیە بڕیاریدا لە خۆ بەربژێرکردن بۆ پۆستی جێگری دووەمی سەرۆکی پەرلەمان بکشێتەوە.  ئەو پەرلەمانتارەی عێراق ئاماژەی بەوەش کرد، "دۆخەکە بەو ئاقارەدا نەچوو کە ئێمە دەمانەوێت، ئەمەش هۆکاری پاشگەزبوونەوەم بوو لە خۆ بەربژێرکردن بۆ ئەو پۆستە".  دوای نزیکەی سێ مانگ لە بەڕێوەچوونی هەڵبژاردنی پەرلەمانی عێراق، رۆژی یەکشەممە ٠٩ - ٠١ - ٢٠٢٢ دەستەی نوێی خولی پێنجەمی پەرلەمانی عێراق دەستبەکاربوون و سوێندی یاساییان خوارد.