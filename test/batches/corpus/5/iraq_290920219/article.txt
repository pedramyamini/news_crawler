عەلی سیستانی، مەرجەعی باڵای شیعەکان لەعێراق لە راگەیێنراوێکدا کە رۆژی چوارشەممە ٢٩ی ئەیلوولی ٢٠٢١ بڵاویکردووەتەوە داوا لە دەنگدەرانی عێراق دەکات هەڵبژاردن کە "بەدەرفەتێکی گرنگ"ی ناوبردووە، بقۆزنەوە بۆ گۆڕانکاریی راستەقینە لە بەڕێوەبردنی دەوڵەت و دوورخستنەوەی دەستی گەندەڵ و نالێهاتوو لە جومگە سەرەکییەکانی"، دەشڵێت: "بەشێوەیەکی کارا بەشداریی دەنگدان بکەن و هەڵبژاردەکانتان باش بن".  سیستانی لە راگەیێندراوەکەیدا داوا لە سەرپەرشتیارانی هەڵبژاردنیش دەکات چاودێری بێگەردیی هەڵبژاردن بکەن و پارێزگاری لە دەنگی دەنگدەران بکەن، چونکە ئەمانەتە لە گەردنییان.  وا بڕیارە رۆژی ١٠ - ١٠ - ٢٠٢١ هەڵبژاردنی پەرلەمانی عێراق بەڕێوەبچێت، بەگوێرەی راپرسییەکان رێژەی بەشداری عێراقییەکان لەو هەڵبژاردنە ناگاتە ٥٠ %، بەڵام بەدوور نازانرێت ئەو راگەیێندراوەی سیستانی رێژەی بەشداری لە دەنگدان بەرزبکاتەوە، بە تایبەتی لە شارە شیعەنشینەکاندا.  دەقی راگەیێندراوەکەی عەلی سیستانی:  مەرجەعییەتی ئاینی هانی هەمووان دەدات بۆ بەشداریکردنی هۆشیارانە و بەرپرسیارانە لە هەڵبژاردنەکانی داهاتوو، ئەگەرچی بێخەوش نییە لەهەندێک کەموکورتی، بەڵام رێگەی دروستترە بۆ پەڕاندنەوەی وڵات بۆ ئایندەیەک ئومێد دەکەین باشتر بێت لە رابردوو، لەرێگەیەوە خۆمان بەدروودەگرین لە کەوتنە قەیرانەکانی فەوزا و گیرانی سیاسی.  پێویستە دەنگدەرانی بەڕێز پەند لە ئەزموونەکانی رابردوو وەربگرن و بەهای دەنگەکانییان بزانن وبایەخی گرنگی بزانن لە کێشانی ئایندەی وڵات، ئەم دەرفەتە گرنگە بۆ ئەنجامدانی گۆڕانکارییراستەقیە کە بەڕێوەبردنی دەوڵەت و دوورخستنەوەی دەستانی گەندەڵ و نا لێهاتوو لە جومگە سەرەکییەکانی، ئەمە کارێکە دەکرێت هۆشیارەکان یەکبخاتەوە و بەشداریی لەدەنگدان بکەن بەشێوەیەکی کارا و هەڵبژاردنتان باشبێت، بەپێچەوانەوە هەڵەکانی ئەنجوومەنەکانی پێشووی نوێنەران و ئەو حکومەتانەی لێیانەوە دروست بوون دووبارە دەبێتەوە و پەشیمانی داد نادات.  مەرجەعییەتی باڵای ئاینی ئەمڕۆ ئەوە دووپات دەکاتەوە کە لەهەڵبژاردنی پێشوو رایگەیاند ئەویش ئەوەیە کە پشتیوانی هیچ بەربژێر یان لیستێکی هەڵبژاردن بەهیچ شێوەیەک ناکەین، هەموو ئەو کارە بۆ قایلبوونی دەنگدەران و ئەوەی رای ئەوانەی لەسەر جێگیر دەبێت.  بەڵام جەخت لەوەدەکاتەوە کە پێویستە وردبین بن لە ژیاننامەی بەربژێران لە بازنەکانی هەڵبژاردن و تەنها باش و بێگەرد هەڵبژێرن، ئەوەی سوورە لەسەر سەروەریی عێراق و ئاسایش و گەشەپیدانی، لەسەر بەها رەسەن و بەرژەوەندییە باڵاکانی، هۆشداری دەدەین لەوەی کەسانێکی نالێهاتوو یان تێوەگلاوان بەگەندەڵی یان لایەنگەلێک کە باوەڕییان بە جێگیرەکانی گەلی بەڕێزی عێراق نییە یان لە دەرەوەی چوارچێوەی دەستوور کاردەکەن کورسییان لە ئەنجوومەنی نوێنەران پێببەخشن، چونکە ئەوە کاریگەریی گەورەی لەسەر ئایندەی وڵات دەبێت.  مەرجەعییەت هەروەها داوا لەو کەسانە دەکات کە سەرپەرشتی هەڵبژاردن دەکات کار لەسەر ئەنجامدانی بکات لە کەشێکی دڵنیاییدەری دوور لەهەموو کاریگەرییە لاوەکییەکانی پارە یان چەکی بێ مۆڵەت یان دەستوەردانی دەرەکی، هەروەها چاودێری بێگەردیی هەڵبژاردن بکەن و پارێزگاری لەدەنگی دەنگدەران بکەن، چونکە ئەمانەتە لە گەردنییان.