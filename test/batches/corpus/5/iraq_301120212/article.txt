ئەو سەرچاوەیە دەڵێت، دوو کورسیی پەرلەمان کە پێشتر بەربژێرانی پارتی دیموکراتی کوردستان لە هەولێر و نەینەوا بەدەستیانهێنابوون بەهۆی تانەکانەوە دەدرێنە بەربژێرانی یەکێتیی نیشتمانیی کوردستان.  سەرچاوەیەکی باڵا لە کۆمیسیۆنی باڵای سەربەخۆی هەڵبژاردنەکانی عێراق کە نەیویست ناوی ئاشکرا بکرێت، ئەمڕۆ سێشەممە ٣٠/١١/٢٠٢١، بە تۆڕی میدیایی رووداوی راگەیاند: "بەهۆی قبووڵکردنی بەشێکی تانەکان کە لە ئەنجامی هەڵبژاردنی پەرلەمانی عێراق دراون، بەربژێرە براوەکانی پێنج کورسی پەرلەمانی عێراق گۆڕدران و ئەمڕۆ ئەنجامی کۆتایی هەڵبژاردنی پەرلەمانی عێراق رادەگەیێندرێت".  لە هەمان کاتدا هەر ئەمڕۆ نووسراوێکی کۆمیسیۆن بڵاوبووەوە کە ئاماژە بە گۆڕانکاری و ژمارەی دەنگی بەربژێرە دەرچووەکان دەکات کە بەم جۆرەیە:   ١ - لە بازنەی سێی هەولێر، هەرێم کەمال ئاغا بەربژێری یەکێتی نیشتیمانی کوردستان، ٨٩٢٠ دەنگی بەدەستهێناوە؛ هەرێم کەمال ئاغا بەپێی بڕیاری ژمارە ١٦٦٥ی دەستەی دادوەریی هەڵبژاردنەکان لە رۆژی ١٥ - ١١ - ٢٠٢١ لە بری لەیلا ئەکرەم سەعید، بەربژێری پارتی سەرکەوت و کورسییەکی پەرلەمانی عێراقی بەدەستهێنا.  ٢ - لە بازنەی دووی نەینەوا، رۆنزی زیاد سیدۆ، بەربژێری یەکێتی نیشتمانیی کوردستان  ٨١٨٣ دەنگی هێناوە؛ رۆنزی بەپێی بڕیاری ژمارە ١٣٧١ی دەستەی دادوەریی هەڵبژاردنەکان لەرۆژی ١٥ - ١١ - ٢٠٢١ لە بری عەبدولسەلام شەعبان محەممەد بەرزنجی، بەربژێری پارتی دیموکراتی کوردستان سەرکەوت و کورسییەکی پەرلەمانی بەدەستهێنا.  ٣ - لە بازنەی دووی کەرکووک غەریب عەسکەر نەقی، بەربژێری هاوپەیمانیی فەتح ٧٧٣١ دەنگی هێناوە. ناوبراو بەپێی بڕیاری ژمارە ١٦٥٩ی دەستەی دادوەریی هەڵبژاردنەکان لەرۆژی ١٥ - ١١ - ٢٠٢١ لەبری سەوسەن عەبدولواحید شاکر، بەربژێری بەرەی تورکمانی عێراق سەرکەوت و کورسییەکی بەدەستهێنا.  ٤ - لە بازنەی چواری بەسرە رەفیق هاشم شناوە، بەربژێری هاوپەیمانیی فەتح، ٦٧٩٦ دەنگی بەدەستهێناوە. ناوبراو بەپێی بڕیاری ژمارە ١٠٧٩ی دەستەی دادوەریی هەڵبژاردنەکان لەرۆژی ١٥ - ١١ - ٢٠٢١ لە بری هەیسەم عەبدولجەبار محەممەد، بەربژێری سەربەخۆ سەرکەوت و کورسییەکی پەرلەمانی بەدەستهێنا.  ٥ - لە بازنەی شەشی بەغدا خالید عوبەیدی، بەربژێری هاوپەیمانیی عەزم ٤٥٣٨ دەنگی بەدەستهێناوە. ناوبراو بەپێی بڕیاری ژمارە ١٦٣٤ی دەستەی دادوەریی هەڵبژاردنەکان لە رۆژی ٢١ - ١١ - ٢٠٢١ لە بری عەباس حوسێن ساڵح، بەربژێری هاوپەیمانیی عەقدی وەتەنی سەرکەوت و کورسییەکی بەدەستهێنا.  بەپێی ئەنجامە بەراییەکانی هەڵبژاردنی پەرلەمانی عێراق، کە لە ١٠ی ئۆکتۆبەری ٢٠٢١ بەڕێوەچوو؛ رەوتی سەدر ٧٣ کورسی پەرلەمانی بەدەستهێناوە، هاوپەیمانی تەقەدوم بە سەرۆکایەتیی محەممەد حەلبووسی ٣٧ کورسی، پارتی دیموکراتی کوردستان ٣٣ کورسی و یەکێتیی نیشتمانیی کوردستان ١٦ کورسیان بەدەستهێناوە، بەڵام دوای تانەکان ژمارەی کورسییەکانی پارتی و یەکێتی گۆڕانکارییان بەسەردا هاتووە.   هەروەها هاوپەیمانیی دەوڵەتی یاسا ٣٣ کورسی بەدەستهێناوە، بەڵام هاوپەیمانیی فەتح، کە لە خولی پێشووی پەرلەمان ٤٧ کورسی هەبوو لەم هەڵبژاردنەدا تەنیا ١٥ کورسی بەدەستهێناوە و بەهۆی قبووڵکردنی تانەکانەوە ژمارەی کورسییەکانی فەتحیش زیادی کرد، هاوکات سەربەخۆکان زیاتر لە ٣٥ کورسییان لە ٣٢٩ کورسییەکەی پەرلەمان بردبووەوە، بەڵام دوای تانەکان کورسییەکیان لە دەستدا.  بەپێی کۆمیسیۆنی باڵای سەربەخۆی هەڵبژاردنەکانی عێراق ٢٢ ملیۆن و ١١٦ هەزار و ٣٦٣ کەس مافی دەنگدانییان لەهەڵبژاردن بۆ خولی پێنجەمی ئەنجوومەنی نوێنەرانی عێراق هەبووە.  رێژەی ٥٢ % ی ئەوان لەرەگەزی نێر و ٤٨ % یان لەرەگەزی مێ بوون، ژمارەی ئەو کەسانەی دەنگیانداوە ٩ ملیۆن و ٦٢٩ هەزار و ٦١٣ کەس بوون، دەنگە راست و تەواوەکانیش ٨ ملیۆن و ٨٧١ هەزار و ٦١٢ دەنگ بووە، ٧١٢ هەزار و ٩٧٩ دەنگی ناڕاستیش هەبووە کەرێژەی ٨ % ی دەنگدەران دەکات.  بەپێی ئەنجامەکان کە ئەمڕۆ سێشەممە ٣٠ - ١١ - ٢٠٢١ بڵاوکراوەتەوە ناوی بەربژێرەکانی هەولێر، سلێمانی و دهۆک و دەنگەکانیان بەمشێوەیەیە:   هەولێر بنکەی ١ ناوی بەربژێرەکان و ژمارەی دەنگەکانیان:  - نەهرۆ محەممەد قادر ٤٤ هەزار و ٩٢٨ دەنگ  - سیپان عەزیز حەدۆ ٣٧ هەزار و ٩٩ دەنگ  - محەممەد سدیق محەممەد ٣٣ هەزار و ٦٥٦ دەنگ  - جوان عەبدوڵڵا عومەر ١٢ هەزار و ٨٤٣ بنکەی ٢ ناوی بەربژێرەکان و ژمارەی دەنگەکانیان   - خدر عەلی سادق سۆفی ٢٥ هەزار و ٣٧٣ دەنگ  - وەزیرە ئەحمەد برایم ٢٤ هەزار و ٦٢٦ دەنگ  - ئامانج مەحموود ئەسعەد هەرکی ٢٣ هەزار و ٦٣٢ دەنگ  - کوردۆ عومەر عەبدوڵڵا ١٨ هەزار و ٣٧٠ دەنگ  بنکەی ٣ ناوی بەربژێرەکان و ژمارەی دەنگەکانیان   - رێبوار هادی عەبدولڕەحمان ٢٢ هەزار و ٦٠٠ دەنگ  - ڤیان عەبدولعەزیز عەبدولڕەحمان ١٣ هەزار و ٦٨٨ دەنگ  - هەرێم کەمال ئاغا ٨ هەزار و ٩٢٠ دەنگ   بنکەی ٤ ناوی بەربژێرەکان و ژمارەی دەنگەکانیان   - محەممەد ئیسماعیل عومەر ٢٤ هەزار و ٢١٧ دەنگ  - مەریوان قەرەنی ئیبراهیم ٢٠ هەزار و ٣٨٤ دەنگ  - سەباح سوبحی حەیدەر ١٦ هەزار و ٩٦٢ دەنگ  - نەهلە قادر محەممەد ١٣ هەزار و ٨٧٢ دەنگ  لە کریستانەکان فارووق حەنا عەتۆ شەمعون ٥ هەزار و ٤٩٥ دەنگ  لە سنووری پارێزگای سلێمانیش بەربژێرە دەرچووەکان و ژمارەی دەنگەکانیان بەمشێوەیەیە:  - رێبوار ئاوڕەحمان ساڵح ١٨ هەزار و ٦٤٠ دەنگ  - یادگار مەحموود نەسروڵڵا ٩ هەزار و ٤٧٧ دەنگ  - نەرمین مەعروف غەفوور ٨ هەزار و ٤٣٣ دەنگ  - دارا حەمە ئەحمەد حەسەن ٨ هەزار و ١٥٧ دەنگ  - بەدریە ئیبراهیم رەشید ٢٥ هەزار و ٢٢ دەنگ  - بڕیار رەشید شەریف ١٤ هەزار و ٨٧٠ دەنگ  - ئاسۆ فەرەیدوون عەلی ١١ هەزار و ٧٦٥ دەنگ  - چرۆ حەمەشەریف عەبدوڵڵا ١٥ هەزار و ٩٥٢ دەنگ  - موسەنا ئەمین نادر ١٤ هەزار ٧١٩ دەنگ  - ئاریان عەزیز ئەحمەد تاوەگۆزی ١٢ هەزار و ٨٢ دەنگ  - سروە عەبدولواحید قادر ئیبراهیم ٢٨ هەزار و ٩٨٧ دەنگ  - سۆران عومەر سەعید ٢٥ هەزار و ١١٦ دەنگ  - غەریب ئەحمەد مستەفا ١٩ هەزار و ٧١٤ دەنگ  - بەدریە حسێن عەزیز ١٧ هەزار و ٣٠٧ دەنگ  - مۆفەق حسێن قادر ٢١ هەزار و ٥٨٧ دەنگ  - شوان محەممەد رۆستەم ٩ هەزار و ٥٢١ دەنگ  - سروە محەممەد رەشید ٧ هەزار و ٨٥١ دەنگ  - کاروان عەلی یاروەیس ٧ هەزار و ٥٠٤ دەنگ  هەروەها ئەنجامی دەنگەکانی پارێزگای دهۆک بەمشێوەیە:  - جەمال ئەحمەد محەممەد کۆچەر ٥٦ هەزار ٧٠٢ دەنگ  - خالید سەلیم ئەمین جاسم رێکانی ٢٩ هەزار و ٨٣ دەنگ  - خەلیل غازی حەسەن شێخ ئۆمەر ٢٦ هەزار و ٤٨٧ دەنگ  - ئەڤین سەلیم نووری سەلیم ١٩ هەزار و ٢٦٥ دەنگ  - سەگڤان یوسف بەشار ساڵح ٢٨ هەزار و ٣ دەنگ  - عومەر ساڵح عومەر فارس کۆچەر ٢٤ هەزار و ٤٤٢ دەنگ  - زوزان عەلی ساڵح ٢١ هەزار و ٤٥٧ دەنگ  - مۆفەق شەهاب پاشا شەهاب ٢٩ هەزار و ٩٩٠ دەنگ  - چیای تەیمور عەبداڵ ٢٥ هەزار و ٨٤٦ دەنگ  - ئیمان عەبدولڕەزاق محەممەد عارف ١٨ هەزار و ٦٩٥ دەنگ  - ڤیان سەبری عەبدلخالق عەبدلقادر ١٨ هەزار و ٥٠٢ دەنگ   هەروەها لە کریستیانەکان (بیدائـ  خزر بهنام) ١٣ هەزار و ٦٣٠ دەنگی بەدەستهێناوە.