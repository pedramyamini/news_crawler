تاوەکو ئێستا حکومەتی نوێی عێراق پێکنەهاتووە و لایەنەکان سەرقاڵی دانوستاندنن لەسەر چۆنێتیی پێکهێنانی حکومەت. ئێستا سەدرییەکان و چوارچێوەی هاوئاهەنگی کە دوو لایەنی شیعەن و دژبەری یەکدین هەریەکەیان دەیەوێت خۆی حکومەت پێکبهێنێت. کوردیش بووەتە سەیرکەر و خۆی دوورەپەرێز گرتووە و هیچ کارێک ناکات کە لەو ململانێیەدا بەرژەوەندیی خۆی بدۆزێتەوە و لەگەڵ یەکێکیاندا رێک بکەوێت.