دوای هێرشەکە، مستەفا کازمی لە هەژماری فەرمی خۆی لە تویتەر، هەموو لایەکی دڵنیاکردەوە کە تەندروستی باشە و لە تویتێکدا نوسیوویەتی "پێشتر و ئێستاش پرۆژەی گیانفیدایی بووم بۆ عێراق و گەلی عێراق، موشەكەكانی ستەمكاری ئیمانداران سڵ ناكاتەوە، و موویێكی ھێزە ئەمنییە قارەمانەكانمان نالەرێنێتەوە لە مكوڕی و سووربوونیان بۆ پاراستنی ئاسایشی خەڵك و  بەدیھێنانەوەی ماف و دانانەوەی یاسا بۆ سەر رێچكەی خۆی".  کازمی دڵنیایی دەدات کە تەندرووستی باشە و لە تویتەکەیدا نوسیوویەتی: "من باشم سوپاس بۆ خوا لەناو گەلەکەمدام و لە پێناو عێراق داوای ئارامی و دان بەخۆداگرتن لە هەمووان دەکەم".  لە تۆڕە کۆمەڵایەتییەکاندا هەواڵی برینداربوونی مستەفا کازمی سەرۆکوەزیرانی عێراق بڵاوکرایەوە و هاوکات چەند گرتەیەکی ڤیدیۆیی بەهەمانشێوە لە تۆڕە کۆمەڵایەتییەکاندا بڵاوکرایەوە کە ساتی هێرشکردنە سەر ماڵی کازمی نیشان دەدات و دەنگی تەقەیەکی زۆر دێت.