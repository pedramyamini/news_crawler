بازنەی یەکەمی پارێزگای سەڵاحەدین کە ناوچەکانی تکریت، سامەڕا، ئیسحاقی، دۆر، دەگرێتەوە، چوار کورسیی هەیە، تێیدا ئەم بەربژێرانە سەرکەوتوون:  ١ - موسەننا عەبدولسەمد سامەرائی، هاوپەیمانی عەزم  ٢ - شەعلان کەریم، هاوپەیمانی تەقەدووم  ٤ - هند محەممەد ساڵح، سەربەخۆ  بازنەی دووەمی پارێزگاکە ناوچەکانی دووزخورماتوو، بەلەد، دوجەیل، یەسرب و دۆر دەگرێتەوە، چوار کورسیی هەیە، ئەم بەربژێرانە تێیدا سەرکەوتوون:  ١ - عەمار جەبر جبووری، هاوپەیمانی تەقەدووم  ٢ - مەهدی تەقی ئامرلی، هاوپەیمانی فەتح  ٣ - کەریم شوکر، هاوپەیمانی کورستان  بازنەی سێیەمی پارێزگای سەلاحەدین لە ناوچەکانی شەرگات، بێجی، عەلەم پێکدێت و چوار کورسیی هەیە  ئەم بەربژێرانە تێیدا سەرکەوتوون:  ١ - ئەحمەد عەبدوڵڵا جبووری، هاوپەیمانی جەماوەری ناسنامەمانە   ٢ - هەیسەم زەهوان، هاوپەیمانی جەماوەری ناسنامەمانە   ٣ - مەشعان جبووری، پارتی نیشتمان  ٤ - بوشرا قەیسی، هاوپەیمانی جەماوەری ناسنامەمانە   کەریم شوکر، بەربژێری سەرکەتووی هاوپەیمانی کوردستان کە لە پارێزگای سەلاحەدین سەرکەوتووە لە لێدوانێکدا بە تۆڕی میدیایی رووداوی راگەیاند، "لە ماوەی سێ خوولی رابردوودا بۆ یەکەمجارە کورد کورسییەک لە پارێزگای سەڵاحەدین بەدەستدەهێنێت، تەنها لە خوولی ٢٠٠٥ی ئەنجوومەنی نوێنەرانی عێراق لەم پارێزگایە نوێنەری کوردمان هەبووە، ئەم سەرکەوتنەمان بۆ کورد و ماددەی ١٤٠ و ناوچە کوردستانییەکانی دەرەوەی ئیدارەی هەرێمی کوردستان گرنگە و ئەم ناوچەیە سەرباری دۆخی تایبەتی ئەم ناوچانە توانیومانە سەرکەوتنی تێدا بەدەستبهێنین".