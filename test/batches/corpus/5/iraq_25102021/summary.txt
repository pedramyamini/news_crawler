تاوەکو ئێستا ناڕەزایی و نیگەرانی لەبارەی ئەنجامەکانی هەڵبژاردنی پەرلەمان بەردەوامە، کە بەم دواییانە بەڕێوەچووە و رەوتی سەدر براوی یەکەم بوو. هاوکات لایەنەکانی دیکەی شیعە پاشەکشەیەکی بەرچاویان کردووە، بە هەموو شێوەیەک ئەنجامەکەی رەتدەکەنەوە، بەو هیوایەن لە رێگەی ئەو تانەی کە پێشکێشیان کردووە، ئەنجامەکانی هەڵبژاردن گۆڕانکارییان بەسەردا بێت بە مەبەستی هەنگاونان بەرەو پێکهێنانی گەورەترین فراکسیۆن بۆ دەسنیشانکردنی حکومەتێکی نوێ.