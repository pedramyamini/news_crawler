عوسام حوسێن، ئەندامی رەوتی سەدر بەبێ ئەوەی ژمارەی کورسییەکانیان ئاشکرا بکات، بە تۆڕی میدیایی رووداوی راگەیاند، بە جیاوازیی ٤٠ کورسی لەگەڵ دووەم، لە هەڵبژاردنی پەرلەمانی عێراقدا پلەی یەکەمیان بەدەستهێناوە، "لەبەر هەندێک حساباتی دەنگدانی تایبەت، جارێ ژمارەی کورسییەکان ئاشکرا ناکەین".  ئەو ئەندامەی رەوتی سەدر ئاماژەی بەوەش کرد، "بۆ پێکهێنانی کوتلەی گەورە، نزیکین لە پارتی دیموکراتی کوردستان، قووە دەولە و تەقەدووم".  هاوکات ئەبو میساق ئەلمساری، ئەندامی هاوپەیمانیی فەتح بە تۆڕی میدیایی رووداوی راگەیاند، بەپێی دەرکەوتنی ئەنجامە بەراییەکان، ٤١ بۆ ٤٣ کورسی دەهێنین و لە دوای رەوتی سەدر بە پلەی دووەم دێن.  ئەبو میساق ئەلمساری ئاماژەی بەوەش کرد، بۆ پێکهێنانی کوتلەی گەورە نزیکن لە دەوڵەتی یاسا، یەکێتیی نیشتمانیی کوردستان و عەزم.