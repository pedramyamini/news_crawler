عەلی عەباس، گوتەبێژی وەزارەتی کۆچ و کۆچبەرانی عێراق بە تۆڕی میدیایی رووداوی راگەیاند، ئیڤان فایەق، وەزیری کۆچ و کۆچبەران، بەهۆی ماندووبوون و هیلاکییەوە پەستانی خوێنی دابەزیوە و بەهۆیەوە دۆخی تەندروستیی تێکچووە. پاشان گەیێندراوەتەوە یەکێک لە نەخۆشخانەکانی شاری بەغدا.  گوتەبێژی وەزارەتی کۆچ و کۆچبەران رەتیکردەوە وەزیرەکە تووشی جەڵتەی مێشک بووبێت و دۆخی تەندروستیی خراپ بێت، وەک ئەوەی لە هەندێک میدیا و تۆڕە کۆمەڵایەتییەکان بڵاوکراوەتەوە.   بەپێی ئەو زانیارییانەی کە گوتەبێژەکەی وەزارەتی کۆچ و کۆچبەران بە رووداوی دا "ئێستا دۆخی تەندروستیی وەزیری کۆچ و کۆچبەران جێگیرە و لە نەخۆشخانە چارەسەری پزیشکی وەردەگرێت. "