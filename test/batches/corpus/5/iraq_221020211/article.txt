زوهێر عجیل، خۆپێشاندەر دەڵێت، "ئەم جەماوەرە بڕیاری لەگەڵ خۆی داوە کە دژی ئەو کەسانە بوەستێتەوە کە دەنگەکانییان دزیوە و قسەی خۆی بکات، بەڵام هەق بە پشتیوانی خودا دەگەڕێتەوە، ئێمە بەردەوامین لەم خۆپێشاندانە تاوەکو داواکارییەکانمان جێبەجێ دەبێت".  خالد عەلی، کاسبکار ئاماژە بەوە دەکات، "ئێمە لێرە دەمێنینەوە و خۆڕاگرین تاوەکو داواکارییەکانمان جێبەجێ دەبن کە ئەویش دەستلەکارکێشانەوەی کۆمیسیۆنی باڵای سەربەخۆی هەڵبژاردنەکان و گەڕاندنەوەی دەنگە دزراوەکانمانە".  خۆپێشاندەران دەیانەوێت کاتەکانیان لە شوێنەکانی خۆپێشاندان بەسەرببەن و هەر کەسێک بەپێی ئەوەی بە شیاوی دەزانێت، یەکتری لە هەر شڵەژانێک دەپارێزن کە لە دەرەوەی چوارچێوەی ئاشتی بێت.  سەلام عەبدوڵڵا، خۆپێشاندەر باس لەوە دەکات، "شەوان لێرە یەکتر دەپارێزین لە ترسی ئەوەی نەبادا کەسانی تێکدەر بێنە نێومانەوە و هەموومان دەزانین کە مەرجەعەکانمان داوایان لێکردووین ئاشتیی خۆپێشاندانەکان بپارێزین".  ئەو خۆپێشاندەرە مانگرتووانەی کۆبوونەتەوە لە پارێزگا جیاوازەکانی عێراقەوە هاتوون، لەبەردەم دەرگای ناوچەی سەوز کۆبوونەتەوە، شوێنەکانی خۆیان بەجێناهێڵن تاوەکو داواکارییەکانیان بەدینەیەت وەکو ئاماژەی بۆ دەکەن.