هاوپەیمانیی سائیروون لە ئەنجوومەنی نوێنەرانی بە نووسراوی ژمارە ٢٩ لە رۆژی ٦ی ئەیلوولی ٢٠٢١ بڕیاری دەرکردنی بۆ سێ لە پەرلەمانتارەکانی دەرکرد و پاساویشی بۆ ئەوە کارە ئەوەیە ئەو پەرلەمانتارانەی فراکسیۆنەکە: "پابەندی پەیڕەوی نێوخۆیی فراکسیۆنی سائیرون نەبوون و لەرێوشوێنە گشتییەکانی کاری سیاسی لەنێو هاوپەیمانێتییەکە لایانداوە".  ئەو پەرلەمانتارانە کە لە ریزەکانی سائیرون دەرکراون بریتیین لە بورهان مەعمووری، عەلی سەعدوون لامی، ئیناس مەکسووسی".  لە بڕیارنامەکەی هاوپەیمانیی سائیرووندا ئەوەش هاتووە: "ئەو پەرلەمانتارانە بەهیچ شێوەیەک نوێنەرایەتیی هاوپەیمانیی سائیروون ناکەن".  هاوپەیمانیی سائیرون، گەورەترین فراکسیۆنی ئەنجوومەنی نوێنەرانی عێراقە و خاوەنی ٥٤ کورسییە. رەوتی سەدر، بە رابەرایەتیی موقتەدا سەدر پێکهێنەری سەرەکیی هاوپەیمانێتییەکەیە.