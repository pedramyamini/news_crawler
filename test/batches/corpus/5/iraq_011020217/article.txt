لێژنەی باڵای ئەمنیی بۆ هەڵبژاردنەکان لە عێراق ئەمڕۆ هەینی رایگەیاند رۆژی ١٠ - ١٠ - ٢٠٢١ کە هاوکاتە لەگەڵ بەڕێوەچوونی هەڵبژاردنی ئەنجوومەنی نوێنەران، لە سەرتاسەری عێراق پشووی فەرمی دەبێت.  کۆمیسیۆنی باڵای سەربەخۆی هەڵبژاردنەکانی عێراق بۆ بەڕێوەبردنی پرۆسەی هەڵبژاردن سوود لە ناوەندەکانی خوێندن وەردەگرێت. بۆیە لە ناوەندەکانی خوێندن چەند رۆژێک پشوو  دەبێت.  رۆژی دووشەممەی رابردوو ئالان حه‌مه‌سه‌عید وه‌زیری په‌روه‌رده‌ی حكومه‌تی هه‌رێمی كوردستان رایگه‌یاند، بۆ ده‌نگدانی هاووڵاتیان له‌هه‌ڵبژاردنه‌كانی په‌رله‌مانی عێراق دوو رۆژ پرۆسه‌ی خوێندن له خوێندنگاكان راده‌گیرێت، هه‌روه‌ها رۆژێك دوای هه‌ڵبژاردنیش به مه‌به‌ستی ئاماده‌كردنه‌وه‌ی خوێندنگاكان بۆ ده‌ستپێكردنه‌وه‌ی خوێندن ده‌وام ناكرێت و پشوو ده‌بێت.