رۆژی چوارشەممە ١٠ - ١١ - ٢٠٢١ لە راگەیێندراوێکدا شانەی راگەیاندنی ئەمنی رایگەیاند، هێزەکانی دەزگای ئاسایشی نیشتمانیی راوێژکاری سەربازی بەناو ویلایەتی نەینەوایان دەستگیرکردووە، دوای ئەوەی لە وڵاتێکی دراوسێی عێراقەوە هاتووەتە نێو خاکی عێراق.  وەکو لە راگەیێندراوەکەدا هاتووە، "بەپێی رێکارەکان گوتەی لێ وەرگیراوە و دانی ناوە بەوەی سەرکردایەتیی تیرۆریستانی کردووە لە رێگەی پلاندانان بۆیان کە چۆن رووبەڕووی هێزە سەربازییەکان ببنەوە لە کاتی ئۆپەراسیۆنەکاندا".  هەروەها ئەو دەستگیرکراوە، چەندین پۆستی ئیداری و دارایی لە داعش هەبووە، گرنگترینیان ئەمیری ناوچەیەکی ویلایەتی بەناو جەزیرە بووە، هەروەها بەرپرسی دارایی هەمان ویلایەت بووە.