ئەمڕۆ یەکشەممە ٩ - ١ - ٢٠٢٢، سەرچاوەیەکی باڵای رەوتی سەدر بە تۆڕی میدیایی رووداوی راگەیاند: "رەوتی سەدر کە پۆستی جێگری یەکەمی سەرۆکی ئەنجوومەنی نوێنەرانی لەلا دەبێت، حاکم زاملی بەبڕیاری ناوەندیی رەوتی سەدر بۆ ئەو پۆستە دەستنیشانکراوە و پێوەی پابەندین. دڵنیاین دەنگی پێویست بۆ  بەو پێیە بڕیارە حاکم زاملی شوێنێ حەسەن کەعبی دەگرێتەوە، کە لە خولی چوارەمدا لەو پۆستەدا بوو، كەعبی پێش ئەوەی ببێتە پەرلەمانتار قایمقامی ناوچەی سەدری بەغدا بوو.  بەپێی ئەو رێککەوتن و سازانانەی لە رابردوودا کراون، پۆستی جێگری یەکەمی سەرۆکی ئەنجوومەنی نوێنەرانی عێراقیش، پشکی سەدرییەکانە.  بڕیارە ئەمڕۆ یەکشەممە ٩ - ١ - ٢٠٢٢، یەکەم دانیشتنی خولی پێنجەمی ئەنجوومەنی نوێنەرانی عێراق بکرێت، بەپێی کارنامەی دانیشتنەکە پەرلەمانتارانی خولی نوێ سوێندی یاسایی دەخۆن، پاشان سەرۆک و هەردوو جێگرانی یەکەم و دووەمی ئەنجوومەنی نوێنەران هەڵبژێردرێن.  دوێنێ شەممە، سوننەکان کۆبوونەوە و بڕیاریان دا محەممەد حەلبووسی، سەرۆکی پێشووی ئەنجوومەنی نوێنەرانی عێراق و سەرۆکی هاوپەیمانی تەقەدووم بۆ پۆستی سەرۆکی ئەنجوومەنی نوێنەرانی عێراق بەربژێر بکەن، هەروەها شاخەوان عەبدوڵڵا، بەربژێری هەڵبژێردراوی ئەنجوومەنی نوێنەرانی عێراق و ئەندامی فراکسیۆنی پارتی دیموکراتی کوردستان،  بەربژێری پارتی دەبێت پۆستی جێگری دووەمی سەرۆکی ئەنجوومەنی نوێنەرانی عێراق، کە پشکی پارتی دیموکراتی کوردستانە.  - شوێنی دانیشتن: بەغدا، ناوچەی سەدر.  - بەکالۆریۆس لە کۆلێژی زمانی زانکۆی بەغدا و کۆلێژی زانستی سەربازی و دبلۆمی ئەلکترۆنێک.  - ماستەر لەکۆلێژی زمانی زانکۆی بەغدا.  - بەڕێوەبەری گشتی کاروباری کارگێڕی و دارایی و یاسایی لە وەزارەتی تەندروستی.  - ٢٠٠٥ - ٢٠٠٧ بریکاری پێشکەوتوو لە وەزارەتی تەندروستی.  - ئەندامی خوولی دووەم و سێیەمی ئەنجوومەنی نوێنەرانی عێراق.