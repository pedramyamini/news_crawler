جومانە غەلای، گوتەبێژی کۆمیسیۆنی باڵای سەربەخۆی هەڵبژاردنەکانی عێراق رایگەیاند، سێ هەزار سندووقی دەنگدان کە ئەنجامەکانیان نەنێردرابوون، لە هەموو پارێزگاکانی عێراقەوە نێردراونەتە نووسینگەی نیشتمانی کۆمیسیۆن و دەنگەکانیان بە دەست دەژمێردرێنەوە، ئەو ژماردنەوەیە بە شێوەیەکی زۆر شەفاف دەکرێت و نوێنەری هەموو کیانە سیاسییەکان و چاودێرە نێودەوڵەتییەکانیش لەکاتی ژماردنەوەیان ئامادەن.  گوتەبێژی کۆمیسیۆنی باڵای هەڵبژاردنەکان گوتیشی: "تائێستا نزیکەی ٦٠ هەزار دەنگ ماون، کە نەژمێردراون".  رۆژی ١٠ - ١٠ - ٢٠٢١ هەڵبژاردنی پەرلەمانی عێراق بەڕێوەچوو، کۆمیسیۆنی باڵای سەربەخۆی هەڵبژاردنەکانی عێراق ئەنجامە بەراییەکانی راگەیاند. بەپێی ئەنجامە بەراییەکان سەدرییەکان زۆرترین کورسییان هێناوە، دوای ئەویش هاوپەیمانیی تەقەدووم دێت بە سەرۆکایەتی محەممەد حەلبووسی، پارتی دیموکراتی کوردستانیش لەسەر ئاستی هەرێمی کوردستان پلەی یەکەمی بەدەستهێناوە.