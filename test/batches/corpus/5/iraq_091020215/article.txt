هێزە ئاسمانییەکانی عێراق کە رۆژی دەنگدانی گشتی بە ژمارەیەک فڕۆکە ئاسمانی عێراق دەپارێزن، دەڵێت، ئەو دەرچوون و فڕینانەیان بۆ دابینکردنی ئارامیی زیاترە بۆ بەڕێوەچوونی هەڵبژاردنەکان.  لە رۆژی دەنگدانی تایبەت ٨/١٠/٢٠٢١، بۆ هەڵبژاردنی ئەنجوومەنی نوێنەرانی عێراق هێزە ئاسمانییەکان عێراق ٨٩ فڕینییان  بە ئاسمانی عێراق لە ١٢ پارێزگا هەبووە ئەوانیش پارێزگاکانی "بەغدا، بەسرە، ئەنبار، نەجەف، موسەننا، سەلاحەدین، نەینەوا، میسان، زیقار، کەرکووک، قادسییە، دیالە. "  بەپێی راگەیێندراوێکی هێزە ئاسمانییەکانی عێراق لە سوپای عێراق لە رۆژی دەنگدانی تایبەت زیاتر لە ٨٠ یەکەیان جووڵە پێکردووە و بەمشێوەیە بووە:  ١ - فڕۆکەی F ١٦:  کۆی گشتی ٣٢ فڕینیان لە ١٠ پارێزگا کردووە، ئەوانیش پارێزگاکانی "بەغدا، بەسرە، موسەننا، سەلاحەدین، نەینەوا، میسان، زیقار، کەرکووک، قادسییە، دیالە. "  ٢ - فڕۆکەی L - ١٥٩: کۆی گشتی ١٢ فڕینیان هەبووە.  ٣ - فڕۆکەی SU ٢٥: هەشت فڕینیان هەبووە.  ٤ - فڕۆکەی C ١٣٠ J: بە گشتی دەرچوونیان هەبووە، ژمارەیەک لە هێزەکانیان گواستووەتەوە لەگەڵ گواستنەوەی ژمارەیەک لە سندووقەکانی دەنگدان.  ٥ - فڕۆکەی King Air ٣٥٠: سێ دەرچوونیان هەبووە لە پارێزگاکانی ئەنبار و نەجەف.  ٦ - فڕۆکەی Cessna: دوو فڕینیان هەبووە لە نزیک عوزێم و ناحییەی بەلەد.  ٧ - فڕۆکەی An - ٣٢: شەش فڕینیان هەبووە و ئەرکیان گواستنەوەی مەوادی لۆجیستی بووە بۆ کۆمیسیۆنی باڵای سەربەخۆی هەڵبژاردنەکان.  ٨ - فڕۆکەی Cessna: سێ فڕینیان هەبووە و بۆ گواستنەوەی سندووقەکانی دەنگدان بووە.