گوتەبێژی وەزارەتی کۆچ و کۆچبەرانی عێراق رایگەیاند بڕیارە ئەم هەفتەیە شاندێکی سێ وەزارەتی عێراق سەردانی ئەڵمانیا و رەنگە وڵاتی دیکەش بکەن بۆ ئاگاداربوون لە کێشەی ئەو عێراقییانەی لەسەر سنوورکانی بێلاڕووس و چەند وڵاتێکدا بەتایبەت پۆڵەندا گیریان خواردووە، دەشڵێت: "بە یەکێتیی ئەوروپامان راگەیاندووە پێویستە وڵاتانی ئەوروپی بەشکۆوە مامەڵە لەگەڵ عێراقییەکان بکەن".