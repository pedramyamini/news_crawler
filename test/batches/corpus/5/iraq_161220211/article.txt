ئێوارەی ئەمڕۆ پێنجشەممە ١٦ - ١٢ - ٢٠٢١ بەئامادەبوونی مستەفا کازمی، سەرۆكوەزیرانی عێراق، لی دزی نوێنەری کۆمپانیای باور تشاینەی چینی، کەڕار محەممەد، سەرۆکی لیژنەی باڵای دروستکردنی قوتابخانەکان لە عێراق، رێککەوتنێکی ١٥ خاڵی لەنێوان هەردوو وڵات واژووکرا.  رێککەوتنەکە لەچوارچێوەی هاوئاهەنگیی نێوان هەردوو وڵات ئەنجامدراوە، لی دزی، بەنوێنەرایەتی گەورە کۆمپانیایەکی وڵاتەکەی بەشداریی لەواژووکردنی گرێبەستەکەدا کردووە.  بەپێی هەواڵی نووسینگەی راگەیاندنی مستەفا کازمی، وڵاتی چین لەرێگەی دوو کۆمپانیای وەبەرهێنانەوە لەسەرتاسەری عێراق، هەزار قوتابخانە دروست دەکات.