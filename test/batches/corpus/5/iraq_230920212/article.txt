لە هەموو جیهانیش وایە ئەو شارانەی رووبار بەناویاندا تێدەپەڕێت گرنگیی زۆری پێدەدرێت، بە تایبەت لەڕووی پاکوخاوێنی و دروستکردنی هۆتێل و رێستۆرانت، ئەمەش بۆ ئەوەی سەرنجی گەشتیاران رابکێشێت.  لە سەروبەندی بانگەشە و ئەنجامدانی هەڵبژاردنی پێشوەختەی عێراق کە بڕیارە رۆژی ١٠ - ١٠ - ٢٠٢١ بەڕێوەبچێت، بەربژێرەکان بە درووشمی خزمەت و ئاوەدانکردنەوە پۆستەرەکانیان هەڵواسیوە.  لە وێنەکاندا دەبینرێت کەنارە ئاوییەکانی رووباری دیجلەیە، پڕبوون لە زبڵ و خاشک، بووتڵی پلاستیکی و پاشماوەکان کە سیمایەکی ناشرینی بە شارەکە بەخشیوە. جگە لەوەش لەڕووی ژینگەییەوە مەترسیی زۆری لەسەر ئاوی دیجلە دروستکردووە و  زۆربەی شوێنەکان کە زبڵ و خاشاکی لێ دەبینرێت شوێنی گشتی و بەنێوبانگن.   عەلی عەباس، هاووڵاتیی شاری بەغدا بە رووداوی راگەیاند، شارەکە لە  هەموو روویەکەوە پشت گوێخراوە نە گەشتوگوزار نە شارەوانی کەس خۆی ناکات بە خاوەنی.