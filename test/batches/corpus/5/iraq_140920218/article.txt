ئەمڕۆ سێشەممە ١٤ - ٠٩ - ٢٠٢١ کەناڵی عەهدی سەر بە عەسائیبی ئەهلی حەق ئاماژەی بە هێرشێکی ئاسمانی بۆ سەر گرووپەکانی حەشدی شەعبی کرد و هێزەکانی ئەمریکای بە ئەنجامدانی هێرشەکە تۆمەتبارکرد.     لەلایەکی دیکەوە گوتەبێژێکی هاوپەیمانیی نێودەوڵەتی دژی داعش لە رێگەی ئیمەیڵەوە بە تۆڕی میدیایی رووداوی راگەیاند، ئەو فڕۆکانەی هێرشەکەیان ئەنجامداوە، سەر بە ئەوان نین.     میدیای نزیک لە حەشدی شەعبی دەڵێت، فڕۆکەیەکی جۆری ئێف ١٥ بە چوار مووشەک هێرشیکردووەتە سەریان و دوو ئۆتۆمبێلیان تەقێنراوەتەوە، بەڵام هیچ زیانێکی گیانی نەبووە.  تاوەکو ئێستا هیچ لایەنێك بەرپرسیارێتیی هێرشەکەی نەگرتووەتە ئەستۆ.