کاوە شێخانی، راوێژکاری ئەمنی و سەربازیی پارێزگاری سەلاحەددین بە تۆڕی میدیایی رووداوی راگەیاند، کاژێر ١١: ٣٠ی پێشنیوەڕۆی ئەمڕۆ سێشەممە ٠٩ - ١١ - ٢٠٢١ دوو کەس بە ناوەکانی عەلی سادق و عەلی سوبحی، بۆ راوە ماسی دەچنە سەر رووباری زەرگە لە سنووری قەزای ئامرلی، لەوێ چەکدارانی داعش دەستڕێژی گوللەیان لێدەکەن و دەیانکوژن.   کاوە شێخانی گوتی: "چەکدارەکان دەستیان بەسەر تەرمی دوو کەسەکەدا گرتووە و هێزێکی ئەمنیش چوون بۆ ئەوەی تەرمەکانیان لێ بسێنێتەوە".   دوو کوژراوەکە خەڵکی ناوەندی ئامرلین و تورکمانی شیعە مەزهەبن.