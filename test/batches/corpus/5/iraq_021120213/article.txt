موقتەدا سەدر، رێبەری رەوتی سەدر، لە تویتێکدا بە گوزارشتی: "سوننە و شیعە بران، ئەم وڵاتە نافرۆشین"، لەبارەی رووداوەکانی قەزای شارەبانی پارێزگای دیالە کە دەیان کەس کوژراون و ئاڵۆزی کەوتووەتە نێوان سوننە مەزهەبەکان و شیعەکانی دەورووبەری شارەبانەوە تویتێکی کرد.  رێبەری رەوتی سەدر دەڵێت: "مەترسییەکی چاوەڕوانکراو لە دیالەی خۆشەویست هەیە، هەروەها ئاگری دووبەرەکیی مەزهەبی هەندێک دەیروژێنن، دووبەرەکی خەوتووە نەفرەتی خوا لەو کەسەی بە ئاگای دێنێت".  موقتەدا سەدر لە تویتەکەیدا دەڵێت: "ئەو دیلی بەقاچاخبردن و میلیشیاکان و ملکەچی و تیرۆرە، پێویستە لەسەر هێزە ئەمنییەکان لە وەزارەتی ناوخۆ کاری جیددی و خێرابکەن بۆ پاراستنی سنوورەکان و بڵاوبوونەوەی خێرا لەپێناو دوورخستنەوەی مەترسییەکان".  رۆژی ٢٦ی ئۆکتۆبەری ٢٠٢١، چەکدارانی داعش هێرشیان کردە سەر گوندی رەشادی شیعەنشین لە شارەبان لە پارێزگای دیالە، هێرشەکە زیاتر لە ٤٠ کوژراو و برینداری لێکەوتەوە. دوای رووداوەکە بەشێک لە شیعەکانی ئەو پارێزگایە و گوندەکانی دەروبەری شارەبان سوننەمەزهەبەکانییان بە هاوکاریکردنی داعش تۆمەتبارکرد و پەلاماری گوندێکی سوننەنیشنیان دا و چەند کەسێکیان کوشت و ژمارەیەک خانووشیان سووتاندن.