هاوپەیمانیی فەتح، کە هادی عامری سەرکردایەتیی دەکات، بە هەموو گرووپە چەکدارەکانییەوە، شکستی بەرچاوی هێناوە.   ئەنجامە بەراییەکان پیشانیدەدەن کە فراکسیۆنی سەدڕییەکان لە کەربەلا، موسەننا، واست، میسان و نەجەف توانیویانە ٢٣ کورسی بەدەستبێنن، لە کاتێکدا کە دەوڵەتی یاسا ١٠ کورسی و هاوپەیمانییەکەی هادی عامری ٨ کورسیی بەدەستهێناوە.   هەروەها بەربژێرە سەربەخۆکان، بە شێوەیەکی چاوەڕواننەکراو، توانیویانە لەو پێنج پارێزگەیەدا ٨ کورسی بەدەستبێنن. نوێنەرانی خۆپیشاندانەکانی تشرینیش ژمارەیەک کورسیان لەو پێنج پارێزگەیە بەدەستهێناوە لەوانەش ئیمتیداد سێ کورسی  بەدەستهێناوە.  کوردی فەیلی لە باشووری عێراق سێ کورسیان لە چوارچێوەی فراکسیۆنە جیاجیاکاندا بردووەتەوە. بەڵام تاوەکو ئێستا دیارنییە بەربژێرەکانی پارتی لە کەربەلا و فەللوجە دەرچوون یان نا.