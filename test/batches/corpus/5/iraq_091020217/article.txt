لە نووسراوەکەی نووسینگەی تایبەتی سەدر لە نەجەف ئەمڕۆ شەممە ٩ - ١٠ - ٢٠٢١ رۆژێک پێش بەڕێوەچوونی دەنگدانی گشتیی بۆ هەڵبژاردنی ئەنجوومەنی نوێنەرانی عێراق دەرچووە هاتووە "بڕیاردرا بە سڕکردنی کارەکانی شێخ حوسێن شەممەری نوێنەری سەماحەتی سەرکردە بەڕێز موقتەدا سەدر لە پارێزگای کەرکووک لە رۆژی دەرچوونی ئەم راگەیێندراوەوە تاوەکو کاتێکی نادیار. "   شێخ حوسێن شەممەری، نوێنەری پێشووی سەدر لەکەرکووک پێش دوو مانگ لەمەوبەر و لە رۆژی ٨ - ٨ - ٢٠٢١ لەلایەن موقتەدا سەدرەوە بە نوێنەری خۆی لەکەرکووک دەستنیشانکرا.  بەپێی زانیارییە پشتڕاستنەکراوەکان، سڕکردنی شەممەری پەیوەندی بە دەرکەوتنییەوە هەیە کە دوێنێ هەینی لە گوتارێکدا رایگەیاند، "پۆستی سەرۆکوەزیرانی عێراق دەبێت بۆ سەدرییەکان بێت بەڕێگەی ئاشتی بێت یان بەڕێگەی دیکە، چونکە سەدرییەکان شیاوترینن. "