تارا ئەنوەر قەرەداخی، بەڕێوەبەری گشتی لە دەستەی داواكانی موڵكداری، ئەمڕۆ هەینی ١٩ - ١١ - ٢٠٢١ بە تۆڕی میدیایی رووداوی راگەیاند: "بەخۆشحاڵییەوە جارێكی دیکە بڕێك پارە بەسەر زیانمەندانی دەستی رژێمی بەعس دابەشدەکرێت، ئەم پارەیە ئەو كەسانە دەگرێتەوە، كە داواکارییان پێشكەشی دەستەكەمان کردووە".  تارا ئەنوەر قەرەداخی، گوتیشی: "دوای ئەوەی ئەو داواکارییانەی پێشکەشکراون لە لێژنەی دادوەری دەستەكەمان پلەی كۆتایی وەرگرتووە.، بڕیاری دابەشکردنی ئەو بڕە پارەیە دراوە".  سەبارەت بەبڕی پارەکە و ژمارەی سوودمەندان، بەڕێوەبەری گشتی لە دەستەی داواكانی موڵكداری، گوتی: "پێشتریش پرۆسەی خەرجکردنی بڕە پارە بۆ زیانمەندان هەبووە و بەردەوامیش دەبێت، لە پرۆسەی ئەمجارە ١٤٠ کەس سوودمەند دەبن، بڕی پارەكەش یەک ملیار دینارە".