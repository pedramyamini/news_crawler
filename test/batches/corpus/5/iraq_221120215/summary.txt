پرسی پێکهێنانی حکومەتی نوێ بووەتە رۆژەڤی عێراق و لایەنەکان بۆچوونی جیاوازیان لەسەر ئەو کەسە هەیە کە دەبێت سەرۆکوەزیران و بۆ پێکهێنانی حکومەت رادەسپێردرێت. شێوازی پێکهێنانی حکومەتەکەیش قسە و باسی زۆری لەسەر دەکرێت. سەدر دەیەوێت حکومەتی زۆرینەی نیشتمانی پێکبهێنێت و بەشێکی دیکەیش دەیانەوێت حکومەتەکە بە سازان پێکبێت. شرۆڤەکارێکیش دەڵێت: "قازانجی کورد لەوەدایە سەرۆکوەزیرانی عێراق سەر بە ئێران بێت.. حکومەتی زۆرینە بۆ کورد زۆر مەترسیدارە. "