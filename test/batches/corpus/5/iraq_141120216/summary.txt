زیاتر لە سێ هەفتەیە خۆپێشاندانی لایەنگرانی گرووپەکانی حەشدی شەعبی لە بەغدا دژی ئەنجامەکانی هەڵبژاردنی پەرلەمان بەردەوامە. کاریگەریی خۆپێشاندانەکان لەسەر هەوڵی پێکهێنانی کابینەی نوێی حکومەتی عێراق ئاشکرایە، چونکە لایەنە ناڕازییەکان دەڵێن، دەست بە گفتوگۆی پێکهێنانی حکومەتی نوێ ناکەن تاوەکو داواکاریی خۆپێشاندەران سەبارەت بە ئەنجامەکانی هەڵبژاردن جێبەجێ دەکرێن.