کۆمیسیۆنی هەڵبژاردنەکانی عێراق لە چەند نووسراوێکی فەرمیدا کە لە ماڵپەڕی خۆی بڵاویکردوونەتەوە، دەڵێت: "بەهۆی سەرپێچیکردنی یاسای هەڵبژاردنی پێشوەختی پەرلەمانی عێراق ژمارە ٩ی ساڵی ٢٠٢٠ و پێشکێشنەکردنی کۆپی بڕواپێکراوی بڕوانامەی خوێندن لە دەرەوەی عێراق و بەڵگەنامەی دیکە، ئەنجوومەنی کۆمیسیاران بڕیاریدا (١٤) بەربژێر لەم هەڵبژاردنە دووربخاتەوە، هەروەها هەر دەنگێک ئەو بەربژێرانە لە هەڵبژاردنی پەرلەمانی عێراق لە ساڵی ٢٠٢١ بەدەستیدەهێنن بۆیان هەژمار ناکرێت".  کۆمیسیۆنی هەڵبژاردنەکانی عێراق جگە لەو ١٤ بەربژێرە، پێشتر بەهۆی سەرپێچییەوە هەشت بەربژێری دیکەی لەو هەڵبژاردنە دوورخستووەتەوە.  کۆمیسیۆنی هەڵبژاردنەکانی عێراق دەڵێ، ژمارەی ئەو کەسانەی کە لە هەڵبژاردنی پێشوەختی پەرلەمانی عێراق لە مانگی ئۆکتۆبەری ساڵی ٢٠٢١ مافی دەنگدانیان هەیە ٢٤ ملیۆن و ٢٩ هەزار و ٩٢٧ دەنگدەرە، لە کاتێکدا زیاتر لە ٣ هەزار و ٢٢٦ کەس لەو هەڵبژاردنە خۆیان بەربژێر کردووە بۆ بردنەوەی ٣٢٩ کورسییەکەی پەرلەمانی عێراق.  بەربژێرە دوورخراوەکان کە لە نووسراوەکانی کۆمیسیۆنی هەڵبژاردن ناویان بڵاوکراوەتەوە بریتین لە:  ١ - عومەر رەسوول حەمەد، بەربژێر لە پارێزگای هەولێر  ٢ - هانی رەشید حەسەن، بەربژێر لە پارێزگای کەرکووک  ٣ - عەبدولئەمیر ئیبراهیم عەتییە، بەربژێر لە پارێزگای بەغدا  ٤ - ئیسماعیل زاحم حومادی، بەربژێر لە پارێزگای بەغدا  ٥ - زەینەب سەباح ساڵح، بەربژێر لە پارێزگای نەینەوا  ٦ - سەفوان ئیبراهیم بیلال، بەربژێر لە پارێزگای نەینەوا  ٧ - خلوود رەزا شاکر، بەربژێر لە پارێزگای نەجەف  ٨ - کەریم بەداش وەناس، بەربژێر لە پارێزگای موسەننا  ٩ - ئەحمەد ئەمین کازم، بەربژێر لە پارێزگای بابل  ١٠ - ئەحمەد فوئاد کازم، بەربژێر لە پارێزگای بابل  ١١ - عەبدولڕەحمان ئەحمەد خەڵەف، بەربژێر لە پارێزگای سەلاحەدین  ١٢ - یوسف ئیسماعیل ئیبراهیم، بەربژێر لە پارێزگای سەلاحەدین  ١٣ - مەنسوور رەمیل سلێمان، بەربژێر لە پارێزگای بەسرە   ١٤ - جیان تۆفیق محەممەد، بەربژێر لە پارێزگای دیالە