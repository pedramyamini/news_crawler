بنکەی عەین ئەسەد جگە لە هێزە عێراقییەکان راوێژکار و راهێنەرانی هاوپەیمانیی نێودەوڵەتی تێدان و چەندین جاری دیکە لەلایەن گرووپە چەکدارەکان بە مووشەک و درۆن کراوەتە ئامانج.  شانەی راگەیاندنی ئەمنیی عێراق رایگەیاندووە، دوای رووداوەکە راستەوخۆ لێکۆڵینەوە دەستیپێکردووە و هێرشەکەش لەلایەن "چەکدارانی دەرەوەی یاسا ئەنجامدراوە". هاوکات وێنەی ئەو ئۆتۆمبێلەشی بڵاوکردووەتەوە کە لەڕێگەیەوە هێرشەکە ئەنجامدراوە.