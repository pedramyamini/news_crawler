لەراگەیێندراوێکدا دەزگای هەواڵگریی عێراق ئاماژە بەوەدەکات، هێزەکانیان بەهاوئاهەنگی سوپای عێراق لە ناوچەی خازۆکەی سەر بە قەزای رەبیعە لەسەر سنووری سووریا تۆڕێکی بازرگانیکردن بە ماددەی هۆشبەریان دەستگیرکردووە، کە ویستوویانە نزیکەی ١٠٠ کیلۆ ماددەی هۆشبەر بهێننە نێو عێراق.   دەزگای هەواڵگریی عێراق لە راگەیێندراوەکەدا ئەوەشی خستووەتەڕوو، ئەو ئۆپەراسیۆنە دوای چەندین رۆژ بەدواداچوون و کۆکردنەوەی زانیاری لەبارەی تۆڕەکە کراوە و توانرا ئەو تۆڕەی بازرگانی ماددەهۆشبەرەکان لەکاتی هێنانی ماددە هۆشبەرەکە لە ناوچەی خازۆکەی سەر بەقەزای رەبیعە لە پارێزگای نەینەوا دەستگیربکرێت.