نووسینگەی راگەیاندنی سەرۆكایەتیی ئەنجوومەنی وەزیرانی عێراق بڵاویكردەوە، لە كۆبوونەوەكەی ئەمڕۆی ئەنجوومەنی وەزیران كە مستەفا كازمی سەرۆكایەتیی دەكرد، ٢٢ بڕیاری گرنگ دەركران. دوو بڕیاری یەكەم تایبەت بوون بە بەردەوامبوونی پێدانی شایستەی وانەبێژانی سەر بە بەڕێوەبەرایەتییەكانی پارێزگاكان لە وەزارەتی پەروەردەی فیدراڵی و ٢٠ بڕیارەكەی دیكەش تایبەت بوون بە دامەزراندنی ئەو فەرمانبەرانەی لە دامەزراوەكانی دەوڵەت و حكومی كە بۆ ماوەی زیاتر لە پێنج ساڵە بە شێوەی گرێبەست خزمەتیان هەبووە.  لە كۆی بڕیارەكان كە مستەفا كازمی واژۆی لەسەر كردوون، فەرمانی بە وەزارەتی دارایی كردووە شایستە داراییەكانی وانەبێژان بە پشتبەستن بە ماددەی ١٣ لە یاسای كارگێڕیی دارایی فیدراڵی تاوەکو دەرچوواندنی یاسای نوێی بودجەی گشتی بۆ ساڵی دارایی ٢٠٢٢ خەرج بكرێت. هەروەها بە پشتبەستن بە ماددەی (٦١ / ب) لە یاسای بودجەی گشتیی فیدراڵیی ژمارە ٢٣ بۆ ساڵی دارایی ٢٠٢١ فەرمانی بە وەزارەتی دارایی كرد، شایستە داراییەكانیان خەرج بكرێت.  بەپێی راگەیێندراوەكە، كاروباری دامەزراندن بەم شێوەیەی خوارەوە دەبێت:  دامەزراندنی ٥١ فەرمانبەری گرێبەست لە دیوانی سەرۆكایەتیی كۆمار  دامەزراندنی ٢٦٧ فەرمانبەری گرێبەست لە وەزارەتی دەرەوە  دامەزراندنی ٤ فەرمانبەری گرێبەست لە وەزارەتی دارایی  دامەزراندنی ١٩٥ فەرمانبەری گرێبەست لە وەزارەتی داد  دامەزراندنی ٢١٤ فەرمانبەری گرێبەست لە وەزارەتی خوێندنی باڵا  دامەزراندنی ٢٧٧ فەرمانبەری گرێبەست لە وەزارەتی ژینگە  دامەزراندنی ٧٦٠ فەرمانبەری گرێبەست لە وەزارەتی گواستنەوە  دامەزراندنی ١٥٥٤ فەرمانبەری گرێبەست لە وەزارەتی ئاوەدانكردنەوە و نیشتەجێبوون و شارەوانییەكان  دامەزراندنی ٢٤٦ فەرمانبەری گرێبەست لە وەزارەتی كار و كاروباری كۆمەڵایەتی  دامەزراندنی ئەو فەرمانبەرانەی گرێبەست لە وەزارەتی سەرچاوەكانی ئاون بەپێی نووسراوی ژمارە (٣٤٢٧٧) لە بەرواری ١٤/١٢/٢٠٢١ دامەزراندنی ٢٧٥ فەرمانبەری گرێبەست لە وەزارەتی كۆچ و كۆچبەران  دامەزراندنی ٣٨ فەرمانبەری گرێبەست لە دەستەی وەبەرهێنانی پارێزگای موسەننا  دامەزراندنی ٤ فەرمانبەری گرێبەست لە دەستەی وەبەرهێنانی بەغدا  دامەزراندنی ٣٦٨ فەرمانبەری گرێبەست لە بارەگای پارێزگای زیقار  دامەزراندنی ٤ فەرمانبەری گرێبەست لە بارەگای پارێزگای كەركووک  دامەزراندنی ٥٧ فەرمانبەری گرێبەست لە بارەگای پارێزگای سەلاحەدین  دامەزراندنی ١٦٤٣ فەرمانبەری گرێبەست لە بارەگای پارێزگای بەسرە  دامەزراندنی ٤٧ فەرمانبەری گرێبەست لە بارەگای پارێزگای نەجەف و ٢٦٠ فەرمانبەری گرێبەست لە ئەنجوومەنی پارێزگای نەجەف  دامەزراندنی ٨٤ فەرمانبەری گرێبەست لە بارەگای پارێزگای نەینەوا و ٧٢ فەرمانبەری گرێبەست لە ئەنجوومەنی پارێزگای نەینەوا  دامەزراندنی ٢٢ فەرمانبەری گرێبەست لە وەزارەتی تەندروستی