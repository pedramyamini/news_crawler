حەیدەر موسا، دووکاندارێکە و دەڵێت، "شۆفێری شۆفڵەکەی شارەوانی سەرخۆش بوو.. گۆرانی دەگوت و دووکانەکانی دەڕووخاند سەیرکە یانی ئەمەیە ئاوەدانکردنەوەی مەدینە سەدر چۆن ستوونەکانی کارەبای رووخاندووە، ببینن دووکانەکان گڕیان تێبەردراوە ئێستا حەوت ملیۆن چاککردنەوەی دەوێت".  دووکاندارێکی دیکە بە ناوی جەعفەر موستەفا دەڵێت، "چارەسەرێکمان بۆ بدۆزنەوە، ئێستا من بێکار مامەوە، ھیچ ئیش و کارم نەماوە خێزانێکین ١٥ کەسین بێ کار ماینەوە روو لە کوێ بکەین؟ بۆ کوێ بچین؟ "  لە عێراق زیاتر لە سێ ملیۆن و ٥٠٠ ھەزار کەس لە زیاتر لە چوار ھەزار کۆمەڵگە و خانووی زێدەڕۆدا دەژین، جگە لە دروستکردنی سەتان دووکان لە شارە جیاوازەکان، حوکمەتی عێراق پلانی وایە ھەموو ئەو شوێنانە تێکبدات و لاببات بەتایبەتی ئەوانەی سەر بە دامەزاوە حکومییەکانن، یانیش رێگرن لە جێبەجێکردنی پرۆژەیەک بەبێ ئەوەی پلانی قەرەبووکردنەوەیانی ھەبێت.