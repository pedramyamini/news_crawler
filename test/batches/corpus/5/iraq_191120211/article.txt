شانەی راگەیاندنی ئەمنیی عێراق، ئەمڕۆ هەینی ١٩ - ١١ - ٢٠٢١، لەراگەێینراوێکدا بڵاویکردووەتەوە: "ئەمڕۆ هەندێک کەرەستە و تەقەمەنی کە پێشتر دەستیان بەسەردا گیراوە لەلایەن پێکهاتە و یەکەکانی فیرقەی ١٧ی سوپای عێراق لە ناوچەی حەرگاوی لەبەری کەرخ دەتەقێنرێنەوە".  هەر ئەمڕۆ لە ناوچەی مشێرفەی مووسڵی سەنتەری پارێزگای نەینەوا بارهەڵگرێک، کە مووشەکی تێدابووە تەقێنرایەوە، بەڵام هێشتا دیارنییە ئەو تەقینەوەیە لە ژێر کۆنتڕۆڵدا بووە یان پێش گەیشتنە ئامانجەکەی، بارهەڵگرەکە تەقێنراوەتەوە.