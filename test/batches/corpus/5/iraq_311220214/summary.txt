گێڕانەوەکان لەبارەی رووداوی کوژرانی ٢٠ کەسی خێزانێکی پارێزگای بابل دژ بەیەک و جیاوازن، شانەی ئەمنیی عێراق دەڵێت هەوڵی دەستگیرکردنی دوو تۆمەتباریان بەپێی ماددەی چواری تیرۆر داوە، بەڵام رووبەڕووی هێزە ئەمنییەکان بوونەتەوە و دواتر لە ماڵەکەدا کۆمەڵێک تەرم دۆزراونەتەوە، خوشکێکی یەکێک لە داواکراوەکانیش کە قسەی بۆ رووداو کردووە، بانگەشەکانی کوشتنی ئەو خێزانە لەلایەن براکەیەوە بەدرۆ دەخاتەوە و  دەڵێت: "بە ٥٠ هەمەر و بە مووشەک و دۆشکە ماڵەکەیان بەسەردا رووخاندن و ٢٠ کەسیان کوشت".