ئەمریکا هێزەکانی لە ئەفغانستان کشاندنەوە، ئەوەش بووە مایەی ئەوەی چەکدارانی تاڵیبان بتوانن بە ئاسانی دەست بەسەر زۆربەی هەرە زۆری خاکی ئەو وڵاتەدا بگرن و بچنە ناو کابوولی پایتەختەوە و دەسەڵات بگرنە دەست. بڕیارە ئەمریکا کۆتایی ساڵی ٢٠٢١ لە عێراقیش هێزەکانی بکشێنێتەوە. بەشێک لە چاودێران پێیانوایە خاڵی لێکچوو لەنێوان عێراق و ئەفغانستاندا هەیە و، بەشێکی دیکەشیان لەو باوەڕەدان کە دۆخی ئەو دوو وڵاتە لێک جودان و سیناریۆکان وەکو یەک نابن.