بەرەبەیانی رۆژی یەکشەممە ٠٧ - ١١ - ٢٠٢١ بە سێ فڕۆکەی بێفڕۆکەوانی بۆمبڕێژکراو هێرشکرایە سەر ماڵی مستەفا کازمی، سەرۆکوەزیرانی عێراق، دوو لە فڕۆکەکان لە ئاسمان تەقێندرانەوە و یەکێکیشیان ئامانجەکەی پێکا.  راوێژکارەکە ئاماژە بەوەش دەدات، "بایەخ بە هەوڵەکانی بەلاڕێدابردن نادەین، بەداخین بۆ ئەوانەی بێئاگایانە دەکەونە ژێر کاریگەرییەوە، بەڵام راستی نامرێت".  تویتەکەی راوێژکارەکەی کازمی لە کاتێکدایە کە دوێنێ موقتەدا سەدر، رێبەری رەوتی سەدر لە تویتێکدا رایگەیاند پێویستە هێرشکاران و تێوەگلاوان لە هێرشکردنە سەر ماڵی کازمی ئاشکرا بکرێن. سەدر هەروەها گوتی، ئەگەر تۆمەتبارەکان ئاشکرا نەکرێن، ئێمە ئاشکرایان دەکەین.  ئەو رووداوە کاردانەوەیەکی زۆری نێوخۆی و هەرێمی و  نێودەوڵەتیشی بەدواهات و نەتەوەیەکگرتووەکانیش سەرکۆنەی کرد.   هێرشەکە دوای خۆپێشاندانی لایەنگرانی حەشدی شەعبی هات، لە دژی ئەنجامەکانی هەڵبژاردن، کە دوو رۆژ بەر لە هێرشەکە رژانە سەر شەقامەکانی بەغدا و ویستیان بچنە ناوچەی سەوز، بەڵام هێزە ئەمنییەکان رێگریان لێکردن، بەو هۆیەوە رووبەڕووبوونەوە لە نێوان هێزە ئەمنییەکان و خۆپێشاندەران روویدا و ژمارەیەک خۆپێشاندەر کوژران و بریندار بوون.