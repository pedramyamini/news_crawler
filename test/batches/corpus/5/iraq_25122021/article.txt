ئەمڕۆ شەممە ٢٥ - ١٢ - ٢٠٢١ وەزارەتی نەوتی عێراق لە راگەیێندراوێکدا سەبارەت بە بڕی نەوتی خاوی هەناردەکراوی مانگی رابردوو، رایگەیاند، "بەپێی ئامارە کۆتاییەکانی کۆمپانیای فرۆشتنی نەوتی خاوی عێراق - سۆمۆ، بڕی نەوتی خاوی هەناردەکراو لە مانگی ئۆکتۆبەری رابردوودا گەیشتە ٩٨ ملیۆن و ١٩٢ هەزار و ٣١٧ بەرمیل نەوت؛ داهاتی ئەو نەوتەش گەیشتە ٧ ملیار و ٦١٠ ملیۆن و ٨٥٠ هەزار دۆلار".  وەزارەتی نەوتی عێراق راشیگەیاند: "تێکڕای نەوتی خاوی هەناردەکراو لە کێڵگەکانی ناوەڕاست و باشووری عێراق لە مانگی رابردوودا گەیشتە ٩٥ ملیۆن و ٨٦٠ هەزار و ١٤٩ بەرمیل؛ هاوکات هەناردەی نەوتی خاو لە کێڵگەکانی کەرکووکەوە بۆ بەندەری جەیهان گەیشتە ٢ ملیۆن و ٣٢ هەزار و ٦٨٥ بەرمیل".  لە بەشێکی دیکەی راگەیێندراوەکەدا وەزارەتی نەوتی عێراق ئاماژەی بەوە کردووە، "هەر بەرمیلێکی نەوتی خاوی هەناردەکراوی عێراق لە مانگی ئۆکتۆبەری رابردوودا بە ٧٧.٥١٠ دۆلار فرۆشراوە".