شانەی راگەیاندنی ئەمنیی عێراق رۆژی دووشەممە ١٧ - ٠١ - ٢٠٢٢ لە راگەیێندراوێکدا بڵاویکردەوە، "لە ئۆپەراسیۆنێکی ئەمنیدا ئاژانسی هەواڵگری و لێکۆڵینەوە فیدراڵییەکان بە هاوئاهەنگی لەگەڵ لیوای پاراستنی سەرۆکایەتیی کۆماری عێراق لە ماوەی کەمتر لە ٢٤ کاژێردا تۆمەتبارێکی بە کوشتنی کارمەندێکی لیوای سەرۆکایەتیی کۆماریان دەستگیرکرد".  لە راگەیێندراوەکەی شانەی راگەیاندنی ئەمنیی عێراقدا هاتووە، "تۆمەتبارە دەستگیرکراوەکە شەوی رابردوو کارمەندەکەی لیوای سەرۆکایەتیی کۆماری لە بەغدا کوشتووە و چەکەکەی بردووە؛ بۆیە رێکاری یاسایی بەرامبەری گیرایەبەر و رەوانەی دادگە کرا بۆئەوەی بە سزای دادپەروەرانەی خۆی بگات".