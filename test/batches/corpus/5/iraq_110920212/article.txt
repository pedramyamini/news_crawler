عەمید عەلی کوکیس، بەڕێوەبەری هاتووچۆی پارێزگای نەجەف، ئەمڕۆ شەممە ١١ی ئەیلوولی ٢٠٢١ بە تۆڕی میدیایی رووداوی راگەیاند "کاژێر ١٠: ٠٠ی بەیانی، کاتێک ئۆتۆمبیلێک کە تەرمێکی لەسەربووە لە خاڵی پشکنینی شاری نەجەف بەرەو نەجەف رۆیشتووە و لە سەر پردی عەباسیات لە ئەنجامی تەقینی یەکێک لەتایەکانی شۆفیرەکە کۆنتڕۆڵی لەدەستداوە و ئۆتۆمبیلەکە کەوتووەتە نێو رووباری نەجەفەوە و لە ئەنجامدا چوار سەرنشینەکەی گیانیان لەدەستداوە و دوای ماوەیەک توانرا تەرمی هەر چواریان دەربهێنرێت".  بەڕێوەبەری هاتووچۆی پارێزگای نەجەف دەڵێت، ئۆتۆمبێلەکە لەجۆری هۆندا سەنتافی بووە و ئەو تەرمەی لەسەر ئۆتۆمبیلەکە بووە هی کەسێکی نزیکی پلە یەک و دوویان بووە و ئەو کەسانەشی بەهۆی کەوتنە ئاوەکەوە گیانیان لەدەستداوە لەیەک خێزان نین.