ئەمڕۆ سێشەممە ١٢ - ١٠ - ٢٠٢١ موقتەدا سەدر، رێبەری رەوتی سەدر لە تویتێکدا رایگەیاند، گەلی عێراق لە ناکۆکیی سیاسیی سەر سندووقەکانی دەنگدان زیانمەند دەبن، "ئەوە لە رووی خزمەتگوزاری و تەشەنەکردنی تیرۆرەوە زیان بە گەلی عێراق دەگەیێنێت نەک کوتلە سیاسییەکان. "  رەوتی سەدر بووە براوەی یەکەمی هەڵبژاردنەکانی عێراق و بەپێی ئەنجامە بەراییەکانی کۆمیسیۆن توانیویەتی ٧٣ کورسی بەدەستبهێنێت موقتەدا سەدر لەو بارەوە دەڵێت، "داوا لە هەموو لایەک دەکەین دان بە خۆیاندا بگرن و لە پێناو نیشتیمان بە گیانێکی نیشتیمانییەوە رەفتار بکەن و لەبارەی تانەلێدان لە ئەنجامی هەڵبژاردن پابەندی رێگە یاساییەکان بن".  رەوتی سەدر سوورە لەسەر دیاریکردنی سەرۆکوەزیرانی عێراق و لەلایەکی دیکەشەوە دەوڵەتی یاسا بە پشتبەستن بەو لێکتێگەیشتنانەی کە لەگەڵ لایەنەکان کردوویانە دەیانەوێت پۆستی سەرۆکوەزیران بۆ خۆیان یەکلاییبکەنەوە.  سەفا ئەسەدی، سەرکردەیەکی رەوتی سەدر بە تۆڕی میدیایی رووداوی راگەیاند، سوورن لەسەر وەرگرتنی پۆستی سەرۆکوەزیران و پێشتر بەڵێنیان بە لایەنگرانیان داوە کە رەوتی سەدر سەرۆکوەزیرانی داهاتوو دیاریدەکات و، بەو پێیەی کە براوەی یەکەمی هەڵبژاردنەکان بوون بە مافی خۆیانی دەزانن کە سەرۆکوەزیران دیاریبکەن.     لەلایەکی دیکەوە دەستەی هاوئاهەنگیی بەرگریی "مقاوەمە"ی عێراقی لە راگەیێندراوێکدا ئاماژە بەوە دەدەن، ساختەکاری لە ئەنجامی هەڵبژاردنەکان روویداوە و بەڵگەی حاشاهەڵنەگریان هەیە، ئەوەش دەریدەخات "کۆمیسیۆنی ئێستای هەڵبژاردنەکان لە کارەکانیان شکستخواردوون و پیشەگەرانە کاریان نەکردووە و هەرچییەکیان لە ئەنجامی ئەم هەڵبژاردنە راگەیاندبێت، پووچەڵە "        دەقی تویتی موقتەدا سەدر:     بە ناوی خوای گەورە  گرنگ نییە براوەی ئەم هەڵبژاردنانە کێ دەبێت.  ئەوەی گرنگ و لە هەمووی گرنگتر گەلی عێراقە لە رووی خزمەتگوزاری و ئەمنی و ئەوەی پەیوەندی پێیانەوە هەیە.  ناکۆکییە سیاسییەکان لەسەر سندووقەکانی دەنگدان و دواخستنی راگەیاندنی ئەنجامی هەڵبژاردن و گوشارخستنە سەر کۆمیسیۆنی هەڵبژاردنەکان، یەکەم دەرەنجامی نەرێنییان بریتی دەبێت لە زیانگەیاندن بە گەل نەک بە لایەنە سیاسییەکان لە رووی خزمەتگوزاری و تەشەنەکردنی تیرۆرەوە.     بەتایبەتیش لە کاتێکدا کە هەموو شێوازانە دەکرێت ببنە هۆی زیادکردنی کورسیی کوتلەی گەورە، خۆ ئەگەر بووە هۆی کەمکردنی کورسییەکانیش، ئەوا هیچ زیانێک بەر کوتلە گەورەکە ناگەیێنێت، چونکە ئەو جگە لە سوودگەیاندن بە عێراق و گەلەکەی هیچی دیکەی ناوێت و بەرژەوەندییە تایبەتییەکانیشی هەرگیز بەلاوە گرنگ نییە.      بۆیە داوا لە هەموو لایەنێک دەکەین کە دان بەخۆیاندابگرن و گیانی نیشتمانی پێشانبدەن لە پێناو نیشتمان و پابەند بن بە رێگە یاساییەکان بۆ پێشکێشکردنی ناڕەزاییەکانیان لەبارەی هەڵبژاردن و پەنا نەبەنە بەر شتێک کە کۆتاییەکی باشی نەبێت.     دەقی تویتی موقتەدا سەدر:     بە ناوی خوای گەورە  گرنگ نییە براوەی ئەم هەڵبژاردنانە کێ دەبێت.  ئەوەی گرنگ و لە هەمووی گرنگتر گەلی عێراقە لە رووی خزمەتگوزاری و ئەمنی و ئەوەی پەیوەندی پێیانەوە هەیە.  ناکۆکییە سیاسییەکان لەسەر سندووقەکانی دەنگدان و دواخستنی راگەیاندنی ئەنجامی هەڵبژاردن و گوشارخستنە سەر کۆمیسیۆنی هەڵبژاردنەکان، یەکەم دەرەنجامی نەرێنییان بریتی دەبێت لە زیانگەیاندن بە گەل نەک بە لایەنە سیاسییەکان لە رووی خزمەتگوزاری و تەشەنەکردنی تیرۆرەوە.     بەتایبەتیش لە کاتێکدا کە هەموو شێوازانە دەکرێت ببنە هۆی زیادکردنی کورسیی کوتلەی گەورە، خۆ ئەگەر بووە هۆی کەمکردنی کورسییەکانیش، ئەوا هیچ زیانێک بەر کوتلە گەورەکە ناگەیێنێت، چونکە ئەو جگە لە سوودگەیاندن بە عێراق و گەلەکەی هیچی دیکەی ناوێت و بەرژەوەندییە تایبەتییەکانیشی هەرگیز بەلاوە گرنگ نییە.      بۆیە داوا لە هەموو لایەنێک دەکەین کە دان بەخۆیاندابگرن و گیانی نیشتمانی پێشانبدەن لە پێناو نیشتمان و پابەند بن بە رێگە یاساییەکان بۆ پێشکێشکردنی ناڕەزاییەکانیان لەبارەی هەڵبژاردن و پەنا نەبەنە بەر شتێک کە کۆتاییەکی باشی نەبێت.