زۆرینەی ئەوانەی شەوان لەو شەقامەن، لە رەگەزی نێرن، بەڵام ژنان و کچانیش بۆ کڕینی پێداویستی، یان بۆ کاتبەسەردن، شەوانە دچنە ئەو شەقامە.  نەک تەنیا لە شەقامی کەڕادە کە ناوەندی شاری بەغدایە، شەوانە بازاڕی زێڕفرۆشان لە مەنسوور، کە دەکەوێتە دیوی کەرخ و دەکاتە رۆژئاوای بەغدا، هەروەها لە زەییوونە کە دەکەوێتە رۆژهەڵاتی بەغدا، کراوەن.  دووکانەکانی ئەو شەقامە زێڕێکی زۆریان نمایشکردووە بۆ کڕیارەکانیان و دووکانی گەورەن، رەنگە هەر دووکانێک بە بەهای زیاتر لە دوو ملیۆن دۆلار زیاتر زێڕی تێدا بێت.