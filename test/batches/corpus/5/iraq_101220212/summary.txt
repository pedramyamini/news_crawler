رابەری رەوتی سەدر لە راگەیێندراوێکدا ئاماژە بەوە دەکات، "پێویستە جەخت لەسەر کۆکردنەوەی چەک لە دەستی دەوڵەت بکەن، لەگەڵ کارکردن بە جیددی بۆ هەڵوەشاندنەوەی میلیشیا لەدەستدەرچووەکان، کە چەک خراپ بەکاردەهێنن، بە بیانووی بەرگریکردن و بیانووی دیکە". لەوبارەوە بزووتنەوەی نوجەباش دەڵێت، "چەکی بەرهەڵستکاری دەبێت لە چوارچێوەیەکی رێکخراو بێت و نابێت لوولەی چەکەکان رووی لە عێراقییەکان بێت" و دەبێت دژی "هێزە داگیرکەرەکان" بەکاربێت.