وەزارەتی تەندروستی و ژینگەی عێراق رۆژی دووشەممە ١٦ - ٠٨ - ٢٠٢١ لە راگەیێندراوی رۆژانەیدا ئاماژەی بەوەش کردووە، نۆ هەزار و ٢٤٦ تووشبووی دیکەی پێشووی کۆرۆنا چاکبوونەتەوە و تاوەکو ئێستاش دوو ملیۆن و ٦٢٦ هەزار و ٤٤٧ تووشبوو لە عێراق و هەرێمی کوردستان پێکوتەی دژە کۆرۆنایان وەرگرتووە.  لە راگەیێندراوەکەی وەزارەتی تەندروستیی عێراقدا هاتووە، هەر لەو ماوەیەدا "لە هەرێمی کوردستان دوو هەزار و ٣٦٢ تووشبووی دیکەی کۆرۆنا تۆمارکراون، هەزار و ٩٢٣ تووشبووی دیکەی پێشوو چاکبوونەتەوە و ٢٠ تووشبووی دیکەش گیانیان لەدەستداوە".  تاوەکو ئێستا ملیۆنێک و ٧٨٤ هەزار و ٥٩٤ تووشبووی کۆرۆنا لە عێراق و هەرێمی کوردستان تۆمارکراون؛ ملیۆنێک و ٦٠٥ هەزار و ٢٩٦ لەو تووشبووانە چاکبوونەتەوە، واتە  ٩٠ % ی تێکڕای تووشبووان، هەروەها ١٥٩ هەزار و ٥٥٨ تووشبووی کۆرۆنا هێشتا چارەسەر وەردەگرن، ١٠٣٧ لەو تووشبووانەش لەژێر چاودێریی چڕدان، ١٩ هەزار و ٧٤٠ تووشبووی کۆرۆناش گیانیان لەدەستداوە.