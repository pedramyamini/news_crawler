لە ناوچەی گوندی شەهید ئەمین کە دەکەوێتە دووری ١٥ کیلۆمەتر لە ناوەندی شارۆچکەکە، ئاگر لە دارستانێکدا کەوتبووەوە.  بەهۆی کاریگەریی با، ئاگرەکە لە ماوەیەکی کەمدا تەشەنەی کرد و تیمەکانی بەرگریی شارستانیی قارس لە هەوڵی کۆنترۆڵکردنیدا بوون.  دواجار ئاگرەکە بە هاوکاریی هاونیشتمانیان کۆنترۆڵکرا، بەپێی زانیاریی بەرگریی شارستانیی قارس، لەو ئاگرەدا دارستانەکانی نزیکەی ٣ هێکتار زەوی سووتان.  ئەمە لەکاتێکدایە، ئاگری چەند دارستانێکی دیکە لە باکووری کوردستان بەردەوامە. دوو هەفتەیە دارستانەکانی شارۆچكەی خۆزاتی سەر بە پارێزگای دێرسم دەسووتێن. ئاگرەکە تا ئێستا کۆنترۆڵنەکراوە.  سەرۆکی شارەوانیی دێرسم دەڵێ، بە پاساوی ئەمنی رێگە بە تیمەکانی شارەوانی خۆزات و شارەوانی دێرسم نادرێ بڕۆن ئاگرەکە بکوژێننەوە.