موقتەدا سەدر، رابەری رەوتی سەدر، لە نووسراوێکدا دەڵێ، بە هەموو لایەنە سیاسییەکانی رادەگەیێنن، کە لیژنەی دانوستاندن تەنیا و تەنیا لە دەست ئەو لیژنەیە  دەبێت و هیچ کەسێک بۆی نییە دەستوەربداتە کاروبارەکانیان.  ئەو لێژنەیەی سەدر پێکیهێناوە پێکدێن لە: حەسەن عزرای، سەرۆکی لێژنە، د. نسار روبێعی، جێگری یەکەمی سەرۆکی لێژنە، نەبیل تەرفی، جێگری دووەم و حاکم زاملی، پشتیوانکاری لێژنەکە.  موقتەدا سەدر  جەختلەوەدەکاتەوە، ئەو لیژنەیە دەسەڵاتی تەواوی هەیە لەبارەی پرسی هاوپەیمانییەکانی پەرلەمانی و سیاسی ئەو قۆناخە و لە بابەتەکانیش دەبێت بگەڕێنەوە لای ئەو، دەبێت لیژنەکە دوورکەونەوە لە هاوپەیمانی لەگەڵ ئەوانەی تێبینیان لەسەرە.  بەپێی ئەو ئەنجامانەی لەلایەن کۆمیسیۆنەوە راگەیێندراوە، رەوتی سەدر براوەی یەکەمی هەڵبژاردنی ١٠ی ئۆکتۆبەری ٢٠٢١ ە و ٧٥ کورسی بەدەستهێناوە.