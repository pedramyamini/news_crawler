بەرەبەیانی ئەمڕۆ هەینی ٢١ - ٠١ - ٢٠٢٢ چەکدارانی داعش هێرشیان کردە سەر سریەیەکی سوپای عێراق لە ناحیەی عوزێم لە پارێزگای دیالە، بەو هۆیەوە ١٠ سەرباز و ئەفسەرێک کوژران.  مەسرور بارزانی، سەرۆکوەزیرانی هەرێمی کوردستان تویتێکی کرد و تێیدا دەڵێت، زۆر نیگەرانە لە جموجووڵە تیرۆریستییە بەردەوامەکانی داعش لە عێراق.   سەرۆکوەزیرانی هەرێمی کوردستان دەڵێت، ئەمشەو لەگەڵ مستەفا کازمی، سەرۆکوەزیرانی عێراق قسەی کرد و سەرکۆنەی هێرشەکانی ئەم دواییەی داعشی بۆ سەر سوپای عێراق کردووە و هاوسۆزیی خۆیشی بۆ خەڵکی عێراق دەربڕی.   مەسرور بارزانی دەڵێت: "لەگەڵ مستەفا کازمی، سەرۆکوەزیرانی عێراق هاوڕا بووین کە هێرشەکانی ئەم دواییە، لەوانەش هێرشەکانی سەر پێشمەرگە، بیرهێنەرەوەن کە هەڕەشەی گرووپە تیرۆریستییەکە بۆسەر هەموومانە".  بەپێی سەرچاوەیەکی ئەمنیی ناوچەکە، ژمارەیەک چەکداری داعش بە چەکی جۆراوجۆری لەوانەش نیشانشکێن و چەکی مامناوەند هێرشیان کردووەتە سەر سەنگەرێکی سریەی یەکی فەوجی یەکەی لیوای دوو لە فیرقەی یەکی عێراق لە گوندی تاڵعە و ئوم کەرامی لە رۆژئاوای ناحیەی عوزێم سەر بە قەزای خاڵس لە پارێزگای دیالە.   ١ - مولازم زەرغام لوئەی محەممەد