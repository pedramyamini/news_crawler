ئەمڕۆ یەکشەممە ١٩ - ١٢ - ٢٠٢١، ئەنجوومەنی باڵای دادوەریی عێراق بڵاویکردەوە، دادگەی تاوانەکانی دیالە سزای چوار ساڵ زیندانیکردنی قورسی بەسەر کوڕە گەنجێک سەپاند، دوای ئەوەی کچێکی هەڵخەڵەتاندووە و لە بەرامبەر بڵاونەکردنەوەی وێنەکانی داوای پارەی لێکردووە.  لە راگەیێندراوێکی ئەنجوومەنی باڵای دادوەریدا هاتووە، "ئەو تاوانبارە شێوازی فێڵکردنی بۆ گەیشتنە مەرامەکانی بەکارهێناوە، خۆی کردووەتە ئافرەتێک کە فاڵدەگرێتەوە و دەتوانێت هاوکاریی بکات، بەڵام دواتر هەڕەشەی بڵاوکردنەوەی وێنەکانی لێکردووە ئەگەر ملکەچی داواکانی نەبێت و پارەی نەداتێ".  ئەنجوومەنی باڵای دادوەریی ئەوەشی روونکردووەتەوە بەپێی بڕگەی یەکەمی ماددەی ٤٢٥ی یاسای سزادانی عێراق ئەو سزایە بەسەر ئەو گەنجەدا سەپێندراوە.