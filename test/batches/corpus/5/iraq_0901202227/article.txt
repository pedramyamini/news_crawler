رۆژی یەکشەممە ٠٩ - ٠١ - ٢٠٢٢ حەسەن عیزاری، سەرۆکی فراکسیۆنی سەدری نووسراوی گەورەترین فراکسیۆنی رادەستی محەممەد حەلبووسی، سەرۆکی پەرلەمان کرد.  هەنگاوەکەی فراکسیۆنی سەدر دوای ئەوە هات، محەممەد حەلبووسی وەکو سەرۆکی پەرلەمان، حاکم زاملی لە فراکسیۆنی سەدر وەکو جێگری یەکەمی سەرۆکی پەرلەمان و شاخەوان عەبدوڵڵا وەکو جێگری دووەمی سەرۆکی پەرلەمان لە کۆبوونەوەی پەرلەمان هەڵبژێردران.  دوای نزیکەی سێ مانگ لە بەڕێوەچوونی هەڵبژاردنی پەرلەمانی عێراق، رۆژی یەکشەممە ٠٩ - ٠١ - ٢٠٢٢ دەستەی نوێی خولی پێنجەمی پەرلەمانی عێراق دەستبەکاربوون و سوێندی یاساییان خوارد.