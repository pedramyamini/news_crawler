پەیامنێری رووداو ئەنجامی سەرەتایی دەنگدان لە چوار بازنەی بەغدای دەستکەوتووە کە بەمجۆرەیە: لە بازنەی دوو، سادق مەدلوول، بەربژێری رەوتی حیکمە لە پلەی یەکەمدایە بە ٥ هەزار و ٩٤ دەنگ؛ مەیسەم عەلی لە رەوتی سەدر لە پلەی دووەمدایە بە ٤ هەزار و ٨٢٢ دەنگ؛ ئەحمەد فواز لە هاوپەیمانیی دەوڵەتی یاسا ٣ هەزار و ١١٦ دەنگی بەدەستهێناوە و لە پلەی سێیەمدایە. دوعا محەممەد عەباس لە هاوپەیمانیی فەتح لە پلەی چوارەمدایە و ١ و ٤٩١ دەنگی بردوەتەوە.   لە بازنەی چوار، قەیس خەمیس لە رەوتی سەدر لە پلەی یەکەمدایە بە ٥٧٩٣ دەنگ؛ عەلاوی نەعمە لە هاوپەیمانیی دەوڵەتی یاسا ٤٤٧٨ دەنگ، باقر کازم لە هاوپەیمانیی دەوڵەتی یاسا ٣٠١١ دەنگ و زەینەب جومعە لە هاوپەیمانیی فەتح ٢٩١٨ دەنگیان بردوەتەوە.  لە بازنەی پێنج، سەعید عوبێد کازم لە رەوتی سەدر بە ٦٨٢٢ دەنگ لە پلەی یەکەمدایە. جاسم وەحان لە هاوپەیمانێتیی "قوە دەولە" ٥١٧١ دەنگی بەدەستهێناوە. عەبدولحوسێن عەبدولڕەزا لە هاوپەیمانێتی وەتەن ٣٠١١ دەنگ و شەدا یاسین، بەربژێری تەقەدوم ١٢٤٥ دەنگی بەدەستهێناوە.  لە بازنەی حەوت، سەفا عەبدولنەبی لە رەوتی سەدر ٦٣٨٧ دەنگی بەدەستهێناوە. محەممەد سەعدون، بەربژێری هاوپەیمانیی دەوڵەتی یاسا ٤٨٣٢ دەنگ، حەیدەر عەلی لە هاوپەیمانیی فەتح ٤١١٨ دەنگ، ئینسجام عەبدولزەهرا لە هاوپەیمانیی "قوە دەولە" ٢٤٧٨ دەنگی بەدەستهێناوە.  پەیامنێری رووداو لە بەغدا دەڵێت، بەربژێرێکی کورد لە بەغدا دەکرێت دەربچێت، بەڵام هێشتا یەکلایی نەبووەتەوە.