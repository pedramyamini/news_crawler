رۆژی شەممە ٤ ـی ئەیلوولی ٢٠٢١، عەلی رەزا گیونەی، باڵێۆزی تورکیا لە عێراق سەردانی قاسم ئەعرەجی، راوێژکاری ئاسایشی نیشتمانیی عێراقی کرد، بەپێی راگەیێندراوێکی نووسینگەی ئەعرەجی، باسیان لە دوایین پێشهاتە سیاسی و ئەمنییەکانی ناوچەکە کردووە لەگەڵ هاوئاهەنگیی نێوان ئەنقەرە و بەغدا لە سەرجەم بوارەکاندا.  ئەعرەجی لەو دیدارەدا جەختی لەسەر ئەوە کردووەتەوە کە دەبێت لە پرسی ئاو، تورکیا دۆخی تایبەتی عێراق رەچاو بکات و ئومێدی خواستووە لە قۆناخی داهاتوو هەردوولا زیاتر هاوئاهەنگبن لەپێناو بەرژەوەندیی هەردوو گەلی دراوسێ.   عەلی رەزا گیونەی، باڵیۆزی تورکیا لە عێراق "سەردانێکی تایبەت"ـی رەجەب تەیب ئەردۆغان، سەرۆککۆماری تورکیای بۆ عێراق ئاشکراکرد، بەڵام ئاماژەی بە کاتی سەردانەکە نەدا.