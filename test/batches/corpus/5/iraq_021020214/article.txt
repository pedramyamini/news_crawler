موقتەدا سەدر لە تویتێکدا نووسیویەتی: "رۆژی چوارشەممەی داهاتوو (کۆچی دوایی پێغەمبەری مەزن) دروودی خودای لەسەر بێت، رۆژی بێدەنگی هەڵبژاردن و عەقائیدییە. دەبێت هەمووان پابەندبن پێیەوە. "  سەدر مەبەستی لە بێدەنگی هەڵبژاردن ئەوەیە کە لەو رۆژەدا بانگەشە ناکرێت، داواشی کردووە هەمووان پابەندبن بە بانگەشەنەکردن لەو رۆژەدا.  لەو رۆژەدا، موسڵمانانی شیعە مەزهەب یادی کۆچی دوایی پێغەمبەری ئیسلام دەکەنەوە، بەڵام سوننە یادی ناکاتەوە.  زانایانی شیعە پێیانوایە پێغەمبەری ئیسلامی لە ٢٨ی مانگی سەفەری هیجری کۆچی دوایی کردووە، بەڵام زانایانی سوننە دەڵێن، پێغەمبەر لە ١٢ی رەبیعی ئەوەلی ساڵی ١١ی کۆچی، کۆچی دواییکردووە.