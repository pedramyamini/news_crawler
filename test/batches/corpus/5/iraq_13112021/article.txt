هەواڵگریی سەربازی لە کەرکووک لە بڵاوکراوەیەکدا رایگەیاند، "دوای بەدواداچوون و چاودێری کە ماوەی سێ مانگی خایاند، لە میانیدا شوێنپێی هەموو جووڵە و پەیوەندییەکانی تیرۆریستی مەترسیدار هەڵگیرا، توانرا داواکراو یاسین شوکر مەحموود ئەلعزی ناسراو بە (خوبەیب) یان (ئەبو قەتادە) لەناوببردرێت".  بڵاوکراوەکە دەڵێت، بەهاوئاهەنگی لیوای ٤٥ی پیادە، بۆسەیەکی تووندوتۆڵ بۆ گرووپێکی تیرۆریستی دانرا و پاش پێکدادان لەگەڵیاندا توانرا ناوبراو لە گوندی ئەلبومحەممەد لە ناوچەی دۆڵی چای کەرکووک بکوژرێت.  بەپێی بڵاوکراوەکە، یاسین شوکرا دیارترین کەسی داعش بووە لە "ویلایەتی کەرکووک"ی رێکخراوەکە و "بەشداری لە چەندین کردەی تیرۆریستیدا کردووە کە هێزەکانی عێراقیانی کردبووە ئامانج؛ ئەبو قەتادە بەرپرسی یەکەم بووە لە هێرشکردنە سەر هێزەکانی پۆلیسی فیدراڵی لە رۆژی ٥/٩/٢٠٢١ لە ناوچەی رەشاد کە ژمارەیەک شەهید و برینداری لێکەوتەوە".