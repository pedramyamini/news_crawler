لە راگەیێندراوێکی بنکەی نەهێشتنی ماددە هۆشبەرەکانی سۆران کە بۆ تۆڕی میدیایی رووداو نێردراوە، هاتووە "دوای زانیاری لەسەر بەکارهێنانی ماددە هۆشبەرەکان لەلایەن ژمارەیەک گەنجی ناوچەکە، چاودێرییان کرا و توانرا لە کاتی بەکارهێنانی ماددەکان، حەوت کەس دەستگیر بکرێن".  بنکەی نەهێشتنی ماددە هۆشبەرەکانی سۆران ئاماژەی بەوەش کردووە، "بڕی ١٣٩ گرام ماددەی هۆشبەری جۆراوجۆر و کەلوپەلی بەکارهێنانی ماددەی هۆشبەر و حەبی بێهۆشکەر دەستیان بەسەر داگیراوە".