شکار مەردان، پارێزەری ئەو دۆسیەیە بە تۆڕی میدیایی رووداوی راگەیاند، "دادگەی پێداچوونەوەی ناوچەی رەسافەی بەغدا ئەمڕۆ چوارشەممە بڕیارەکەی لە بەرژەوەندیی کوردانی سنووری تاڵەبانی لە داقووق داوە".  ئەو پارێزەرە ئاماژەی بەوەش دا. "ئەم بڕیارە دوای کۆششی چەندین ساڵەی جووتیارانی کورد دێت کە ماندووبوون بۆ ئەوەی خاوەندارێتیی زەوییەکانیان لە بەرژەوەندیی خۆیان یەکلایی ببێتەوە، لە کاتێکدا عەرەبە هاوردەکان ماوەیەکی زۆرە سکاڵایان دژی کوردی رەسەنی ناوچەکە تۆمارکردبوو بەوەی ئەوان خاوەنی ئەو زەوییانەن".  شکار مەردا راشیگەیاند، "ماوەیەکی زۆرە عەرەبە هاوردەکان دەستیان بەسەر بەشێک لە زەوییەکان گرتووە، بەڵام دوای بڕیارەکە دەبێ یاسا رێکاری خۆی بگرێتەبەر و دووربخرێنەوە لەو زەوییانەی لەژێر دەستیانە".