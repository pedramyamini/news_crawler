ئەمڕۆ سێشەممە ٠٤ - ٠١ - ٢٠٢٢، بورهان عەلی، سەرۆکی یەکێتیی پیاوانی کوردستان لە کۆنگرەیەکی رۆژنامەڤانیدا ئاماری کار و چالاکیی یەکێتییەکەیانی بۆ ساڵی ٢٠٢١ لە سەرجەم پارێزگاکانی هەرێمی کوردستان و پارێزگای کەرکووک خستەڕوو.  بە گوتەی سەرۆکی یەکێتییەکە، لە ماوەی ساڵەکەدا " ٥٢١ جۆری سکاڵا و تووندوتیژی لە سەرجەم لق و ناوچەکانمان تۆمارکراون".  بورهان عەلی دەڵێت: " ٦٨ حاڵەتی خۆکوشتنی پیاوان تۆمارکراوە، لەگەڵ ٦ حاڵەتی کوشتنی پیاوان لەلایەن ژنان بە هاوکاری کەسانی دیکە".  سەبارەت بە جۆری سکاڵاکان و ئەو تووندوتیژییانەی لە ساڵی ٢٠٢١ دا لە لایەن تۆمارکراوە، بەم شێوەیەی خوارەوەیە:  ١٩٩ دەستوەردانی کەسوکار لە ژیانی هاوژینیدا  ١١ حاڵەتی گوشاری دەروونی و سێکسی و ئابووری  ٦ حاڵەتی دەستبەسەرداگرتنی مووچە  ٢١٩ حاڵەتی دەستبەسەرداگرتنی منداڵ دوای جیابوونەوە  سەبارەت بە خۆکوشتنی پیاوان، بەمشێوەیە بەسەر پارێزگاکان دابەشبووە:  ٢٨ لە پارێزگای سلێمانی بە هەردوو ئیدارەی گەرمیان و راپەڕین  بورهان عەلی ئاماژە بەوە دەدات، ئامارەکە بەراورد بە ساڵی رابردوو "رێژەیەکی کەم دابەزینی بەخۆوە بینیوە بە جۆرێک لە ساڵی ٢٠٢٠ دا، ٥٥٣ جۆری سکاڵا و تووندوتیژی و ٩١ خۆکوشتنی پیاوان و ٨ کوشتنی پیاوان لەلایەن ژنان بە هاوکاریی کەسانی دیکە هەبووە".