رۆژی شەممە ٢٢ - ١ - ٢٠٢٢، زانا رەحمان، قایمقامی پێنجوێن بە تۆڕی میدیایی رووداوی راگەیاند، بڕیاریانداوە یەکشەممە و دووشەممە ٢٣ - ٢٤/١/٢٠٢٢ پشووی فەرمی بێت لە سەرجەم فەرمانگەکانی سنووری پێنجوێن و هەردوو ناحیەی گەرمک و ناڵپارێز.  قایمقامی پێنجوێن گوتیشی، "راماڵینی بەفر سوودی نییە، بەهۆی نزمی پلەی گەرماوە شەقامەکان پاکیشبکرێنەوە دەیبەستنەوە".  ئاماژەی بەوەشکرد، کە بەستنی شەقامەکان کێشەی بۆ هاتووچۆی تەواوی هاونیشتمانییان و فەرمانبەران دروستکردووە، بۆیە پشوویان راگەیاندووە. گوتیشی، "کێشەیەکی دیکەی خەڵکی سنوورەکەمان بەستنی ئاوی ماڵانە".  قایمقامی قەزای پێنجوێن دەشڵێت، تەنها بانکی پێنجوێن دەوام دەکەن بۆ دابەشکردنی مووچەی ئەو فەرمانگەو شوێنانەی سەرەی مووچەیانە.   هەر ئەمڕۆ لە راگەیێندراوێکدا، هەڤاڵ ئەبوبەکر، پارێزگاری سلێمانی رایگەیاند، بەهۆی دابەزینی پلەی گەرماوە سبەی یەکشەممە فەرانبەران لە کاژێر ١٠: ٠٠ی سەر لە بەیانییەوە دەچنە سەر کارەکانیان.  هاوکات پارێزگای هەڵەبجە و ئیدارەی راپەڕینیش بە هەمان هۆکار، رایانگەیاند، سبەی دەوامی فەرمانبەران لە کاژێر ٠٩: ٣٠ بەیانییەوە دەستپێدەکات.  بەگوێرەی راگەیێندراوی ئەمڕۆی کەشناسی هەرێمی کوردستان، نزمترین پلەکانی گەرما لە باشووری کوردستان بەمشێوەیە تۆمارکراون: