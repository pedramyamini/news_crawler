هەڵمەتی پاڵپشتیکردن بۆ خوێندن بە زمانی کوردی لە پارێزگاکانی باکووری کوردستان بەردەوامە، دوای ئەوەی وەزارەتی پەروەردەی تورکیا ماوەی ١٨ رۆژی خستە بەردەم باوانی قوتابیان بۆ هەڵبژاردنی زمانی وانە بژاردەکانیان، رێکخراوەکانی تایبەت بەبواری پەروەردە و زمان، کۆمەڵگەی مەدەنی و حیزبە کوردییەکانی باکووری کوردستان، چالاکڤانان و کەسانی ئەکادیمی هەڵمەتی پاڵپشتیکردنیان بۆ خوێندن بەزمانی کوردی دەستپێکرد.