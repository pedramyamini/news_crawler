پارێزگای شرنەخ رایگەیاند، رۆژی ٩ی کانوونی دووەمی ٢٠٢٢، تیمەکانی دژەتیرۆری شرنەخ ئۆپەراسیۆنێکی فراوانیان کردبوو بۆ دەستگیرکردنی ٢٦ کەس بە تۆمەتی ئەندامبوون و پڕوپاگەندەکردن بۆ پەکەکە، رۆژی ١٥ی هەمان مانگ پرۆسەی دادگاییکردنیان بەڕێوەچوو.   پرۆسەی دادگاییکردنەکە، لە هەشتەمین دادگای سزا قورسەکانی شرناخ بەڕێوەچوو، بە بڕیاری دەستەی دادوەران، ٩ لەم دەستگیرکراوانە سزای زیندانیکردنیان بەسەردا سەپێندرا و رەوانەی گرتووخانە کران.   هەروەها ١٧ دەستگیرکراوەکەی دیکەش، کە بەهەمان تۆمەت دەستبەسەرکرابوون، بە بڕیاری دادوەر بەمەرجی دادی و وەرگرتنی بەڵێننامە، ئازاد کران.