تانکەرەکە دوای وەرگەڕان خۆی بە خانووەکانی رێگەی نێوان سنە و دیواندەرەدا کێشاوە و بەهۆیەوە تۆڕی گازی ئەو ماڵانە تەقیوەتەوە.  رێکخراوی مانگی سووری ئێران دەڵێت، لەو رووداوە لانیکەم ٣٠ خانوو و ١٥ ئۆتۆمبێل سووتاون و شۆفێری تانکەرەکەش گیانی لەدەستداوە.  بەرپرسی کۆنتڕۆڵی قەیرانی پارێزگای سنە دەڵێت، بەهۆی رووداوەکە سێ کەس گیانیان لەدەستداوە و شەش کەس سووتاون و رەوانەی نەخۆشخانە کراون.  ناوچەی حوسێنئاوا دەکەوێتە دووری ٤٥ کیلۆمەتر لە باکووری سنە.