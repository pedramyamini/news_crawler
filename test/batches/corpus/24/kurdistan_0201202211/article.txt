ئەمڕۆ یەکشەممە ٠٢ - ٠١ - ٢٠٢٢ بەڕێوەبەرایەتیی کەشناسی و بوومەلەرزەزانیی هەرێمی کوردستان لە راگەیێندراوێکدا ئاماژەی بەوە دا، سبەى لە کاتەکانى بەیانى زوودا کاریگەریى بارستە هەوایەکى ساردى جەمسەرى درێژ دەبێتەوە بۆ سەر هەرێمی کوردستان و باران لە سنوورى پارێزگاکان دەبارێت. لە دواى نیوەڕۆی سبەی پلە بە پلە کاریگەریی ئەو شەپۆلە لاواز دەبێت و لە شەودا کۆتایى دێت، بەڵام پلەکانى گەرما هەر بە نزمى دەمێننەوە.  لە راگەیێندراوەکەدا هاتووە، "لە سنوورى پارێزگاى هەولێر ئاستى باران مامناوەند دەبێت، سەنتەرى پارێزگا ئەگەرى نمەبارانى هەیە و، کاتى دابارین لە کاتەکانى بەیانى زوو تا کاتەکانى پێش نیوەڕۆ".   هەروەها لەبارەی پارێزگای سلێمانیشەوە ئاماژە بەوە دراوە، لە سەنتەرى سلێمانى نمەباران دەبێت و لە ناوچە شاخاوییەکانى دەوروبەرى ئەو پارێزگایە بەفر دەبارێت. لە سنوورى پارێزگاى هەڵەبجەش باران و بەفر دەبارێت.   بەپێی زانیارییەکانی کەشناسی، نزمترین پلەی گەرمی تۆمارکراوی ئەمڕۆ لە حاجی ئۆمەران بووە کە ٥ پلە ژێر سفر بووە.  پلەی گەرمی لە سەنتەری پارێزگاکان بەمشێوەیە بوون: