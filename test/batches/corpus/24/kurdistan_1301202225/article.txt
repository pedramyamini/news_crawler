قەیس سەعدوڵڵا، لێپرسراوی وەرزشی و لاوانی کەلار بە تۆڕی میدیایی رووداوی راگەیاند، "هیچ زیانێکی گیانی نەبووە، پاسەوانی بیناکە ئاگاداری کردمەوە کارەبای بیناکە بڕاوە و دووکەڵ لە هۆڵی ناو بیناکە بەرزبووەتەوە، بەهۆی ئاگرکەوتنەوە هۆڵەکە کە شوێنی زیاتر لە ٢٦٤ کەس دەبێت، بە تەواوەتی سووتا".  لێپرسراوی وەرزشی و لاوانی کەلار ئاماژەی بەوەش کرد، "پاش ئاگادارکردنەوەی ئاگرکوژێنەوە خۆشبەختانە، ئاگرەکە کۆنترۆڵ کرا و بیناکە هەمووی بە دووکەڵی ئاگرەکە رەش بووە".  هەریەکە لە بەڕێوەبەرایەتیی وەرزشی گەرمیان و ناوەندی لاوانی کەلار لە هەمان ئەو بینایەن کە سووتاوە.