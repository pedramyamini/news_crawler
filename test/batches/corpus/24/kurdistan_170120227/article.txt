ئێوارەی رۆژی یەکشەممە ١٦ - ٠١ - ٢٠٢٢، گابریلیۆس لاندسبێرگیس، وەزیری دەرەوەی لیتوانیا لە رێگەی فڕۆکەخانەی نێودەوڵەتیی هەولێرەوە گەیشتە هەرێمی کوردستان و لەلایەن سەفین دزەیی، بەرپرسی فەرمانگەی پەیوەندییەکانی دەرەوەی حکومەتی هەرێمی کوردستان پێشوازیی لێ کرا.  رۆژی دووشەممە ١٧ - ٠١ - ٢٠٢٢، نێچیرڤان بارزانی، سەرۆکی هەرێمی کوردستان پێشوازی لە گابریلیۆس لاندسبیرگیس، وەزیری دەرەوەی لیتوانیا کرد و کۆبوونەوەی نێوانیان دەستیپێکرد. بڕیارە وەزیری دەرەوەی لیتوانیا لەگەڵ مەسرور بارزانی، سەرۆکی حکومەتی هەرێمی کوردستانیش کۆببێتەوە.  سەردانەکەی وەزیری دەرەوەی لیتوانیا بۆ هەرێمی کوردستان لە کاتێکدایە، رۆژی یەکشەممە ١٦ی کانوونی دووەم ناوبراو لە بەغدا لەگەڵ بەرپرسانی عێراق کۆبووەوە.  رۆژی یەکشەممە لە کۆنگرەیەکی رۆژنامەڤانیی هاوبەشدا، د. فوئاد حوسێن، وەزیری دەرەوەی عێراق، لەگەڵ هاوتا لیتوانیەکەی رایانگەیاند، پرسی چوونی کۆچبەرانی عێراقی بۆ بێلاڕووس و لەوێشەوە بۆ لیتوانیا و پۆڵەندا و لاتڤیایان تاوتوێ کرد.