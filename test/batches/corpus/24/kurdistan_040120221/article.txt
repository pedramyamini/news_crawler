بەڕێوەبەرایەتیی بەرگریی شارستانیی سلێمانی بە رووداوی راگەیاند، ئێوارەی رۆژی دووشەممە لە گەڕەکی گردەبڕاوەکە ماڵێک کە ژن و پیاوێکی بە تەمەنی تێدا دەژین بەهۆی شۆرتی کارەباوە سووتا، تیمەکانی بەرگری شارستانی بەخێرایی ئاگرەکەیان کۆنترۆڵ کردووە.  بەرگریی شارستانیی سلێمانی ئاماژە بەوەش دەدات کە ژن پیاوێکی بە تەمەن لەو ماڵەدا دەژین بەهۆی کاریگەری دووکەڵەوە لەسەریان رەوانەی نەخۆشخانە کران، پیاوەکە تەمەنی ٨٠ ساڵ بووە و گیانی لەدەستداوە.  بە گوتەی بەرگریی شارستانی هۆکاری تێکچوونی باری تەندروستییان دوکەڵ و غاز بووە و نەسووتاون، دیواری ماڵەکەیان پلاستیک بووە و دووکەڵ پەنگی خواردووەتەوە و گاز لێیداون.  لەبارەی زیانە مادییەکانیشەوە بە پێنج ملیۆن دینار مەزەندە دەکرێت.