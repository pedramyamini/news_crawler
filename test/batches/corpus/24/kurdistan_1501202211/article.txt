دوای زیاتر لە دوو هەفتە مانەوەی لە نەخۆشخانە رۆژی ١٥ - ١ - ٢٠٢٢ د. مارف عومەر گوڵ بەهۆی نەخۆشییەوە کۆچی دواییکرد.   نێچیرڤان بارزانی، سەرۆکی هەرێمی کوردستان لە پەیامێکدا رایگەیاند، "هيواخوازم خواى مه‌زن گيانى به به‌زه‌يى و ميهره‌بانيى خۆى شاد بكات و ئارامى و دڵنه‌وایی به خانه‌واده و كه‌سوكاريان ببه‌خشێت. "  دوای ئەوەی  د. مارف عومەر گوڵ لە ٢٨ - ١٢ - ٢٠٢١ لە شاری سلێمانی  جەڵدەی مێشك لێدەدا دەبرێتە نەخۆشخانە، بەیانی ئەمڕۆ شەممە ١٥ - ٠١ -  ٢٠٢٢ لە نەخۆشخانەی ئەنوەر شێخە لە شاری سلێمانی كۆچی دوایی كرد.   دەقی پەیامی سەرۆکی هەرێمی کوردستان بەبۆنەی کۆچی دوایی د. مارف عومەر گوڵ:  بۆ كۆچى دواييى نووسه‌ر و ڕۆشنبير و ئه‌كاديمى و كه‌سايه‌تيى نیشتمانپه‌روه‌ر خوالێخۆشبوو د. مارف عومه‌ر گوڵ، پرسه و سه‌ره‌خۆشى له خانه‌واده و كه‌سوكارى به‌ڕێزيان ده‌كه‌م هاوخه‌ميانم.  هيواخوازم خواى مه‌زن گيانى به به‌زه‌يى و ميهره‌بانيى خۆى شاد بكات و ئارامى و دڵنه‌وایی به خانه‌واده و كه‌سوكاريان ببه‌خشێت.  خوالێخۆشبوو ته‌مه‌نێكى زۆرى به خزمه‌تى ئه‌كاديمى و نووسين و رۆشنبيرى به‌خشى. يادى به خێر و گيانى شاد بێت.