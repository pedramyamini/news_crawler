د. ئومێد عەلی، بەڕێوەبەری نەخۆشخانەی شار بە رووداوی راگەیاند، "ئەمڕۆ، پێنجشەممە بەهۆی ئەو بەفرەی باریوە و رێگەکان زۆر خلیسک بوون، ١٥ کەس بەهۆی هەڵخلیسکانەوە هێندراونەتە نەخۆشخانەی شار لە سلێمانی".  بەڕێوەبەری نەخۆشخانەی شار ئاماژە بەوە دەکات، "زۆرینەی حاڵەتەکان شکانی ران و دەست و حەوز بوون، دوو رووداوی سەختیشمان هەبووە کە دوو کەس لەسەر پشت بووە و لەسەر پشتەسەر بەر زەوی کەوتوون و تووشی خوێنبەربوون بوون و برینەکەیان سەخت بووە".  بەڕێوەبەری نەخۆشخانەی شار ئەوەشی خستەڕوو، "لەم رۆژانەدا هەموو رۆژێک ١٠ بۆ ١٥ رووداوی کەوتنەخوارەوە بەهۆی خلیسکانەوە هەبووە و ئێستا بەراورد بە رۆژانی ئاسایی یەک بۆ ١٠ زیادیکردووە".