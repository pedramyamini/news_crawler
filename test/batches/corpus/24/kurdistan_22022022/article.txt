بەپێی ئەو نووسراوە، لەكاتی دەوامی بەیانیان بەتایبەت ئەمڕۆ ٢٢ - ٠٢ - ٢٠٢٢،  ئەنجامدانی نەشتەرگەری بەشێوەیەكی گشتی و منداڵبوون بەتایبەتی لە  نەخۆشخانە ناحکومییەکان قەدەخەكراوە، جگە لەو پزیشكانەی كە خانەنشینكراون مۆڵەتیان پێدراوە کارەکە بکەن.   سامان شێخ لەتیف، بەڕێوەبەری راگەیاندن و پەیوەندییەكان لە بەڕێوەبەرایەتیی  گشتیی تەندروستیی سلێمانی لەبارەی ئەو بڕیارە بە تۆڕی میدیایی رووداوی  راگەیاند، بڕیارەکە بۆ رۆژانی ئاساییش هەر راستە و نابێت لەكاتی دەوامی  بەیانیان هیچ جۆرە نەشتەرگەرییەك لە نەخۆشخانە ناحکومییەکاندا بكرێت، بەڵام بۆ  پزیشكی نەشتەرگەر و بێهۆشكاری خانەنشینكراو ئەنجامدانی نەشتەرگەری  رێگەپێدراوە، "چونكە دەوامی حكومییان نەماوە. "  بەهۆی ئەوەی ئەمڕۆ رێکەوتێکی جوانە کە ٢٢ - ٠٢ - ٢٠٢٢ ـە، گوشارێکی زۆر لەسەر  نەخۆشخانە ناحکومییەکان هەیە بۆ ئەنجامدانی نەشتەرگەری بەتایبەت نەشتەرگەریی  منداڵبوون.   بەپێی نووسراوەکەی تەندروستیی سلێمانی، هەر نەخۆشخانەیەكی تایبەت نەشتەرگەری ئەنجامبدات، هۆڵی  نەشتەرگەرییەكەی بۆ ماوەی ٧٢ كاژێر دادەخرێت.