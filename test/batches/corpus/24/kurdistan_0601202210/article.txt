ئەمڕۆ پێنجشەممە ٠٦ - ٠١ - ٢٠٢٢ سەرکەوت ئەحمەد، گوتەبێژی پۆلیسی پارێزگای سلێمانی بە رووداوی راگەیاند، ئەو تۆمەتبارەیان دەستگیرکردووە، کە شەوی رابردوو تەقەی لە ھۆتێلێکی شاری سلێمانی کردبوو و گوتیشی: "دەستگیراوە بەسەر ئەو چەکەشدا، کە تەقەی پێکردووە".  ئێوارەی دوێنێ چوارشەممە ٠٥ - ٠١ - ٢٠٢٢، لە سەنتەری شاری سلێمانی، کەسێک تەقەی لە ھۆتێلێک کرد، بەڵام زیانی گیانی نەبوو.  سەرکەوت ئەحمەد دەڵێت: "تۆمەتبارەکە ناوی (م، ف، ع)ـە و لە دایکبووی ١٩٩٣ یە، بەبڕیاری دادوەر راگیراوە و لەلایەن بنکەی پۆلیسی بەکرەجۆوە پەڕاوی لێکۆڵینەوەی بۆ کراوەتەوە". لێکۆڵینەوەش لە رووداوەکە بەردەوامە.