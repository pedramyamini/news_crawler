ئەمڕۆ هەینی ١٤ - ٠١ - ٢٠٢٢ موقەدەم هۆگر عەزیز، گوتەبێژی پۆلیسی هەولێر، هەواڵەکەی بۆ رووداو پشتڕاستکردەوە و گوتی، "کەسەکە بە چەکی جۆری دەمانچە کوژراوە".  هێشتا دیار نییە تەمەنی کوژراوەکە چەندە، بەڵام موقەدەم هۆگر دەڵێت، "خەڵکی هەولێرە و ناوی ناسراو سوارە عوسمانە".   لەبارەی هۆکاری کوژرانی ئەو کەسەش هێشتا هیچ سەرەداوێک دەست پۆلیس نەکەوتووە و گوتەبێژی پۆلیس دەڵێت، "هێزەکانمان لە شوێنی رووداوەکەن و لێکۆڵینەوە دەکەن".