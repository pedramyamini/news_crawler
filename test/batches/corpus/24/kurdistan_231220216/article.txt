رۆژی دووشەممە ٢٩ - ١١ - ٢٠٢١ فەرمانگەی میدیا و زانیاریی حکومەتی هەرێمی کوردستان رایگەیاند، ئەنجوومەنی وەزیران بڕیاریدا شایستە داراییەکانی مامۆستایانی وانەبێژ بۆ مانگەکانی (چوار، پێنج و شەش)ی ساڵی ٢٠٢١، خەرج بکرێت.  شایستە داراییەکە بەمشێوەیەن:  - بڕوانامه‌ی بەكالۆریۆس و سه‌رووی به‌كالۆریۆس، بڕی ٥٥٠ هەزار دینار.  - بڕوانامه‌ی دبلۆم بڕی ٤٥٠ هه‌زار دینار.  بەپێی بڕیارێک کە واژۆی ئاوات شێخ جەناب، وەزیری دارایی و ئابووریی هەرێمی کوردستانی لەسەرە و ئاراستەی وەزارەتی پەروەردە، بەڕێوەبەرایەتیی گشتیی دیوان و بەڕێوەبەرایەتیی ژمێریاریی کراوە، داواکراوە شایستە داراییەکانی مامۆستایانی وانەبێژ بۆ مانگەکانی (چوار، پێنج و شەش)ی ساڵی ٢٠٢١، خەرج بکرێت.