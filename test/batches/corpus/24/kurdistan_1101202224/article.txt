ئەمڕۆ سێشەممە ١١ - ١ - ٢٠٢٢، فه‌رمانگه‌ی میدیا و زانیاری حکومەتی هەرێمی کوردستان راگەیێندراوێکی لەبارەی دابەشکردنی نەوتی سپی ماڵان بڵاوکردەوە، کە تێیدا ئاماری دابەشکردنی نەوت بەمشێوەیەیە:  پارێزگای هه‌ولێر پێویستیی به ٩٢ ملیۆن و ٣٤٥ هەزار و ٤٠٠ لیترە، به‌ڵام تا رۆژی ٦ی کانوونی دووەمی ٢٠٢٢، بڕی ٢٥ ملیۆن و ٧١٤ هەزار و ٨١٩ لیتر دابینکراوە؛ له‌و بڕه‌ش ٢٣ ملیۆن و ٩٦٠ هەزار و ٨٠٠ لیتر بەسەر ناوچه شاخاوییه‌كانی (چۆمان، رواندوز، سۆران، مێرگه‌سۆر، شه‌قڵاوه، كۆیە) دابه‌شكراوه،؛ هه‌روه‌ها بڕی ١ ملیۆن و ٥٣٤ هەزار و ٦٠٠ لیتر به‌سه‌ر ده‌وروبه‌ر (واتە خه‌بات و بنه‌سڵاوه) دابه‌شكراوه؛ بڕی ٦٧ ملیۆن و ١٢٠ هەزار لیتر ماوه كه پێویسته دابینبكرێت.  ٢ - پارێزگاکانی سلێمانی و ھەڵەبجە:   پارێزگای سلێمانی پێویستی به ٩١ ملیۆن و ٧٤٩ هەزار  لیتره؛ تاكو ٦ی کانوونی دووەمی ٢٠٢٢، بڕی ١٧ ملیۆن و ١٧٢ هەزار و ٩٨٥ لیتر دابینکراوە و له‌و بڕه‌ش ٨ ملیۆن و ٤٤ هەزار لیتر به‌سه‌ر ناوچه شاخاوییه‌كانی پێنجوێن، قه‌ڵادزێ، هێرۆ، هه‌ڵشۆ، شارباژێڕ، قه‌ره‌داخ و دووكان دابه‌شكراوه؛ ٦ ملیۆن و ٨٢٦ هەزار لیتر له سه‌نته‌ری شار دابه‌شكراوه؛ ١ ملیۆن ٨٥٢ هەزار لیتریش له ناوچه شاخاوییه‌كانی هه‌ڵه‌بجە دابه‌شکراوه.  بڕی پێویست بۆ پارێزگای دهۆک بریتییه له ٥٣ ملیۆن و ٨٢٩ هەزار و ٦٠٠ لیتر؛ تاکو ٦ی کانوونی دووەمی ٢٠٢٢، بڕی ١٨ ملیۆن و ٥٨٥ هەزار لیتر دابینکراوە؛ له‌و بڕه‌ش ١٣ ملیۆن و ٣٧٨ هەزار و ٤٠٠ لیتر له ناوچه شاخاوییه‌كانی ئامێدی، زاخۆ، ئاكرێ، دهۆك و شێخان دابه‌شكراوه؛  له (ئاكرێ، سێمێل، به‌رده‌ڕه‌ش و شێخان)یش بڕی ٦ ملیۆن و ٥٥٤ لیتر دابەشکراوە؛ بڕی ٣٥ ملیۆن و ٤٠٥ هەزار لیتر ماوه دابینبكرێت.