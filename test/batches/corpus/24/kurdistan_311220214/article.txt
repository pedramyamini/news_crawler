بۆ سنووری پارێزگای هەولێر، پێشبینییەکانی بەڕێوەبەرایەتیی گشتیی کەشناسی بەشێوەیەکە کە ئەمڕۆ ئاسمان ساماڵ دەبێت و سبەینێش لەنێوان هەور و نیمچە هەور دەبێت. نزمترین پلەی گەرمای پێشبینیکراویش لە سنووری هەولێر ئەمڕۆ پێنج پلە و بەرزترینیش ١٦ پلە دەبێت.  پێشبینییەکانی کەشناسی بۆ کەشوهەوای ئەمڕۆ و سبەینێی سنووری پارێزگای هەولێر  لە پارێزگای دهۆک پێشبینییەکانی کەشناسی بەشێوەیەکە کە ئەمڕۆ ئاسمان ساماڵ و پەڵەهەور دەبێت و سبەینێش لەنێوان نیمچە هەور بۆ هەوری تەواو دەبێت و ئەگەری بارینی بەفرێکی کەم لە ناوچە شاخاوییە سنوورییەکانی باکووری پارێزگاکە هەیە. نزمترین پلەی گەرمای پێشبینیکراویش ئەمڕۆ لە سنووری دهۆک دوو پلە و بەرزترینیش ١٣ پلە دەبێت.  پێشبینییەکانی کەشناسی بۆ کەشوهەوای ئەمڕۆ و سبەینێی سنووری پارێزگای دهۆک  لە پارێزگای سلێمانی، پێشبینییەکانی کەشناسی ئەوەیە کە ئەمڕۆ ئاسمان ساماڵ دەبێت و سبەینێش لەنێوان هەور و نیمچە هەور دەبێت. نزمترین پلەی گەرمای پێشبینیکراویش لە سنووری سلێمانی ئەمڕۆ سێ پلە و بەرزترینیش ١٣ پلە دەبێت.  پێشبینییەکانی کەشناسی بۆ کەشوهەوای ئەمڕۆ و سبەینێی سنووری پارێزگای سلێمانی  لە پارێزگای هەڵەبجە پێشبینییەکانی کەشناسی بەشێوەیەکە کە ئەمڕۆ ئاسمان ساماڵ دەبێت و سبەینێش لەنێوان نیمچە هەور بۆ هەوری تەواو دەبێت و ئەگەری بارینی بەفرێکی کەم لە ناوچە شاخاوییە سنوورییەکانی رۆژهەڵاتی پارێزگاکە لە کاتەکانی ئێوارەدا هەیە. نزمترین پلەی گەرمای پێشبینیکراویش ئەمڕۆ لە سنووری هەڵەبجە چوار پلە و بەرزترینیش ١٣ پلە دەبێت.  پێشبینییەکانی کەشناسی بۆ کەشوهەوای ئەمڕۆ و سبەینێی سنووری پارێزگای هەڵەبجە  بەپێی پێشبینییەکانی کەشناسیی هەرێمی کوردستان، لە کەرکووک ئەمڕۆ ئاسمان ساماڵ دەبێت، نزمترین پلەی گەرمای تۆمارکراو چوار پلە و بەرزترین پلەی گەرمای پێشبینیکراو ١٧ پلە دەبێت. سبەینێش پێشبینی دەکرێت ئاسمانی کەرکووک لەنێوان هەور و نیمچە هەوردا بێت.