یەکێک لە منداڵەکان لە سکماکەوە دڵی کونە و ئێستا تەمەنی ١٤ ساڵە و تاوەکو ساڵی ٢٠١٦ هاتووچۆی پزیشکی پێدەکرا، بەڵام هەژاری چیدیکە دەرفەتی پێنەداوە سەردانی پزیشکەکەی بکاتەوە.  دایک و باوکی منداڵەکانیش بە دەست چەندین نەخۆشییەوە دەناڵێنن، باوکی ماوەی هەشت ساڵە شەکرە و پەستانی خوێنی هەیە. دایکەکەشی بۆ چارەسەری تەندروستی چوار جار بردراوەتە رۆژهەڵاتی کوردستان. ئەم خێزانە چوار منداڵیشیان هەن و لە قوتابخانەن لەوانیش کچێکی ١١ ساڵانیان نەخۆشە.  خێزانەکە پێشتر ئاژەڵدار بوون و بۆ نەخۆشییەکانیان ئەوەی هەیان بووە فرۆشتوویانە.  هێندە دۆخی داراییان خراپە، دراوسێکانیان هاوکاریان دەکەن. عەبدولقادر هەڵشۆیی، پێشنوێژ و وتارخوێنی مزگەوتێکی نزیک ماڵە هەژارەکە دەڵێت، "ئەوانە دراوسێی ئێمەن و حەوت سەر خێزانن، تا بڵێی هاوکاریان زەرورە و خەڵکی خێرخواز حکومەت بۆیان بێتە خەت و ژیان و گوزەرانیان باش بکات".  پشدەر محەممەد، پزیشکێکە و لەبارەی تەندروستیی منداڵەکانەوە دەڵێت، "دڵکونی کە کەشەی کوڕەکەیانە دەبێت پشکنینی بۆ بکەین بزانی لە کوردستان چارەسەری هەیە؟ هەروەها نەخۆشەکانی دیکەش دەبێت دووبارە پێداویستییە پزیشکییەکانیان بۆ دابین بکەینەوە".