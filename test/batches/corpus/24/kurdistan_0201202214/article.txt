ئەمڕۆ یەکشەممە ٠٢ - ٠١ - ٢٠٢١ موقەدەم کاروان موفتی، گوتەبێژی پۆلیسی ھاتووچۆی ئاکرێ بە تۆڕی میدیایی رووداوی راگەیاند، لە رووداوێکی هاتووچۆ کەسێک گیانی لەدەستداوە کە خەڵکی ناحیەی رۆڤیایە لە قەزای بەردەڕەش، ناوی شێرزاد عومەرە.  بە گوتەی مقدم کاروان موفتی ئەو کەسە ئۆتۆمبێلەکەی لەکارکەوتووە و خەریکی چاککردنی بووە لەو کاتەدا ئۆتۆمبێلێکی دیکە ھاتووە و خۆی لێداوە، هەر لە شوێنی رووداوەکە گیانی لەدەستداوە و تەرمەکەی رەوانەی پزیشکی دادی ئاکرێ کراوە.  گوتەبێژی پۆلیسی ھاتووچۆی ئاکرێ گوتیشی، ھەر ئەمڕۆ کاژێر ١١: ٠٠ ـی پێش نیوەڕۆ لە دووڕیانی ناحیەی گردەسێن لە ئاکرێ ئۆتۆمبێلێکی دیکە وەرگەڕاوە و دوو کەس بە سووکی برینداربوون.