سەرکەوت ئەحمەد، گوتەبێژی پۆلیسی سلێمانی بە تۆڕی میدیایی رووداوی راگەیاند، دەستگیرکردنەکە بەهۆی سکاڵای هاونیشتمانییەکەوە بووە له نووسینگه‌ی راپه‌ڕینی پۆلیسی نه‌هێشتنی تاوان كه بڕی ١٤٠٠ دۆلاری لێ كه‌وتووه و له‌لایه‌ن چه‌ند كه‌سێكه‌وه هه‌ڵگیراوه‌ته‌وە و نەگەڕێندراوەتەوە بۆی.  گوتەبێژی پۆلیسی سلێمانی باس لەوە دەکات کە دوای وەرگرتنی بڕیاری دادوەر، ده‌ستبه‌جێ هێزه‌كانی پۆلیس لێكۆڵینه‌وه‌كانیان ده‌ستپێكردووە دوای بینینەوەی کامێراکانی چاودێری، دەرکەوتووە کە سێ کەس پارەکەیان دۆزیوەتەوە، "لە ماوەیەکی کەمدا توانرا شوێنی تۆمەتبارەکان بدۆزرێتەوە و دەستگیر بکرێن. "  سەرکەوت ئەحمەد باسی لەوەشکرد، دەستیشگیراوە بەسەر بڕە پارەکەدا کە بە تۆمەتبارەکان بووە.  تۆمەتبارەکان ناویان (ر. م. ق، ع. ق. گ و ع. ق. گ)ـە و بە رەچەڵەک عەرەبن. سەرکەوت ئەحمەد دەڵێت "دانیان به تاوانه‌كه‌یاندا ناوه، به بڕیاری دادوه‌ر راگیراون و لێكۆڵینه‌وه‌كان به‌رده‌وامن. "