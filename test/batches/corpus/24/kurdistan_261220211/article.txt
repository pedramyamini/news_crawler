نه‌هسه‌ت سه‌لمان، به‌رپرسی په‌یوه‌ندیی و راگه‌یاندنی بهڕێوه‌به‌رایه‌تیی پۆلیسی زاخۆ به‌رووداوی رایگه‌یاند، دره‌نگانێکی شه‌وی رابردوو (٢٥ - ١٢ - ٢٠٢١) له‌به‌رامبه‌ر قایمقامییه‌تی زاخۆ رووداوه‌که روویداوە و، به‌هۆیه‌وه کەسێک گیانی له‌ده‌ستداوه.  به‌رپرسی په‌یوه‌ندیی و راگه‌یاندنی به‌رێوه‌به‌رایه‌تیی پۆلیسی زاخۆ دەڵێت، به‌پیێ لێکۆڵینەوە سه‌ره‌تاییه‌کان و له‌کاتی گه‌یشتنی تیمه‌کاتی پۆلیس، دەرکەوتووە به‌هۆی که‌وتنەخوارەوە لە شوێنی ئاسانسۆری باڵەخانەکەوە گیانی له‌ده‌ستداوه، لێکۆڵینه‌وه‌ش له‌سه‌ر رووداوه‌که ده‌ستپێکردووه.  بەپێی زانیارییەکانی رووداو هەر شەوی رابردوو تەرمی مه‌حموود حوسێن مسته‌فا بەخاکسپێردراوە.