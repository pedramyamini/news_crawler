تاهیر عەبدوڵڵا، بەڕێوەبەری فڕۆکەخانەی نێودەوڵەتی سلێمانی بە تۆڕی میدیایی رووداوی راگەیاند، بەهۆی بەفربارینەوە، لە کاژێر ٧: ٠٠ی بەیانی ئەمڕۆوە، گەشتە ئاسمانییەکان راگیراون، بەڵام ئێستا دۆخەکە ئاسایی بووەتەوە و ئامادەین بۆ دەستپێکردنەوەی گەشتەکان.  تاهیر عەبدوڵڵا گوتی: "لەگەڵ بەشی پێشبینییەکانی کەشناسی سلێمانی لە هاوئاهەنگیداین و ئەگەر ئەوان ئاماژەیەکمان بۆ بکەن، ئێمە گەشتەکانمان دەستپێدەکەینەوە".  ئەم شەپۆلی بەفربارینە، هەموو کوردستانی گرتووەتەوە، ئەحمەد هۆشیار، بەڕێوەبەری فڕۆکەخانەی نێودەوڵەتیی هەولێر بە رووداوی گوت: " سەرەڕای بەفربارینی بەردەوام، گەشتە ئاسمانییەکان بەردەوامن و هیچ مەترسییەک لە ئارادا نییە".