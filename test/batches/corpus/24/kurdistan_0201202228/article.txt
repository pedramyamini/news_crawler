رۆژی یەکشەممە ٢ - ١ - ٢٠٢٢ بژار حەکیم، جێگری نەقیبی رۆژنامەنووسانی کوردستان بە تۆڕی میدیایی رووداوی راگەیاند، وەرگرتنی ئەو بڕە پارەیە لەلایەن ژمارەیەک پەیامنێر و رۆژنامەنووسەوە، پەیوەندیی بە دەزگاکان خۆیانەوە هەیە و هەر خۆشیان دەتوانن لێپێچینەوە بکەن.  بژار حەکیم گوتی: "رۆژنامەنووس مادام مووچەی هەیە، نابێ پارە وەربگرێت، بەڵام کە ئەو کارەیان کردووە ناچێتە قاڵبی بەرتیلەوە، دیاری وەرگرتن ئاساییە، بەڵام بەو مەرجەی کاریگەری لەسەر رەوتی کاری پرۆفیشناڵانە نەبێت".  ئێواره‌ی رۆژی شەممە ١ - ١ - ٢٠٢٢ له ته‌كیه‌ی كه‌سنه‌زانی له شاری سلێمانی، له‌كۆنگره‌یه‌كی رۆژنامه‌ڤانیدا ئه‌نجوومه‌نی ته‌كیەکه به رابەرایەتی شێخ نه‌هرۆ كه‌سنه‌زانی، كۆنگره‌یه‌كی رۆژنامه‌نووسی ئه‌نجام دا به‌مه‌به‌ستی ئاشكراكرنی پڕۆژه‌یه‌كی شێخ نه‌هرۆ بۆ گه‌نجان و دوای ته‌واوبوونی كۆنگره‌كه‌ش، هه‌ر رۆژنامه‌نووسێك دیارییەکی پێدرا کە بڕی ٢٥٠ هه‌زار دیناری عێراقی بوو.  سێ رۆژنامەنووس رەتیانکردەوە دیارییەکە وەربگرن، یەکێک لەوانە، هۆرڤان رەفعەت، پەیامانێری تۆڕی میدیایی رووداو بوو کە لەو بارەوە گوتی: " دوای ئەوەی دیارییەکەم قبووڵکرد، کە بینیم پارەیە، دەستبەجێ بۆم گەڕاندنەوە. "