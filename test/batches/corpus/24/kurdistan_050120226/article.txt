ئەمڕۆ چوارشەممە، ٥ - ١ - ٢٠٢٢، نەوزاد شێخ كامل، بەڕێوەبەری گشتی بازرگانی لە وەزارەتی بازرگانی و پیشەسازیی هەرێمی کوردستان، بە تۆڕی میدیایی رووداوی راگەیاند، چەكی پارەی بەشی هەشتەمی پارەی جووتیاران بۆ ساڵی ٢٠٢١ گەیشتووەتە هەرێمی کوردستان و لە چەند رۆژی ئایندەشدا پاش وەرگرتنی رێکارە کارگێڕییەکان لە رێگەی بەڕێوەبەرایەتی بازرگانی دانەوێڵەی شارەكان چەكەكان دابەش دەكرێن بە پێی رۆژی وەرگرتنی گەنم لە سایلۆكان.   بڕی پارەی هاتوو بۆ شارەكان بەمشێوەیەیە:   سەبارەت بە پارەی گەنمی جووتیاران، نەوزاد شێخ كامل، گوتی، "بڕی پارەی گەنمی جووتیارانی کوردستان کە لەلای حکومەتی عێراق ماوە زیاتر لە ٣٥٠ ملیار و ٣٢٧ ملیۆن دینار دەبێت کە بڕی ٣٠٨ ملیار دیناریان هی ساڵانی ٢٠١٤، ٢٠١٦، ٢٠١٥ یە، هەروەها بڕی پارەی گەنمی ساڵی ٢٠٢١ یش کە هێشتا لای حکومەتی عێراق ماوەتەوە بڕی ٤٢ ملیار و ٣٢٧ ملیۆن و ٦٠٧ هەزار دینار دەبێت. "