رەنج پشدەری، چالاکوانی بواری کۆچبەران گوتی، بە گوێرەی زانیارییەکان نزیکەی ٦٠ کەس لە کۆچبەرەکانی نێو بەلەمەکە کوردن و قسەیان لەگەڵ کردووە کاتێک لە نێو بەلەمەکە بوون گوتویانە وا خەریکە نقووم دەبین و مۆبایلەکەیان داخراوەتەوە.  رەنج پشدەری ئاماژەی بەوەدا پۆلیسی یۆنان چووە بەدەم کۆچبەرەکانەوە، بەڵام تاوەکو ئێستا بە فەرمی پۆلیس راینەگەیاندووە سەرجەم کۆچبەرەکان رزگار کراون یان خنکاون.  ئەگەرچی کەسوکاری یەکێک لە کۆچبەرەکان کە پەیوەندیی پێوەکردوون، دەڵێت، سەرجەم کۆچبەران رزگارکراون و لای پۆلیسی یۆنانن.  بەلەمەکە کە بەلەمی ماسیگرتن بووە لە تورکیاوە بەڕێکەوتووە و کۆچبەری لە تورکیاوە بۆ یۆنان گواستووەتەوە.