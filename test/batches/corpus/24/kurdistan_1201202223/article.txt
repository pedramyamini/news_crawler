ئەمڕۆ چوارشەممە ١٢ - ٠١ - ٢٠٢٢ فازڵ حاجی حوسێن، گوتەبێژی پۆلیسی هاتووچۆی هەولێر بە رووداوی راگەیاند، ئەمشەو چوارشەممە کەسێک کە پۆلیسی هاتووچۆیە و تەمەنی ٦١ ساڵە، لەکاتی گەڕانەوەیدا بۆ ماڵ، لەکاتی لێخوڕیندا جەڵتە لێیدەدا و دەستبەجێ گیان لەدەستدەدات.  فازڵ حاجی گوتی: "پۆلیسەکە ناوی دڵشاد سلێمانە و بە دڵشادی بەڕاد ناسراوە و پێشتریش جەڵتە لێیداوە".  تەرمی دڵشاد سلێمان دواتر بردرایە دادپزیشکیی هەولێر، گوتەبێژی هاتووچۆی هەولێر دەڵێت: "کاتێک جەڵتە لێیداوە، تەنیا ئەوەندە توانای هەبووە کە ئۆتۆمبێلەکەی هێواش بکاتەوە و دواتر دەچێتە سەر دوورگەی نێوان جادەکان و ئۆتۆمبێلەکەی دەگیرسێتەوە".