شەوی ١٦ - ٠١ - ٢٠٢٢ ئاسۆ کەمال، بەڕێوەبەری کەشناسیی سلێمانی بە تۆڕی میدیایی رووداوی راگەیاند، شەپۆلی باران بارین تاوەکو سبەی بەردەوام دەبێت، دواتر رۆژانی سێشەممە و چوارشەممە تاڕاددەیەک دۆخی کەشوهەوا جێگیر دەبێت و "شەوی چوارشەممە لەسەر پێنجشەممە شەپۆلێکی دیکەی باران و بەفر روو لە ناوچەکە دەکات".  بەڕێوەبەری کەشناسیی سلێمانی باسی لەوەش کرد، لەو ماوەیەی بەفر و باران نابارێت، پلەی گەرما نزم دەبێت و کەشەکە سارد دەبێت؛ گوتیشی، بەگشتی پلەی گەرما لە نزمبوونەوەدا دەبێت تاوەکو ناوەڕاستی هەفتەی داهاتوو و دوای ئەوە پلەی گەرما بەرز دەبێتەوە.  بەگوێرەی راگەیێندراوەکەی کەشناسیی هەرێمی کوردستان، لە ١٢ کاژێری رابردوودا بڕی بارانبارین بەمجۆرە بووە:  بەهۆی بەردەوامیی بەفر و بارانەوە، لە چەندین ناوچەی سنووری پارێزگای سلێمانی دەوامی خوێندن و باخچەی ساوایان راگیراوە.