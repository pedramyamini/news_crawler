سەرۆکایەتیی کارەسات و رووداوە سرووشتییەکانی تورکیا "ئافاد" بڵاویکردەوە، کاژێر ٠٠: ٣٤ ـی بەرەبەیانی رۆژی چوارشەممە ١٢ - ٠١ - ٢٠٢٢ بوومەلەرزەیەک لە پارێزگای خارپێت (ئێلازیخ) روویدا. ئافاد رایگەیاند، قووڵایی بوومەلەرزەکە بە ١٤.٢١ کیلۆمەتر تۆمارکراوە.  هەروەها روانگەی قەندیللی زانکۆی بۆغازیچی رایگەیاند، زیاترین کاریگەریی بوومەلەرزەکە لە شارۆچکەی قۆوانجیان بووە؛  تاوەکو ئێستا لایەنی پەیوەندیدار هیچ راگەیێندراوێکی لەبارەی زەرەر و زیانی ئەو بوومەلەرزەوە بڵاونەکردووەتەوە.  رۆژی ٢٤ - ٠١ - ٢٠٢٠ بوومەلەرزەیەک بە گوڕی ٦.٥ پلەی رێختەر روویدا. کاریگەریی بوومەلەرزەکە بووە هۆی گیانلەدەستدانی ٤١ کەس و برینداربوونی هەزار و ٦٠٧ کەسی دیکە.