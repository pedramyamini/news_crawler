دكتۆر سەفین رەشید سندی، رۆژی ١١ی دیسەمبەری ٢٠٢١ لەشاری هەولێر بەشێوەیەكی لەناكاو كۆچی دواییكرد.   ئەمەش دەقی پرسەنامەكەی رەشید سندییە:   سوپاس و پێزانین لەلایەن خانەوادەی خوالێخۆشبوو (دکتۆر سەفین رەشید سندی)   بەناوی خۆم و بنەماڵەی حاجی بەدری سندی، سوپاس و پێزانینی خۆمان ئاراستەی جەنابی ھێژا (سەرۆک مسعود بارزانی)، رێزدار کاك (نێچیرڤان بارزانی) سەرۆکی ھەرێمی کوردستان، و رێزدار كاك (مەسرور بارزانی) سەرۆکی حکومەتی هه‌رێمی کوردستان دەکەین، لەبەرامبەر ھاوخەمییان بۆ لەدەستدان و کۆچی ناوادەی (دکتۆر سەفین)ی کوڕم.  هەر به‌م بۆنه‌یه‌وه سوپاس و پێزانینمان ئاراسته‌ی هه‌موو ئه‌و بەڕێزانه ده‌كه‌ین كه لە مەراسیمی بەخاكسپاردن بەشداربوون و، ئه‌و بەڕێزانه‌ی بە ئامادەبوون له پرسه‌كه یان له رێگەی په‌یوه‌ندی تەلەفۆنی یان نامە سه‌ره‌خۆشییان لێكردین و هاوخەمیی خۆیان بە ئێمه گەیاند.  - به‌ڕێز كاك (بافڵ جه‌لال تاڵەبانی) سه‌رۆكی یه‌كێتی نیشتمانی كوردستان  - بەڕێز كاك (فازڵ میرانی) سكرتێری مەکتەبی سیاسی پارتی دیموكراتی كوردستان  - بەڕێز كاك (قوباد تاڵەبانی) جێگری سه‌رۆكی حكومه‌تی هه‌رێمی كوردستان  - به‌ڕێز كاك (دەرباز کۆسرەت رەسول) كارگێڕی مه‌كته‌بی سیاسی یه‌كێتی نیشتمانی كوردستان  - بەڕێزان ئەندامانی مەکتەبی سیاسی و ئەنجوومەنی سەرکردایەتی پارتی دیموکراتی کوردستان  - بەڕێزان لە سەرۆکایەتی پەرلەمانی کوردستان و ئەندامانی بەڕێزی پەرلەمان.  - بەڕێزان لە سەرۆکایەتی ھەرێمی کوردستان و سەرۆکایەتی حکومەت و وه‌زیره بەڕێزه‌كان له حکومەتی هەرێمی کوردستان.  - بەڕێزان پارێزگاری ھەولێر، پارێزگاری دھۆک و بەڕێز سەرپەرشتیاری ئیدارەی سەربەخۆی زاخۆ.  - بەڕێزان سەرکردە و ئەندامانی حیزب و لایەنە سیاسییەکانی کوردستان.  - بەڕێزان بەرپرس و ھەڤاڵانی لقی ٨ ـی زاخۆ و کادیر و ئۆرگانەکانی پارتی دیموکراتی کوردستان.  - بەڕێزان فەرماندە و پێشمەرگە و ھەڤاڵان.  - بەڕێزان کەسایەتی و پیاوانی ئایینی و کۆمەڵایەتی له کوردستان و ده‌ره‌وه‌ی وڵات.  - بەڕێزان ھاوڕێ و ھاوپیشە و ھاوکارانی خوالێخۆشبوو.  - گشت کەسوکار و خزم و هاوڕێ و دۆستانی بەڕێز لە كوردستان و ده‌ره‌وه‌ی وڵات  دڵسۆزی و هاوخەمیتان بۆ كۆچی دوایی دكتۆر (سه‌فین) لە خەم و پەژارەی كەمكردینەوە و دڵنەوایی پێبەخشین.  له خوای مەزن داواكارین هەموو لایەک بپارێزێت و هه‌میشه سه‌لامه‌تبن.