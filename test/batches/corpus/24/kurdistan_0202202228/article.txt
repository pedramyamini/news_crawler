لە تویتەکەدا محەممەد ئەمین بیلمەز، پارێزگاری وان نووسیوویەتی: "هێزە ئەمنییەکان بەشێوەیەکی راستەوخۆ رێگرییان لە دوو هەزار و ٣٩٨ کۆچبەری نایاسایی کردووە لە بەزاندنی سنوورەکان لە کاتی هەوڵی پەڕینەوەیان بۆ نێو سنوورەکانی پارێزگای وان".   هەروەها ١٧١ قاچاخچی بەتۆمەتی هاوکاریکردنی کۆچبەران بۆ پەڕینەوە و دەربازکردنیان بۆ نێو سنوورەکانی تورکیا لە دیوی پارێزگای وان، دەستگیرکراون و دەستبەسەر ٦٨ ئۆتۆمبێل و بارهەڵگر و پاسی جۆراوجۆردا گیراوە، کە قاچاخچییەکان بەمەبەستی گواستنەوەی کۆچبەران بەکاریاندەهێنا.   پارێزگاری وان دەڵێت: "سەرباری خراپی کەشوهەوا، بەڵام شەپۆلی کۆچی نایاسایی بەردەوام روو لە سنوورەکانمان دەکەن و هێزە ئەمنییەکانیشمان چاوکراوانە بەرەنگاری پرۆسەی کۆچبەری نایاسایی و قاچاخیکردن بە مرۆڤ دەبنەوە.