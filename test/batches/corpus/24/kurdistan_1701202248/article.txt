ئەمڕۆ دووشەممە، ١٧ - ١ - ٢٠٢٢، دەروازی سنووریی پێشابوور، لەراگەیێندراوێکدا کە ئاڕاستەی ئەو کەسانەی کردووە مافی مانەوەیان لە هەرێمی کوردستان هەیە، یان هەڵگری وەڵاتینامەی بیانی، یان مافی مانەوەی بیانیین و لە رۆژئاوای کوردستان گیریان خواردووە، ئاگاداریان دەکاتەوە رۆژی چوارشەممە ١٩ - ١ - ٢٠٢٢ رێگەیان پێدەدرێت بۆ ئەوەی لە رێگەی خاڵی وەلیدەوە بگەڕێنەوە بۆ هەرێمی کوردستان.  سەبارەت بە کاتی کردنەوە و داخستنی دەروازەکە، کە تەنیا رۆژی چوارشەممە دەبێت، لە راگەیێندراوەکەدا هاتووە: "لەکاژێر ٩ی بەیانی تاوەکو ٤ی ئێوارە دەکرێتەوە و رێگەی گەڕانەوە بەو کەسانە دەدرێت".  لە راگەیێندراوەکەدا ئاماژە بۆ ئەوەکراوە ئەو راگەیێندراوە ئەو کەسانە دەگرێتەوە کە لە رێگەی دەروازەی سنووری پێشابوورەوە بە رێگەی فەرمی پەڕیونەتەوە بۆ سووریا و دەروازەکەش تەنیا یەک رۆژ دەکرێتەوە.