وارشین سەلمان، قایمقامى قەزای ئامێدى ئەو هەواڵەی بۆ رووداو پشتڕاستکردەوە و رایگەیاند، فڕۆکەکانى تورکیا گەلی سەرگەلێیان بۆردوومان کردووە کە نزیک گوندی سەرگەلێیە و نزیکەی هەشت کیلۆمەتر لە سەنتەری قەزای ئامێدییەوە دوورە.  قایمقامی ئامێدی رایگەیاند، "لەبەر دووریی شوێنی بۆردوومانکردن، ئێمە نازانین زیانەکانی ئەو شوێنە چییە، بەڵام بۆ خەڵکی سڤیل هیچ زیانێکی نەبووە. "  فائیق بەلاڤەیی، دانیشتوویەکی گوندی بەلاڤەیە لە بناری چیای مەتین، بە تۆڕی میدیایی رووداوی راگەیاند، بۆردوومانەکە کاژێر ٠٩: ١٥ خولەک بووە.   فائیق بەلاڤەیی ئەوەشی گوت کە دەنگی بۆردوومانەکە ترس و دڵەڕاوکێی بۆ خەڵکی ناوچەکە دروستکردووە.