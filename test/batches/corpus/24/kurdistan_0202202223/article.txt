رۆژی چوارشەممە، ٠٢ - ٠٢ - ٢٠٢٢ عەلی تەتەر، پارێزگاری دهۆک لەگەڵ قایمقام و بەڕێوەری فەرمانگە پەیوەندیدارەکان کۆبووەوە، دوای کۆبوونەوەکە راگەیێندراوێکی بڵاو کردەوە، بەپێی راگەیێندراوەکەی پاریزگاری دهۆک، هەر تاوەر و باڵەخانەیەک کە پابەندی رێنوێنی و یاسا نەبووبێت سزا دەدرێت.  لە راگەیێندراوەکەی پارێزگاری دهۆکدا هاتووە، "هەر تاوەرێک کە لەژێر قۆناخی جێبەجێکردندایە و بەپێی رێنماییەکان کاری نەکردبێت، بەپێی یاسا مەمەڵەی لەگەڵدا دەکرێت و دەبێت ئەو زێدەڕۆییانەی کە کردوویانن راستی بکەنەوە. "  پارێزگاری دهۆک جەخت دەکاتەوە کە دەبێت تاوەر و باڵەخانەکان بەپێی رێنماییە بەرکارەکانی هەرێمی کوردستان دروستبکرێن و بەپێی ئەو پلانەی کە پێشتر رەزامەندیی لەسەر دراوە بەو شێوەیە دروستبکرێن.  لە کۆتایی راگەیێندراوەکەیدا پارێزگاری دهۆک دەڵێت، رەزامەندییان لەسەر دروستکردنی دوو تاوەری نوێ دەربڕیوە، یەکێک لەو تاوەرانە لە سەنتەری شاری دهۆک و ئەوی دیکەش لە سێمێل دروستدەکرێت.