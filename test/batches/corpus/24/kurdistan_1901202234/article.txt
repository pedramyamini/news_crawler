ئیدارەی گەرمیان لە راگەیێندراوێکدا کە ئەمڕۆ چوارشەممە ١٩ - ١ - ٢٠٢٢، بڵاویکردووەتەوە رایگەیاند: "بەپێی پێشبینیەکانی کەشوهەوا بۆ سبەینێ پلەکانی گەرما لەناوچە جیاوازەکانی سنووری ئیدارەی گەرمیان زۆر دادەبەزن و شەپۆلێکی سەرما ناوچەکە دەگرێتەوە، لەپێناو سەلامەتی فەرمانبەران بڕیارماندا سبەینێ پێنجشەمە ٢٠ - ١ - ٢٢، لە سەرجەم فەرمانگەکانی حکومەت پشووی فەرمی بێت، جگە لە فەرمانگە خزمەتگوزارییەکان کە خشتەی کارکردنیان دەستنیشان کراوە".  ئیدارەی گەرمیان لە راگەیێندراوەکەیدا داوا لە شۆفێران دەکات لەپێناو پاراستنی ژیانیان پابەندی رێنماییەکانی هاتووچۆ بن.  ئەمڕۆ چوارشەممە، ١٩ - ١ - ٢٠٢٢، بەهۆی بەفربارین و دابەزینی پلەکانی گەرما، هەریەک لە پارێزگای سلێمانی و هەولێر و ئیدارەی سەربەخۆی زاخۆ و ئیدارەی سەربەخۆی زاخۆ رۆژی پێنجشەممەیان کردە پشوو.