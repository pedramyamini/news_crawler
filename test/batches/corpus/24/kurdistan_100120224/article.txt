رۆژی یەکشەممە ٠٩ - ٠١ - ٢٠٢٢ هەڵبژاردنی دەستەی سەرۆکایەتیی پەرلەمانی عێراق بەڕێوەچوو، ٢٢٨ پەرلەمانتار دەنگیان دا، لەو ژمارەیەش ٢٠٠ پەرلەمانتار دەنگیان بۆ محەممەد حەلبووسی دا وەک سەرۆکی پەرلەمان، ١٨٢ پەرلەمانتار دەنگیان بە حاکم زاملی دا وەک جێگری یەکەم و ١٨٠ پەرلەمانتاریش دەنگیان دایە شاخەوان عەبدوڵڵا وەک جێگری دووەمی سەرۆکی پەرلەمانی عێراق.  نێچیرڤان بارزانی، سەرۆکی هەرێمی کوردستان لە پەیامێکدا به‌بۆنه‌ى هه‌ڵبژاردنی دەستەی سەرۆکایەتیی پەرلەمانی عێراق پيرۆزبايى له محه‌ممه‌د حه‌لبووسى و، هه‌روه‌ها له حاكم زاملى و شاخه‌وان عه‌بدوڵلا هه‌ردوو جێگرانى يه‌كه‌م و دووه‌مى سەرۆکی پەرلەمان کرد و لە پەیامەکەدا هيواى سه‌ركه‌وتنيان بۆ ده‌خوازێت.  سەرۆکی هەرێمی کوردستان لە پەیامەکەیدا هيوای خواست "هه‌ڵبژاردنى ده‌سته‌ى سه‌رۆكايه‌تيى ئه‌نجوومه‌نى نوێنه‌رانى عێراق ببێته ده‌سپێكى پرۆسه‌يه‌كى سياسيى دروست له وڵات كه كۆكه‌ره‌وه‌ى هه‌موو هێز و لايه‌ن و پێكهاته‌كانى وڵات بێت و عێراق به‌ره‌و قۆناخێكى تازه له ئارامى و سه‌قامگيريى سياسى و كاركردنى پێكه‌وه‌يى ئاراسته بكات له‌پێناو خزمه‌تكردنى زياتر و ئێستا و داهاتوويه‌كى باشتر بۆ هاووڵاتييان".