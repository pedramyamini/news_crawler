میکائیل خەزال، ژەنیار و بەرهەمهێنەر ئەو پیشەیەی بە رێککەوت بووە، بە شێوەیەک کە ئامێرێکی میوزیکی هەبووە، لێی شکاوە، چووەتە لای وەستا چاکی بکاتەوە، بەڵام ئەوە رێگەی ئەو جیهانەی بۆ کردووەتەوە.  لە بارودۆخی ئابووری ئەم رۆژانەدا کڕینی ئامێری مۆسیقا بۆ خەڵک کارێکی لە پێشینە نییە. لە رۆژهەڵاتی کوردستان جگەلە کاریگەریی گەمارۆکان و رەوشی نەگونجاوی ئابووری، کۆرۆناش ئابووریی وڵاتانی رووبەڕووی تەنگوچەڵەمەی زۆر کردووەتەوە. ئەم دۆخە کاریگەریی لەسەر بەرهەمەکانی ئەوانیش داناوە.  بەڵام تەنیا ئەوە زیانی بەو کارگەیە نەگەیاندووە، بەڵکو قاچاخ و هاوردەی ڤیۆلۆنی هەرزان و کوالێتیی نزمیش زیانی بە کاری دەستییان گەیاندووە.  جگە لە دروستکردنی ڤیۆڵۆنی نوێ، لە کارگەکەی میکائیل خەزال ئامێرە کۆن و شکاوەکانیش نۆژەن دەکرێنەوە؛ سەرەڕای هەموو ئەو کێشانە ئەمان دەڵێن خۆیان بە هەوڵی خۆیان کارگەکەیان دامەزراندووە و هاوکاری نەکراون.