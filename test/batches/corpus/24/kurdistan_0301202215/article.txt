محەممەد ئەمین بیلمەز، پارێزگاری وان لە هەژماری تایبەتی خۆی لە تۆڕی کۆمەڵایەتیی تویتەر رایگەیاند، بەهۆی بارینی بەفرێكی زۆر لە سنووری پارێزگاکەیان، رۆژی ٣ی کانوونی دووەمی ٢٠٢٢ لە شارۆچکەی توشبا لە ناوەندی شاری وان و شارۆچکەکانی رێگەی ئاوریشم، ئارتەمێتان و سارای بۆ قۆناخەکانی خوێندنی سەرەتایی و ناوەندی یەک رۆژ پشووی خوێندن راگەیێندراوە.  بەگوێرەی راگەیێندراوی پارێزگای وان، هەر ئەمڕۆ ئەو فەرمانبەرانەی کەرتی گشتی کە خاوەن پێداویستیی تایبەتن و دووگیانن، پشوو وەردەگرن و ناچنە سەر کار.  لە ناوەندی ئەو شارۆچکانەی وان کە پشووی خوێندنیان تێدا راگەیێندراوە، لەنێوان ٨ بۆ ١٦ سانتیمەتر و لە ناوچە شاخاوییەکانیش زیاتر لە مەترێک بەفر باریوە.