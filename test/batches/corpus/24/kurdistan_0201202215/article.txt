لە ئەرزەرۆم پلەی گەرمی سێ پلە ژێر سفری سیلیزییە، لە بەیانی ئەمڕۆ یەکشەممەوە بەفربارین دەستیپێکردووە و بەردەوامە، بەفر شەقام، کۆڵان و پارکەکانی سپیپۆش کرد.  لە قەرسیش بەفربارین لە بەیانی ئەمڕۆ یەکشەممەوە دەستیپێکردووە و بەردەوامە. بەفربارین سێوازی گرتووەتەوە و زوقم دیواری ماڵەکانی گرتووە.  لە ناوچەی پولورێی دێرسمیش، بەفربارین دەستیپێکردووە و هاونیشتمانیان بەفری بەردەم ماڵ و دووکانەکانیان رادەماڵن.  لە سێواز بەهۆی بارینی بەفرێکی زۆرەوە، رێگەی ٦٨ گوند گیراوە، بەفربارین لە شەوی رابردووەوە دەستیپێکردووە و تاوەکو ئێستا بەردەوامە.  هەفتەی رابردووش، شەپۆلێکی بەفربارین بەشێک لە شارەکانی باکووری کوردستانی گرتەوە. لە هەندێ ناوچە پلەکانی گەرما دابەزین بۆ نزیکەی ٢٦ پلە ژێر سفری سیلیزی.  سێ شاری باکووری کوردستان نزمترین پلەی گەرمی تێدا تۆمار دەکرێت، کە ئەوانیش، قەرس، ئەرزەڕۆم و ئەردەخانن.