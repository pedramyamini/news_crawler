هەرچی پارێزگاکانی سلێمانی و دهۆکن، بە رێژەی کەمتر لە کۆی بارانی وەرزی بارینی رابردوو باران باریوە. ئاسۆ کەمال، بەڕێوەبەری کەشناسیی سلێمانی بە تۆڕی میدیایی رووداوی راگەیاند، هێشتا وەرزێکی درێژی بارانبارین لە بەردەمە و ئەگەری بارانی باش هەیە.  بە گوێرەی ئەو ئامارەی رۆژی شەممە ١٥ - ١ - ٢٠٢٢، تۆڕی میدیایی رووداو لە بەڕێوەبەرایەتیی کەشناسی و بومەلەرزەزانیی هەرێمی کوردستان وەریگرتووە، کۆی بارانبارینی ئەم وەرزەی بارین ٢٠٢١ - ٢٠٢٢، تاوەکو ئەمڕۆ شەممە کاژێر ٠٩: ٠٠ی سەر لەبەیانی خراوەتەڕوو. هاوکات کۆی بارانبارینی وەرزی بارینی رابردوو ٢٠٢٠ - ٢٠٢١ لە ئامارەکەدا خراوەتەڕوو.  پارێزگای هەولێر: کۆی باران بارینی ئەم وەرزە، ١٤٠.٨ میلیمەتر بووە، کۆی بارانبارینی وەرزی بارینی رابردوو، ٧٤.٥ میلیمەتر بووە، بەوەش ئەمساڵ تاوەکو ئەمڕۆ، ٦٦.٢ میلیمەتر بارانی زیاتر باریوە.  پارێزگای سلێمانی: کۆی بارانبارینی ئەم وەرزە ١٩٧.٥ بارانە، کۆی بارانبارینی وەرزی بارینی رابردوو، ٢٢٦.٤ میلیمەتر بووە، بەوەش ئەمساڵ تاوەکو ئێستا ٢٨.٩ کەمتر بارانباریوە.  پارێزگای دهۆک، ٨٢.٩ میلیمەتر بارن باریوە، وەرزی بارانبارینی رابردوو ٨٥.١ میلیمەتر بارانباریبوو، بەوەش ئەمساڵ ٢.٢ میلیمەتر باران کەمتر باریوە لە کۆی وەرزی بارینی رابردوو.  پارێزگای کەرکووک: ٦٥.٦ میلیمەتر باران باریوە، کۆی بارانبارینی وەرزی بارینی رابردوو ٣٩.٢ میلیمەتر باران بووە، بەوەش ٢٦.٤ میلیمەتر بارانی زیاتر باریوە.  پارێزگای هەڵەبجە: ٢٢٦.٥ میلیمەتر باران باریوە، کۆی وەرزی بارانبارینی رابردوو ١٢٥.٨ میلیمەتر بووە، بەوەش تاوەکو ئەمڕۆ ١٠٠.٧ میلیمەتر بارانی زیاتر باریوە.