ئەمڕۆ سێشەممە ١٨ - ٠١ - ٢٠٢٢ سعود مستۆ، بەڕێوەبەری گشتیی کاروباری ئێزدیان لە وەزارەتی ئەوقاف هەواڵەکەی بۆ رووداو پشتڕاستکردەوە.  لەبارەی گەڕانەوەی تەرمی شێخ شامۆوە، سعود مستۆ رایگەیاند، دوای تەواوبوونی رێکارە یاساییەکان، تەرمەکەی دەگەڕێنرێتەوە بۆ هەرێمی کوردستان و لە خانکێ بە خاکدەسپێردرێت.  پێشتر شێخ خەیری، شێخ نەعمۆ، برای شێخ شامۆ بە رووداوی راگەیاند کە براکەی سێ قورچک ڤاکسینی وەرگرتووە و دوایینیان نزیکەی مانگێک پێش تووشبوونی بووە بە کۆرۆنا.  شێخ شامۆ شێخ نەعمۆ لە ساڵی ١٩٦٦ لە کۆمەڵگەی خانکێ سەر بە قەزای سێمێل لەدایکبووە. یەکێکە لە دامەزرێنەرانی بنکەی رۆشنبیریی لالش، شێخ شامۆ، ئەندامی خولی رابردووی پەرلەمانی کوردستان بوو، لە کابینەی نوێی حکومەتی هەرێمی کوردستان بووەتە راوێژکاری سەرۆکی حکومەت بۆ کاروباری ئێزدییان.