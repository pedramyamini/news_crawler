ئازاد تەها، گوتەبێژی هاتووچۆی دهۆک بە تۆڕی میدیایی رووداوی راگەیاند، زۆربەی ئەو رووداوە هاتووچۆیانە لە سنووری بەردەڕەش و قەزای ئاکرێ بوون، بەڵام جگە لەو دوو ناوچەیە، لە قەزاکانی ئامێدی و زاخۆ و ناوچەکانی دیکەش رووداوی هاتووچۆ روویانداوە.   لەبارەی زیانەکان، گوتەبێژی پۆلیسی هاتووچۆی دهۆک ئاماژەی بەوە کرد، نۆ کەس برینداربوون و جگە لەوەش نزیکەی ٣٠ ئۆتۆمبێل زیانی ماددیان بەرکەوتووە.   گوتەبێژی هاتووچۆی دهۆک لە رێگەی رووداوەوە داوای لە شۆفێرانکرد کە زیاتر هۆشیاربن لەم رۆژانەدا کە پلەکانی گەرما دابەزیون. دەڵێت، بەیانیی زوو و ئێواران بەستەڵەک لە شەقامەکان دروستدەبێت، بۆیە دەبێت زۆر بە وریایی هاتووچۆ بکەن، یان ئەوانەی کاری پێویستیان نییە، لەو کاتانەدا هاتووچۆ نەکەن.   وێنەی دوو رووداوی هاتووچۆ لە سنووری پارێزگای دهۆک. وێنە: رووداو