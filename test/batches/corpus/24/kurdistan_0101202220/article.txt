زابیت بەکتاش، خاوەنی سەگەکە دەڵێت "لەبەر ئەوەی دایکی ناتوانێت تێر شیری بکات، ئەم بەرخۆلەیە لێرەیە، سەگەکەمان تایبەتمەندیی پارێزگاریکردن لە مەڕوماڵاتی هەیە و خاوەندارییان دەکات؛ بینیمان شیر بەم بەرخە برسییە دەدات. بۆ ئێمە رووداوێکی سەیرە! "   ئەم سەگە لە جۆری کانگاڵە و لە باکووری کوردستان زۆرە؛ لە هەندێک شوێندا بە هەوشار دەناسرێت؛ سەگەکە خۆشی بێچووی هەیە و بە هەمان هەستی دایکایەتی، ئەم بەرخەش تێر شیر دەکات.  ڤێدات چەلەبی، موختار دەڵێت "رۆژێک سەیرمان کرد سەگێکی کانگاڵ شیر بە بەرخێک دەدات. راستی ئێمە حەپەساین! بەڵام دیارە هەستی دایکایەتییە".  ئەم دیمەنە لە تۆڕە کۆمەڵایەتییەکاندا بووەتە جێگەی سەرنج و خەڵکی بۆ بینینی سەردانی ئەو ماڵە دەکەن.