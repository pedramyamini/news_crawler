شاخەوان عەبدوڵڵا، جێگری دووەمی سەرۆکی پەرلەمانی عێراق بە رووداوی راگەیاند، لە هەر خولێکدا، نوێنەری وڵاتێک دەبێتە سەرۆکی کۆمەڵەی نەتەوە یەکگرتووەکان، ئەم خولە عەبدوڵڵا شاهید، نوێنەری ماڵدیڤ سەرۆکایەتیی کۆبوونەوەکە دەکات و هەر کەسێکیش لەگەڵی کۆببێتەوە، ئاڵای نەتەوە یەکگرتووەکان و ماڵدیڤ دادەنرێت.  چەند رۆژێکە شاخەوان عەبدوڵڵا، جێگری دووەمی سەرۆکی پەرلەمانی عێراق بە نوێنەرایەتی عێراق لە ئەمریکایە و رۆژی ١٩ - ٠٢ - ٢٠٢٢ لەگەڵ عەبدوڵڵا شاهید، سەرۆکی کۆمەڵەی نەتەوە یەکگرتووەکان کۆبووەوە.  ئەم خولەی کۆمەڵەی نەتەوە یەکگرتووەکان ٧٦ ەمین خولە، هەرجارە و ئەندامێکی هەمیشەیی وڵاتێکی ئەندام لە کۆمەڵەکە دەبێتە سەرۆک.