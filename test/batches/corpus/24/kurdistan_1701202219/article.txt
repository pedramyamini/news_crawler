بەرپرسانی ئۆکراینی پۆرۆشینکۆ بە "ناپاکی و هاوکاریکردنی گرووپە جوداخوازەکانی نزیک لە رووسیا" تۆمەتبار دەکەن کە لە ساڵی ٢٠١٤ وە بەشێکی ئۆکراینایان لەدەست حکومەتی ناوەندی دەرهێناوە.  لەدوای تۆمەتبارکردنی لە مانگی کانوونی یەکەمی ٢٠٢١، پیترۆ پۆرۆشینکۆ ئۆکراینای جێهێشت، بەڵام دوێنێ لە وارشۆی پایتەختی پۆڵەندا لە کۆنفرانسێکی رۆژنامەڤانیدا رایگەیاند، "دەگەڕێمەوە ئۆکراینا و شەڕی تۆمەتەکان دەکەم".  خەڵکێکی زۆر لە فڕۆکەخانەی ژولیانی لە کییڤ کۆبوونەتەوە، داوای دەستگیرکردنی پۆرۆشینکۆ دەکەن.  پۆرۆشینکۆ لە ساڵی ٢٠١٤ تاوەکو ٢٠١٩ پێنجەم سەرۆکی ئۆکراینا بوو، پێشتریش وەزیری گەشەپێدانی بازرگانی و ئابووری بوو، ماوەیەکیش وەزیری دەرەوەی وڵاتەکەی بوو، لە ساڵی ٢٠٠٥ ـیش سکرتێری ئەنجوومەنی نیشتمانی و بەرگریی ئۆکراینا بوو.