هەدەپە لە راگەیێندراوێکدا ئاماژەی بەوە داوە، مستەفا ئاککول، هاوسەرۆکی شارەوانیی گیل - ی ئامەد، بە پێچەوانەی سیاسەتەکانی پارتەکەمان و پرەنسیپەکانی ئیدارەی خۆجێیی هەڵسوڕاوە و قسەی کردووە. بەو هۆیەوە بۆئەوەی بە مسۆگەری لە هەدەپە دووربخرێتەوە رەوانەی ئەنجوومەنی دسپلینی ناوەندیی هەدەپە کراوە.  لە راگەیێندراوەکەیدا هەدەپە دەشڵێت، دوای کۆتاییهاتنی ئەو قۆناخەی ئەنجوومەنی دسپلینی ناوەندیی هەدەپە لەبارەی مستەفا ئاککول بەڕێوەیدەبات، وردەکاری و ئەنجامەکانی بۆ رای گشتی ئاشکرا دەکەن.