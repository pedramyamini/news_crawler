خۆبەخشان لەژێر چەتری مانگی سووردا ئەو کارە بە شێوەیەکی پلان بۆ داڕێژراو دەکەن.  ئۆرهان تاتڵی، سەرۆکی لقی ئاگریی مانگی سوور دەڵێت، "کەشوهەوا زۆر ساردە؛ ئێستا کە زەوی بە تەواوەتی سپیپۆش بووە، ئەو ئاژەڵە کێوییانەی لەم سرووشتەدا دەژین لە دۆزینەوەی خواردندا تووشی سەختیی زۆر دەبن. ئێمە وەکو خۆبەخشانی ناوچەکە ئەمساڵیش هاوشێوەی ساڵانی رابردوو دەستمان بە جێهێشتنی خواردن لە سرووشت کرد".  به‌ڕێوه‌به‌رایه‌تیی پاركه نیشتمانییه‌كان و پاراستنی سرووشت رۆڵی لە هەڵمەتەکەدا هەیە. هەڵمەتەکە لە کاتێکدایە، لە زۆربەی شوێنەکانی ئەو پارێزگایەی باکووری کوردستان نزیکەی ٤٠ سانتیمەتر بەفر باریوە.  له‌ڕێگەی درۆنه‌وه بەشێک لە چالاكییه‌كه تۆمار كراوە. کچێکی خۆبەخشی بەشداربوو لە چالاکییەکە دەڵێت، "لە ئاگری ئێستا کەشوهەوا زۆر ساردە، ٢٥ - ٢٦ پلەی ژێر سفرە، زستانێکی سەختە. ئێمە وەکو خێزانی کزڵای دەستمان بە چالاکیی دانانی خواردن کرد. خواردنمان بۆ ئاژەڵە کێوییەکان هێنایە ئێرە".  وەکو یەکەم رۆژی چالاکییەکە خۆبەخشان تۆنێک خواردنیان لە چەند ناوچەیەکی ئاگری بۆ ئاژەڵە کێوییەکان جێهێشت. بەپێی بەرنامە، ئەم چالاکییە بە درێژایی زستان بەردەوام دەبێت.