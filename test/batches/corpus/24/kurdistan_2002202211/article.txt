موقەدەم هێمن سلێمان، گوتەبێژی پۆلیسی دهۆک بە تۆڕی میدیایی رووداوی راگەیاند، "پێش نزیکەی هەفتەیەک ڤیدیۆی کەسێکی بەساڵاچوو لە تۆڕە کۆمەڵایەتییەکان بڵاوکرایەوە، پۆلیسی دهۆک توانیی ئەو کەسانە بناسێتەوە کە بوونەتە هۆی بڵاوبوونەوەی ڤیدیۆکە و دەستگیریان بکات".  لەو تۆمارە ڤیدیۆییەی کە پۆلیسی دهۆک بڵاویکردووەتەوە، یەکێک لە تۆمەتبارەکان دەڵێت، "دیمەنی ئەو بەساڵاچووەم گرتووە و بۆ چەند کەسێکم ناردووە، نەمزانی دەگاتە ئەم رادەیە و پەشیمانم".