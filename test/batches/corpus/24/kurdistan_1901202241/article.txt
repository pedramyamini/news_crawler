ئەمڕۆ چوارشەممە، ١٩ - ١ - ٢٠٢٢، موقدەمی مافپەروەر، علی جەمال قدووری، گوتەبێژی پۆلیسی گەرمیان، بە تۆڕی میدیایی رووداوی گوت: "ئێوارەی ئەمڕۆ چوارشەممە لەگ ەڕەکی کەلاری کۆنی قەزای کەلارەوە هاووڵاتییەک هێنرایە بەشی فریاکەوتنی شەهید هەژار کە بەهۆی بەرکەوتنی گوللەوە بریندار بوو بوو، بەگوتەی خۆی لە کۆڵانەکەی ماڵی خۆیان ئۆتۆمبێلی راگرتووە و بەو هۆیەوە لەگەڵ دراوسێیەکی بووەتە دەمەقاڵەیان و لەئەنجامدا دراوسێکەیان خۆی و براکەی بەچەک و چەقۆ هێرشیان کردووەتە سەری و برینداریان کردووە و چەند گوللەیەکیشیان  بە ئۆتۆمبێلەکەیەوە ناوە".  گوتەبێژی پۆلیسی گەرمیان ئاماژەی بەوەشداوە چارەسەری پێویست بۆ بریندارەکە کراوە و پۆلیس پەڕاوی لێکۆڵینەوەی بۆ رووداوەکە کردووەتەوە، بە بڕیاری دادوەریش بەپێی مادەی ٤٠٥/٣١ فەرمانی دەستگیرکردن بۆ تۆمەتباران دەرچووە.