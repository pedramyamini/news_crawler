پرسی هەڵبژاردنی سەرۆککۆماری عێراق لە پەرلەمان بووەتە رۆژەڤ و چەندین کەس خۆیان بۆ ئەو پۆستە بەربژێر کردووە کە ژمارەیەکیان کوردن. بەپێی نەریتی سیاسییش پۆستەکە بۆ کوردە و یەکێتی دەڵێت بۆ ئەوانە و پارتیش دەڵێت بۆ کوردە و دەبێت بە رێککەوتنی ماڵی کورد دیاری بکرێت. سەرۆکی فراکسیۆنی پارتی دیموکراتی کوردستان دەڵێت، ساڵی ٢٠١٨ بەرهەم ساڵح بە رێککەوتنی کورد دیاری نەکرا و بەربژێری کورد نەبوو و تەنیا بەربژێری یەکێتی بوو.