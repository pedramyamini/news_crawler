رەمەزان حەمزە، شارەزا لە بواری جیۆلۆجی بە تۆڕی میدیایی رووداوی راگەیاند، گووڕی بوومەلەرزەکە ٢.٩ پلەی رێختەر بووە و لە قووڵی ١١ کیلۆمەتر لەژێر زەوی بووە.  شەوی رابردووش بوومەلەرزەیەک بە گوڕی ٤.٣ پلە بە پێوەری رێختەر پارێزگای سلێمانی هەژاند، بەڕێوەبەری گشتیی کەشناسی و بوومەلەرزەزانیی هەرێمی کوردستانیش رایگەیاند، شارۆچکەی تەکیەی کاکەمەند چەقی بوومەلەرزەکە بووە.  هەر لەو بارەوە فازڵ ئیبراهیم، بەڕێوەبەری گشتیی کەشناسی و بوومەلەرزەزانیی هەرێمی کوردستان بە تۆڕی میدیای رووداوی گوت، "چوار بوومەلەرزە لە پارێزگای سلێمانی و ئیدارەی راپەڕین روویاندا کە بەهێزترینیان ٤.٣ پلە بوو بە پێوەری ریختەر. "