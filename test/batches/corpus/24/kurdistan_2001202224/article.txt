جەهوەر عەلی بەگ، بریکاری میری ئێزدیان دەڵێت، "بۆ کۆمەڵگەی کوردی زۆر باش بوو، فەرق و جیاوازیی نەدەکرد، مرۆڤێکی باش بوو، هەمیشە خەڵکی هەمیشە سەردانیان دەکرد لە ئێزید، موسڵمان و فەل".  د. بێوار خەنسی، راوێژکاری سەرۆکی حکومەتی هەرێمی کوردستان لەبارەی شێخ شامۆ شێخۆ نەعمۆوە دەڵێت، "کاتێک لەگەڵ کەسێک دادەنیشت بەتایبەت لە دەڤەری شێخان، ئەوکاتەی بەرپرسی دەزگای لالش بوو، ئێزدی و فەلە لەوێ بوون، هیچکات نەیدەگوت ئەوە ئێزدییە یاخود ئەوە فەلەیە یان لەسەر ئایینێکی دیکەیە یان بۆچوونێکی دیکەی هەیە، تەنیا چاوی لە زەوی و خاکی کوردستان بوو".  تەرمی شێخ شامۆ لە گۆڕستانی مەمێ شڤان لە خانکێ بەخاکسپێردرا، گوتاری فەرمیی و بنەماڵەکەی پێشکێش کرا و تێیدا وەفای خۆیان بۆ رۆحی کۆچکردوو دەربڕی.  شێخ شامۆ شێخۆ نەعمۆ لە ساڵی ١٩٦١ لە دەڤەری هەوێریا لەدایکبووە، لە رۆژی ١٨ی ئەم مانگە دوای تووشبوونی بە ڤایرۆسی کۆرۆنا لە ئەنقەرەی پایتەختی تورکیا گیانی لەدەستدا.