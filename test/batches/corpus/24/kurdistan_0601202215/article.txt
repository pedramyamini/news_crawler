ئێوارەی رۆژی پێنجشەممە ٠٦ - ٠١ - ٢٠٢٢ پۆلیسی سلێمانی راگەیێندراوێکی بڵاوکردەوە و رایگەیاند، دوای ئەوەی لە تۆڕەکۆمەڵایەتییەکان چەند گرتەیەکی ڤیدیۆیی بڵاوبوەوە کە تۆمەتبارێک چەک و چەند تابلۆیەکی ئۆتۆمبێلی ساختەی پێیە و هەوڵی نانەوەی پشێوی دەدات، بەدواداچوونیان بۆ ئەو کەسە دەستپێکرد و توانرا لە ماوەیەکی کورتدا دەستگیری بکەن.  پۆلیسی سلێمانی دەڵێت، "دوای وەرگرتنی بڕیاری دادوەر توانرا تۆمەتبار لە لایەن بنکەی پۆلیسی کوردسات بەناوی (د، ک، ع) دەستگیر بکرێت و لەکاتی دەستگیرکردنیشیدا دەستگیراوە بەسەر ئۆتۆمبێلێک کە تابلۆی ساختەی پێوەبووە و لەگەڵ چەند تابلۆیەکی دیکەی ساختەی ئۆتۆمبێلدا. "  لە بەشێکی دیکەی راگەیێندراوەکەی پۆلیسی سلێمانیدا هاتووە، "تۆمەتبار بە بڕیاری دادوەر و بە ماددەی ٢٧٩ لە یاسای سزادانی عێراقی دەستگیرکراوە و لیکۆڵینەوەی لەگەڵدا دەکرێت. "  پۆلیسی سلێمانی ئاماژەی بەوە کردووە، لەهەر شوێنێکی دیکە تۆمەتبار داواکراوبێت رەوانەی شوێنی داواکردنەکەی دەکرێت بۆ تەواوکردنی رێکارە یاساییەکان.