ئاژانسی سەر بە نەتەوە یەکگرتووەکان تایبەت بە کاروباری پەنابەران لە عێراق - یو ئێن ئەیچ سی ئاڕ - عێراق، لە تۆڕی کۆمەڵایەتیی تویتەر هەژماری "کەمپی مەخموور"ی لە فۆڵۆکردنی بلۆک کرد، بەڵام دوای چەند کاژێرێک وەکو هەژماری کەمپەکە دەڵێت، "لەدوای رەخنەکان ئەنبلۆک کراینەوە [بلۆککردن لەسەرمان نەماوە] ".  کەمپی مەخموور دەکەوێتە باشووری کوردستان، هەژماری تویتەرەکەی تایبەتە بە ئاوارەکانی باکووری کوردستان، لەسەر تۆڕی کۆمەڵایەتیی تویتەر دوای بلۆککردنی نامەیەکی ئاراستەی ئاژانسی  یو ئێن ئەیچ سی ئاڕ - عێراق کرد و نووسیبووی "بۆچی ئێمەتان بلۆک کرد؟ "  دوای بلۆککردنی هەژمارەکەی کەمپی مەخموور، تویتەر بۆ کەمپی مەخمووری نووسیبوو، کاتێک چوونەتە سەر هەژماری ئەو ئاژانسەی نەتەوە یەکگرتووەکان "ئێوە لە فۆڵۆکردنی ئاژانسی یو ئێن ئەیچ سی ئاڕ - عێراق و هەروەها بینینی تویتەکانی ئاژانسەکە بلۆک کراون".