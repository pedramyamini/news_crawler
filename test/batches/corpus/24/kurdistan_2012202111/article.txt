کارەمەندەکە ناوی محەممەد ئیبراهیمە و رۆژی دووشەممە ٢٠ - ١٢ - ٢٠٢١ گیانی لەدەستدا. لەو بارەوە شۆڕش ئیسماعیل، گوتەبێژی پۆلسی راپەڕین بە تۆڕی میدیایی رووداوی راگەیاند، تەرمی کەسەکە براوەتە پزیشکی داد و بۆ پۆلیسیان پشتڕاستکردووەتەوە کە "برینی کارەبا لەسەر جەستەی بووە و بەهۆی کارەباوە گیانی لەدەستداوە".  د. دیار ئیبراهیم، بەڕێوەبەری تەندروستیی راپەڕین بە تۆڕی میدیایی رووداوی گوت، کارمەندەکە لە کەرتی تایبەت بووە و خەڵکی رۆژهەڵاتی کوردستانە.  بەڕێوەبەری تەندروستیی راپەڕین گوتیشی: "خێزانەکەی لە رێگەدان بۆ وەرگرتنەوەی تەرمەکەی".