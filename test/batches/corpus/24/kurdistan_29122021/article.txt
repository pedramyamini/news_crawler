رۆژی چوارشەممە ٢٩ - ١٢ - ٢٠٢١ بەڕێوەبەرایەتی کەشناسی و بوومەلەرزەزانی هەرێمی کوردستان رایگەیاند کە نزمترین پلەی گەرمای تۆمارکراو لە حاجی ئۆمەران بووە کە ٨ پلە ژێر سفر بووە و لە کانی ماسی سێ پلە ژێر سفر و لە پێنجوێنیش ١ پلە ژێر سفر بووە، هەروەها لە ماوەت پلەی گەرما ٠ بووە و لە قەزای چۆمانیش ١ پلە بووە.   بەڕێوەبەرایەتی کەشناسی و بوومەلەرزەزانی پلەی گەرمی شارەکانی دیکەشی بڵاوکردەوە کە بەمشێوەیەی خوارەوەیە:  هەر بەپێی ئەو پێشبینیانەی بەڕێوەبەرایەتی کەشناسی و بوومەلەرزەزانی هەرێمی کوردستان بەرزترین پلەی تۆمارکراو لە دەربەندیخان بووە کە ٨ پلەی سەدی بووە. هەروەها لە خانەقین ٦ پلە و لە کەلاریش ٥ پلەی سیلیزییە.   سەبارەت بە رۆژانی سەری ساڵ، ئاسۆ کەمال، بەڕێوەبەری کەشناسیی سلێمانی بە رووداوی راگەیاندبوو "ئەگەری شەپۆلێکی باران بارین لە ١ و ٢ی مانگی ١ی ساڵی نوێ هەیە، بەڵام جارێ زووە بۆ دڵنیابوونەوە و رۆژانی داهاتوو روونکردنەوەی زیاترمان لەسەری دەبێت".  بەڕێوەبەری کەشناسیی سلێمانی سەبارەت بە رێژەی باران بارین لە سلێمانی گوتی، تاوەکو رۆژی سێشەممە، ١٠٥ میلیمەتر باران باریوە، ساڵی رابردوو تاوەکو هەمان کات، ٢٢٦ میلیمەتر باران باریبوو.  بەگوێرەی ئاماری کەشناسیی هەرێمی کوردستان، تاوەکو ٢٢ - ١٢ - ٢٠٢١، کۆی باران بارینی ئەمساڵ بەراورد بە باران بارینی ساڵی رابردوو بە هەمان رێککەوت، بەم شێوەیەیە:  کۆی باران بارینی ئەمساڵ ٨٨.٨ میلیمەتر، کۆی باران بارینی ساڵی رابردوو تاوەکو ئەم کاتە ٧٤.٥ میلیمەتر. بەمەش ئەمساڵ بەراورد بەم رێککەوتە، ١٤.٣ میلیمەتر بارانی زیاتر باریوە  کۆی باران بارینی ئەمساڵ ٨٣.٤ میلیمەتر بووە، کۆی باران بارینی ساڵی رابردوو تاوەکو ئەم کاتە ٢٢١.٥ میلیمەتر و بەمەش ئەمساڵ بەراورد بەم رێککەوتە، ١٣٨.١ میلیمەتر لە ساڵی رابردوو کەمتر باران باریوە.  کۆی باران بارینی ئەمساڵ ٣٧.١ میلیمەتر بووە، کۆی باران بارینی ساڵی رابردوو تاوەکو ئەم کاتە، ٨٣.٣ میلیمەتر و بەمەش ئەمساڵ بەراورد بەم رێککەوتە، ٤٦.٢ میلیمەتر لە ساڵی رابردوو کەمتر باران باریوە.  کۆی باران بارینی ئەمساڵ، ٢١.٣ میلیمەتر بووە، کۆی باران بارینی ساڵی رابردوو تاوەکو ئەم کاتە، ٣٩.٢ میلیمەتر و بەمەش ئەمساڵ بەراورد بەم رێککەوتە، ١٧.٩ میلیمەتر لە ساڵی رابردوو باران کەمتر باریوە  کۆی باران بارینی ئەمساڵ، ١٠٥.٢ میلیمەتربووە، کۆی باران بارینی ساڵی رابردوو تاوەکو ئەم کاتە، ١٢٠.٨ میلیمەتر. بەو پێیە ئەمساڵ بەراورد بەم رێککەوتە، ١٥.٦ میلیمەتر لە ساڵی رابردوو کەمتر باریوە.