بەگوێرەی راگەیێندراوی بەڕێوبەرایەتیی کەشناسیی، لە ناوچەکەدا ئاسمان هەور و هەتاو دەبێت و لە کاتەکانی شەو و بەرەبەیاندا تەم، زوقم دەبێت و رێگاکانیش شەختە و سەهۆڵبەندان دەبن.  سەبارەت بە پلەکانی گەرماش، بەگوێرەی راگەیێندراوی کەشناسی، نزمترین پلەی گەرما لە شەودا لە پارێزگای ئاگری تۆمارکراوە کە ٣٣ پلە لە ژێر سفری سەدیدا بووە.  هەروەها پلەکانی گەرما لە قەرس ٢٧ پلە، لە ئەردەخان ٢٦ پلە، لە ئەرزەڕۆم ٢٤ پلە، لە ئیدیر ١٢ پلە، لە دێرسم نۆ پلە و لە ئەرزینجان هەشت پلە ژێر سفری سەدی بووە.    بەرزترین پلەی گەرماش لە رۆژدا لە چەند ناوچەیەکی باکووری کوردستان بەو جۆرەیە: پارێزگای ئاگری ١٤ پلە ژێر سفری سەدی، ئەرزەڕۆم و قەرس ١٢ پلە ژێر سفری سەدی، ئەردەخان هەشت پلە ژێر سفری سەدی، دێرسم و ئیدر شەش پلە ژێر سفری سەدی و ئەرزینجان چوار پلە ژێر سفری سەدی.  لە سەرتاسەری ناوچەکەشدا لەو شوێنانەی، کە بەفر تێیاندا کەڵەکە بووە مەترسی هەرەسی بەفر و زوقم هەیە، بۆیە داوا لە هاووڵاتییان کراوە خۆیان بەدووربگرن لەم ناوچانە.