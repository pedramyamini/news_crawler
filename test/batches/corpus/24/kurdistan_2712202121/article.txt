ئێوارەی ئەمڕۆ دووشەممە ٢٧ - ١٢ - ٢٠٢١ رووداوێکی هاتووچۆ لەنێوان شارۆچکەی بەردەڕەش و کەڵەك، لە نزیک گوندی گردەپان لە پارێزگای دهۆک روویدا و بەهۆیەوە چەند کەسێک بریندار بوون.  حازم گۆران، گوتەبێژی پۆلیسی هاتووچۆی بەڕەدەڕەش بە تۆڕی میدیایی رووداوی راگەیاند، رووداوەکە کاژێر ٥: ٣٠ی ئێوارە بووە و لە ئەنجامدا ژمارەیەک برینداری لێکەوتووەتەوە، بەڵام هیچ کەسێك بەهۆیەوە گیانی لەدەست نەداوە.  ئەو شەقامەی کە رووداوەکەی تێدا بووە یەک سایدە، بە گوتەی حازم گۆران، ئەگەری زۆرە یەکێک لە ئۆتۆمبێلەکان لە سایدی خۆی لایدابێت یان بەهۆی خێراییەوە بووە، لێکۆڵینەوەکانیان بەردەوامە و دواتر وردەکاریی زیاتر دەخەنەڕوو.  لە بەشێکی دیکەی قسەکانیدی گوتەبێژی هاتووچۆ گوتی، "ئەو سێ بارهەڵگرە تورکییە دووانیان ترێلە و یەکێکیان تەنکەرە، هەروەها عێراقییەکەش بارهەڵگرە لە جۆری ترێلە، تیمەکانی ئێمە گەیشتوونەتە شوێنی رووداوەکە و بەدەم بریندارەکانەوە چوون و سەرقاڵی رێکخستنی شەقامەکان بۆ ئەوەی رێگەی هاتووچۆش نەگیرێت".