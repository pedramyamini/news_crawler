کامەران عوسمان حەسەن، قایمقامی قەزای ماوەت بە تۆڕی میدیایی رووداوی راگەیاند، "بۆردوومانەکە ناوچەیەکی دەشتایی گرتووەتەوە لە بناری چیای ئاسۆ و ناوچەیەکی نیشتەجێبوون نەبووە، بۆردوومانەکە هیچ زیانێکی گیانیی نەبووە. کەمێک لەمەوبەریش لەگەڵ دانیشتووان و مەڕدارانی گوندی گەڵاڵە قسەم کردووە، دڵنیایان کردوومەتەوە کە هیچ زیانێکی گیانیی مرۆییان بەرنەکەوتووە و هیچ زیانێکیش بەر ئاژەڵەکانیان نەکەوتووە".  قایمقامی قەزای ماوەت ئاماژەی بەوەش کرد، "بۆردوومانەکەی ئەمجارە و جارەکانی دیکەش کە تورکیا ئەنجامی داون، هۆکارەکەی بە بیانووی بوونی گەریلاکانی پەکەکەیە لەو ناوچەیە".  پێشتریش لە سەرەتای ئەمساڵ دوو جاری دیکە سوپای تورکیا بۆردومانی شارباژێڕیان کردبوو.