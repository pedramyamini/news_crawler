نەقیب عامر نەریمان، گوتەبێژی هاتووچۆی کەرکووک بە تۆڕی میدیایی رووداوی راگەیاند، "شوێنی رووداوەکە سەختە و پۆلیسی هاتووچۆ سەرقاڵی هێڵکارین تا وردەکاریی تەواو بەدەست بهێنن".  هاوکات سەرچاوەیەک لە نەخۆشخانەی کەرکووکی گشتی کە نەیویست ناوی ئاشکرا بکرێت بە تۆڕی میدیایی رووداوی گوت، "شەش تەرم گەیێندراوەتە لای ئەوان کە یەکێکیان لە رێگەی گەیشتن بە نەخۆشخانە گیانی لەدەستداوە. "  بەپێی ئەو زانیارییانەی دەست پەیامنێری رووداو کەوتوون، خێزانەکە خەڵکی روومادی و فەللوجەن و بۆ پشووەکانی سەری ساڵ بەرەو سلێمانی دەڕۆیشتن، بەڵام تووشی رووداوی هاتووچۆ بوون.  سەرچاوەکەی نەخۆشخانەی کەرکووک گوتیشی، "هێزێکی پۆلیسی فیدراڵی قوربانییەکانیان گەیاندووەتە نەخۆشخانە کە بەپێی بەڵگەنامەکانیان دەردەکەوێ دووانیان هاوژینن و منداڵێکیشیان لەگەڵەدایە، ئەوانی دیکەش لە بنەماڵەیەکن".  ئەو بارهەڵگرەی تووشی رووداوی هاتووچۆ بووە