لەسەر ئاستی دوو لیژنەی جیا، پارتی و یەکێتی لە هەولێر و سلێمانی کۆبوونەوە؛ دوای کۆبوونەوەکەی هەولێر، کە پەیوەست بوو بە بەرنامەیەکی هاوبەشی پارتی و یەکێتی بۆ دانووستاندن لەگەڵ لایەنە سیاسییەکانی عێراق لە سەروبەندی پێکهێنانی حکومەتی داهاتووی عێراق، ئەندامێکی مەکتەبی سیاسیی پارتی رایگەیاند، هەوڵدەدەن لەگەڵ یەکێتی پێکەوە دانووستاندن لەگەڵ بەغدا بکەن. ئەندامێکی مەکتەبی سیاسیی یەکێتیش ئەوەی راگەیاند، بۆ ئەوە دەچنە بەغدا "تاوەکو مافی کورد و هەرێمی کوردستان مسۆگەر بکەن".