کازم غەنی زادە، قایمقامی شاری سەڵماس بە وەکالەت دەڵێ، لە ناوچە کوێستانییەکانی ئەم پارێزگایەدا تاوەکو ٤٠ سانتیمەتر بەفر باریوە و داوای لە خەڵک کردووە لە کاتی هاتووچۆدا کەلوپەل و پێداویستیی گەشتکردنیان پێبێت.  غەنی زادە دەڵێ: بەهۆی دابەزینی پلەی گەرما، بارینی بەفر و سەهۆڵبەندانەوە قوتابخانەکانی سەرەتایی لە گوندەکانی سەر بەم شارەدا ئەمڕۆ شەممە کراونەتە پشوو.  شەوی رابردووش ئەرسەلان شوکری، بەڕێوەبەری رێگەوبانی پارێزگای ورمێ گوتی، رێگەی هاتووچۆی ٩٤ گوندی ئەو پارێزگایە بەهۆی بارینی بەفرەوە داخراون، گوندەکانیش سەربە شارەکانی تیکاب، پیرانشار، چاڵدێران، خۆی، سەڵماس و مهاباد بوون.  لەبەر بارینی بەفری زۆر پەروەردەی پارێزگای ورمێ قوتابخانەکانی چاڵدێران قۆناخی سەرەتایی، خۆی، سیلوانا، سۆمای باردۆست و شنۆ لە سەرجەم قۆناخەکاندا داخراون.