ئیدریس زۆزانێ، بەرپرسی راگەیاندنی لقی ١٧ ـی پارتی دیموکراتی کوردستان بە تۆڕی میدیایی رووداوی راگەیاند، دوای ئەوەی مەحما خەلیل توانیی زیاتر لە ١٧ هەزار دەنگ بهێنێت و ببێتە ئەندامی پەرلەمانی عێراق، نایف سەیدۆ بە وەکالەت وەکو قایمقامی شنگال دەستنیشانکراوە.  مەحما خەلیل لە ساڵی ٢٠١٦ بووە قایمقامی شنگال، بەڵام لە ساڵی ٢٠١٧ ەوە نەیتوانیوە وەکو قایمقام دەوام بکات، ئەوەش بەهۆی ناکۆکیی لایەنە سیاسییەکان و تێکچوونی دۆخی ئەمنیی ناوچەکەوە.  بە گوتەی ئیدریس زۆزانێ، نزیکەی ١٨٢ هەزار هاووڵاتیی شنگال لەنێو ١٦ کەمپی ئاوارەکاندا لە پارێزگای دهۆک دەژین.