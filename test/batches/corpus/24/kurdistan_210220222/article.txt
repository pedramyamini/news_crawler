بە گوتەی پەرویز تەوەسولی زادە، سەرۆکی دادی پارێزگای کرماشان، لە چەند رۆژی رابردوودا بنەماڵەیەکی خەڵکی کرماشان بۆ برەودان بە کولتووری لەخۆبردوویی و لێخۆشبوون لە کۆمەڵگەدا لە بکوژی کوڕەکەیان خۆشبوون.  ئەو هاووڵاتییە ساڵی ٢٠١٩ کەسێکی دیکەی کوشتبوو، دوای دادگاییکردنی، سزای لەسێدارەدانی بۆ دەرکرا، بەڵام بنەماڵەی کوژراو بێ هیچ مەرجێک لە بکوژ خۆشبوون.  بەپێی یاسای ئێران، ئەگەر بسەلمێت کەسێک کەسێکی دیکەی کوشتووە، ئەوە بکوژ سزای کوشتنی وەکو تۆڵەسەندنەوە بەسەردا دەسەپێندرێت و بنەماڵەی کوژراو بڕە پارەیەک دەدەن بۆئەوەی بکوژ لەسێدارە بدرێت.  لەم چەند ساڵەی دواییدا لە رۆژهەڵاتی کوردستان لێخۆشبوون لە بکوژان زیاتر بووە. لە سنە کۆمەڵێک چالاکڤان توانیویانە چەندین کەس لە جێبەجێکردنی سزای سێدارە رزگاربکەن و لێخۆشبوون بۆ بکوژ وەربگرن.  بەپێی راپۆرتی کۆمەڵەی چالاکڤانانی مافەکانی مرۆڤ لە ئێران، ساڵی ٢٠٢١ لەو وڵاتە ٢٩٩ کەس لەسێدارەدراون.