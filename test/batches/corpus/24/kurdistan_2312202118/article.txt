رێکخەری راسپاردە نێودەوڵەتییەکان رۆژی پێنجشەممە ٢٣ - ١٢ - ٢٠٢١ لە وەڵامی ئەو راپۆرتە ٢١ لاپەڕەییەدا بە تۆڕی میدیایی رووداوی گوت، "بۆ ئەو پرسانەی پەیوەستن بە ئازادیی میدیا و بابەتی وەکو یاسادانان، راپۆرتەکەی یونامی دەبووایە رەنگدانەوەیەکی وردتری رەوشی هەرێمی کوردستان و رەهەندە یاساییەکانی لەخۆگرتبایە".  دیندار زێباری هەروەها گوتی، "لە رێککەوتی ٢٢ - ١٢ - ٢٠٢١، نوێنەرایەتیی نەتەوە یەکگرتووەکان بۆ هاریکاریی عێراق - یونامی و نووسینگەی کۆمیسیاریی باڵای مافەکانی مرۆڤی نەتەوە یەکگرتووەکان (OHCHR) راپۆرتێکیان سەبارەت بە دۆخی ئازادیی رادەربڕین و دادگاییکردنی دادپەروەرانە لە هەرێمی کوردستان بڵاوکردەوە، کە لە پاشبەندەکەیدا روونکردنەوەی نووسینگەی رێکخەری راسپاردە نێودەوڵەتییەکانی حکومەتی هەرێمی لەگەڵ هاوپێچە".  رێکخەری راسپاردە نێودەوڵەتییەکان دەشڵێت، "حکومەتی هەرێمی کوردستان پابەندە بە ئەنجامدانی گۆڕانکاری لەو شوێنانەی کە پێویستە. حکومەتی هەرێمی کوردستان بانگهێشتی یونامی و نووسینگەی کۆمیسیاری باڵا و لایەنە نێودەوڵەتییەکانی دیکەی کردووە بۆ پەرەپێدانی زیاتری دامەزراوەیی لە دامودەزگاکان؛ هەروەها حکومەت راوێژی لەگەڵ رێکخراوە داکۆکیکارەکان کردووە بۆئەوەی نیگەرانییەکان سەبارەت بە ئازادی و مافەکانی میدیا چارەسەر بکرێن؛ هاوکات هاوتا نێودەوڵەتییەکان و نێردە بیانییەکان لەسەر هێڵن بۆ راهێنانی دادوەری".  هەر سەبارەت بە راپۆرتەکە، دیندار زێباری دەڵێت، "پێشنیازەکانی راپۆرتەکەی یونامی بە هەند وەردەگیرێن و لەگەڵ هاوەڵ و هاوبەشەکانیشمان کار دەکەین بۆئەوەی بەگوێرەی پێویست بەرجەستەیان بکەین؛ یونامی سەردانی یەکە چاکسازییەکانی کردووە و تەنیا لە پێنج مانگی سەرەتای ئەمساڵدا ١٤ جار سەردانی ئەم یەکانەیان کردووە و چاویان بە ٦٠ راگیراو کەوتووە".  رێکخەری راسپاردە نێودەوڵەتییەکان لە حکومەتی هەرێمی کوردستان جەختیش لەسەر ئەوە دەکاتەوە کە "حکومەتی هەرێمی کوردستان بەرجەستەی بەها دیموکراتییە گرنگەکان دەکات لە بەڕێوەبردنی کاروباری هەرێمی کوردستاندا. بەشێکی راپۆرتەکە باس لە ئازادیی رادەربڕین دەکات، لە کاتێکدا کە هەندێک رووداو هەبوون بەرەو تووندوتیژی، تێکدانی موڵک و ماڵی گشتی و تایبەت و ئاژاوە پەلیان کێشاوە".  لەبارەی تێبینی راپۆرتەکە لەسەر دادگەکانی هەرێمی کوردستان دیندار زێباری گوتی، "بەشێک لە سەرنجەکانی یونامی و نووسینگەی کۆمیسیار لە کاروباری یاسایی چڕدەبنەوە؛ حکومەتی هەرێمی کوردستان دووپاتی دەکاتەوە کە دادگەکان سەربەخۆن و دامودەزگا جێبەجێکارەکان تەنیا بڕیارەکانی دادگە جێبەجێ دەکەن".  رێکخەری راسپاردە نێودەوڵەتییەکان لە حکومەتی هەرێمی کوردستان هەروەها دەڵێت، "حکومەتی هەرێمی کوردستان لەگەڵ یونامی و نووسینگەی کۆمیسیار لەسەر ئازادیی میدیا - چ لەسەر سیاسەتی فراوانتر و چ شەفافیەتی یاسایی ئەو کەیسانەی لە راپۆرتەکە باسکراون - لە هاوئاهەنگیدا دەبێت".  رۆژی چوارشەممە ٢٢ - ١٢ - ٢٠٢١، یونامی و نووسینگەی کۆمیسیاریی باڵای مافەکانی مرۆڤی نەتەوە یەکگرتووەکان راپۆرتێکیان لە هەرێمی کوردستان بڵاوکردەوە کە پەیوەندییان بە ئازادیی رادەربڕین و کاری میدیاییەوە هەیە.  لە راپۆرتەکەدا هاتووە، "بەشێک لە تۆمەتبارەکان بە دادگەیان راگەیاندووە کە لەژێر ئەشکەنجەدا دانپێدانیان لێوەرگیراوە؛ دادوەری دادگاییکردنەکە گوێی پێنەداوە و بەبێ ئەوەی هیچ پشکنینێکی دیکە بکات، پارێزبەندییەکان بۆ بنبڕکردنی ئەشکەنجە، دەستگەیشتن بە پارێزەری بەرگریکردن، ڤیدیۆی لێکۆڵینەوە و پرۆسەکانی راپۆرتی ئەشکەنجە و مامەڵەی نەشیاو، رێزیان لێنەگیراوە".     راپۆرتەکە هاوبەشەکەی یونامی و نووسینگەی کۆمیسیاریی باڵای مافەکانی مرۆڤی نەتەوە یەکگرتووەکان کە تایبەتە بە رێوشوێنەکانی دادگاییکردنی بەشێک لە حوکمدراوانی ساڵی ٢٠٢١ی بادینان، رەخنە لە شێوازی دادگاییکردنەکە دەگرێت و دەڵێت، ئەو راپۆرت و زانیارییانەی دەستیان کەوتوون لەبارەی دادگاییکردنەکان، جێگەی نیگەرانییانن.     هەروەها راپۆرتەکە رەخنەی لە داواکاری گشتیش گرتووە بەوە لە قۆناخەکانی پرۆسەی دادگاییکردندا پێناسەیەکی تەواوی نەداوە بۆ ئەو کارانەی لەلایەن ئەو کەسانەوە کراوە کە ببن بە تاوان، بەڵکو بەپێی راپۆرتەکە، داواکاری گشتی لە دانیشتنەکانی دادگەدا چەندین تۆمەتی گشتیی خستووەتەڕوو، سەرکەوتوو نەبووە لە دەستنیشانکردن و سەلماندنی هەر کارێکی دیاریکراو بۆ تۆمەتبارەکان کە پاڵپشتی بکات لە تۆمەتبارکردنیان.     هاوکات باس لەوە دەکات کە ئەو بەڵگانەی لە دانیشتنەکانی دادگەدا پێشکێش کراون، لەگەڵ پێوەرە نێودەوڵەتییەکانی مافی مرۆڤدا ناگونجێن، هەروەها ئەو کەسانەی هەواڵدەری نهێنی بوون لە هیچ دانیشتنێکی دادگە ئامادە نەبوون بۆ پشتڕاستکردنەوەی گوتەکانیان؛ لەگەڵ ئەوەشدا دەڵێت، زۆرینەی تۆمەتبارەکان و شایەتحاڵەکان تانەیان لە گوتەکانیان داوەتەوە کە لەسەر فایلی کەیسەکاندا خوێندراونەتەوە، یان گوتەکانیان رەتکردووەتەوە کە لە کاتی لێکۆڵینەوە لەگەڵیان دابوویان یان بانگەشەی ئەوەیان کردووە ئەو گوتانە بە وردی ئەوانە نەبوون کە ئەوان داویانن.     یونامی و نووسینگەی کۆمیسیاریی باڵای مافەکانی مرۆڤی نەتەوە یەکگرتووەکان لە راپۆرتەکەیاندا رەخنە لەوەش دەگرن کە گەرەنتیکردنی راگرتن بە تەواوەتی رێزی لێنەگیراوە، هەروەها لەپێش دادگاییکردنیان ئەو تۆمەتبارانە لە دۆخێکدا دەستگیرکرابوون کە لەگەڵ لایەنی کەمی پێوەرە نێودەوڵەتییەکان بۆ مامەڵەکردن لەگەڵ ئەو کەسانەی راگیراون، نەگونجاو بووە.     رەخنەی ئەوەش دەگرێت کە ماددەی ٢٢٢ی یاسای سزادانی عێراق کە لەلایەن دەسەڵاتەکانی هەرێمی کوردستان بۆ تاوانبارکردنی هەندێک لە تۆمەتبارەکان وەکو گردبوونەوە بە مەبەستی "کاریگەری بۆسەر کاروبارەکانی دەسەڵاتە گشتییەکان" پێشتر بە فەرمانی هاوپەیمانیی کاتیی ژمارە ١٩ لە ٩ی تەممووزی ٢٠٠٣ هەڵپەسێردراوە، چونکە "بە شێوەیەکی ناڕەوا مافی ئازادیی رادەربڕین و گردبوونەوەی ئاشتییانە سنووردار دەکات".     راپۆرتەکە هاوبەشەکەی یونامی و نووسینگەی کۆمیسیاریی باڵای مافەکانی مرۆڤی نەتەوە یەکگرتووەکان کە تایبەتە بە رێوشوێنەکانی دادگاییکردنی بەشێک لە حوکمدراوانی ساڵی ٢٠٢١ی بادینان، رەخنە لە شێوازی دادگاییکردنەکە دەگرێت و دەڵێت، ئەو راپۆرت و زانیارییانەی دەستیان کەوتوون لەبارەی دادگاییکردنەکان، جێگەی نیگەرانییانن.  هەروەها راپۆرتەکە رەخنەی لە داواکاری گشتیش گرتووە بەوە لە قۆناخەکانی پرۆسەی دادگاییکردندا پێناسەیەکی تەواوی نەداوە بۆ ئەو کارانەی لەلایەن ئەو کەسانەوە کراوە کە ببن بە تاوان، بەڵکو بەپێی راپۆرتەکە، داواکاری گشتی لە دانیشتنەکانی دادگەدا چەندین تۆمەتی گشتیی خستووەتەڕوو، سەرکەوتوو نەبووە لە دەستنیشانکردن و سەلماندنی هەر کارێکی دیاریکراو بۆ تۆمەتبارەکان کە پاڵپشتی بکات لە تۆمەتبارکردنیان.  هاوکات باس لەوە دەکات کە ئەو بەڵگانەی لە دانیشتنەکانی دادگەدا پێشکێش کراون، لەگەڵ پێوەرە نێودەوڵەتییەکانی مافی مرۆڤدا ناگونجێن، هەروەها ئەو کەسانەی هەواڵدەری نهێنی بوون لە هیچ دانیشتنێکی دادگە ئامادە نەبوون بۆ پشتڕاستکردنەوەی گوتەکانیان؛ لەگەڵ ئەوەشدا دەڵێت، زۆرینەی تۆمەتبارەکان و شایەتحاڵەکان تانەیان لە گوتەکانیان داوەتەوە کە لەسەر فایلی کەیسەکاندا خوێندراونەتەوە، یان گوتەکانیان رەتکردووەتەوە کە لە کاتی لێکۆڵینەوە لەگەڵیان دابوویان یان بانگەشەی ئەوەیان کردووە ئەو گوتانە بە وردی ئەوانە نەبوون کە ئەوان داویانن.  یونامی و نووسینگەی کۆمیسیاریی باڵای مافەکانی مرۆڤی نەتەوە یەکگرتووەکان لە راپۆرتەکەیاندا رەخنە لەوەش دەگرن کە گەرەنتیکردنی راگرتن بە تەواوەتی رێزی لێنەگیراوە، هەروەها لەپێش دادگاییکردنیان ئەو تۆمەتبارانە لە دۆخێکدا دەستگیرکرابوون کە لەگەڵ لایەنی کەمی پێوەرە نێودەوڵەتییەکان بۆ مامەڵەکردن لەگەڵ ئەو کەسانەی راگیراون، نەگونجاو بووە.  رەخنەی ئەوەش دەگرێت کە ماددەی ٢٢٢ی یاسای سزادانی عێراق کە لەلایەن دەسەڵاتەکانی هەرێمی کوردستان بۆ تاوانبارکردنی هەندێک لە تۆمەتبارەکان وەکو گردبوونەوە بە مەبەستی "کاریگەری بۆسەر کاروبارەکانی دەسەڵاتە گشتییەکان" پێشتر بە فەرمانی هاوپەیمانیی کاتیی ژمارە ١٩ لە ٩ی تەممووزی ٢٠٠٣ هەڵپەسێردراوە، چونکە "بە شێوەیەکی ناڕەوا مافی ئازادیی رادەربڕین و گردبوونەوەی ئاشتییانە سنووردار دەکات".