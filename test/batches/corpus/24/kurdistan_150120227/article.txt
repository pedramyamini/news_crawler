دوای زیاتر لە دوو هەفتە مانەوەی لە نەخۆشخانە رۆژی ١٥ - ١ - ٢٠٢٢ د. مارف عومەر گوڵ بەهۆی نەخۆشییەوە کۆچی دواییکرد.   مەسرور بارزانی، سەرۆکوەزیرانی هەرێمی کوردستان لە پرسەنامەیەکدا هاوخەمی خۆی بۆ کۆچی دوایی د. مارف عومەر گوڵ دەردەبڕێت و دەڵێت "بەداخەوە هەواڵی کۆچی دوایی نووسەر و شاعیر و رووناکبیر و کەسایەتیی ناسراوی شاری سلێمانی (د. مارف عومەر گوڵ)م بیست. پرسە و سەرەخۆشی لە بنەماڵە بەڕێزەکەی دەکەم و خۆم بە هاوبەشی خەمیان دەزانم. "   دوای ئەوەی  د. مارف عومەر گوڵ لە ٢٨ - ١٢ - ٢٠٢١ لە شاری سلێمانی  جەڵدەی مێشك لێدەدا دەبرێتە نەخۆشخانە، بەیانی ئەمڕۆ شەممە ١٥ - ٠١ -  ٢٠٢٢ لە نەخۆشخانەی ئەنوەر شێخە لە شاری سلێمانی كۆچی دوایی كرد.   دەقی پرسەنامەکەی سەرۆکوەزیرانی هەرێمی کوردستان   بەداخەوە هەواڵی کۆچی دوایی نووسەر و شاعیر و ڕووناکبیر و کەسایەتیی ناسراوی شاری سلێمانی (د. مارف عومەر گوڵ)م بیست. پرسە و سەرەخۆشی لە بنەماڵە بەڕێزەکەی دەکەم و خۆم بە هاوبەشی خەمیان دەزانم. خوای مەزن گیانی بە بەهەشت شاد بکات و سەبر و ئارامییش بە کەسوکار و دۆست و ئاشنایانی ببەخشێت.   سەرۆکی حکومەتی هەرێمی کوردستان