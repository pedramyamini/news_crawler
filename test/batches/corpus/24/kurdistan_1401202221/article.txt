خوسرەو سادق، بەڕێوەبەری رێگەوبانی سۆران بە تۆڕی میدیایی رووداوی راگەیاند، درەنگانی شەو لە زۆربەی رێگەی ناوچە سنووری و شاخاوییەکان بەفر باریوە و تیمەکانیان راسپاردوون سبەی کاژێر حەوت دەست بە راماڵینی بەفر بکەن، بۆ ئەوەی هاتووچۆی ئۆتۆمبێل پەکی نەکەوێت و سبەی شەممە سێ تیمی راماڵینی بەفر لە تەواوی رێگەکان دەستبەکاردەبن.  هاوکات بارانبارین بۆ دووەم رۆژی لەدوای یەک لە زۆربەی ناوچەکانی هەرێمی کورستان بەردەوامە، ئەمشەو لە هەولێر بەهۆی بارانی زۆرەوە لە بەشێک لە گەڕەکەکان لافاو دروستبوو.  بەپێی راگەیێندراوی کەشناسی بوومەلەرزەزانیی هەرێمی کوردستان بارانبارینى ١٢ كاژمرى رابردووى هه‌ندێك له ناوچه‌كانى هه‌رێمی کوردستان بەمشێوەیە بوون:  ده‌ربه‌نديخان ١.٤ میلیمەتر  حاجى ئۆمه‌ران ٤.٦ میلیمەتر