رووداوەکە رۆژی دووشەممە ١٠ - ١ - ٢٠٢٢ روویداوە، سەرکەوت ئەحمەد، گوتەبێژی پۆلیسی سلێمانی بە تۆڕی میدیایی رووداوی راگەیاند، "ئەو کەسە کێشەی لەگەڵ کەسێکی دیکەدا هەبووە کە لەوکاتەدا لە فرۆشگەکە بووە، چووەتە سەر فرۆشگەکە و میلی دەمانچەی لێهێناوەتەوە و هەڕەشەی لێکردووە. "  پۆلیسی سلێمانی ڤیدیۆی رووداوەکەی لە کامێرای چاودێرییەوە بڵاوکردووەتەوە، سەرکەوت ئەحمەد گوتی، خاوەنی فرۆشگەکە پەیوەندی بە پۆلیسەوە کردووە، دواى ئه‌وه‌ى بنكه‌ى پۆلیسى رزگارى ئاگاداركردووەتەوە، ده‌ستبه‌جێ مه‌فره‌زه‌كانى بنكه‌ى پۆلیسى رزگارى گه‌یشتنه شوێنى رووداوه‌كه و توانرا تۆمه‌تبار ده‌ستگیربكرێت. "  لەگەڵ دەستگیرکردنی تۆمەتبارەکە، دەست بەسەر ئەو چەکەشدا گیراوە کە تۆمەتبارەکە هەڕەشەی پێکردووە.   تۆمەتبارەکە ناوی (ک. ع. ع)ـە، لەدایکبووی ساڵی ١٩٨٢ ـە. سەرکەوت ئەحمەد رایگەیاند، بە بڕیاری دادوەر و بەپێی ماددەی ٤٣١ لە یاسای سزادانی عێراقی راگیراوە و لێکۆڵینەوە لەگەڵیدا بەردەوامە.