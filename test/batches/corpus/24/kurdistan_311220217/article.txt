به‌پێی راگەیێندراوێکی به‌ڕێوه‌به‌رایه‌تیی كه‌شناسیی ناوچەی ١٤ی بەشی رۆژهەڵات لە باکووری کوردستان، پێشبینی ده‌كرێت ئەمڕۆ هەینی ئاسمانیی ناوچه‌كه بە گشتی هه‌ور بێت و لە هەندێک ناوچە ناوبەناو تەم و مژ بێت.  به‌ڕێوه‌به‌رایه‌تیی كه‌شناسیی ناوچەکە راشیگەیاندووە پله‌كانی گه‌رما بەپێی وەرز ئاسایی دەبێت و زریان له ئاراسته‌ی باشوورەوه به هێواشی هه‌ڵدەكات و ناو بە ناو زیاد دەکات.  بەکاتی شەو، نزمترین پله‌كانی گه‌رما له ناوچه‌كه به‌مشێوه‌یه بوو: ئاگری ٢٦ پلە ژێر سفری سەدی، ئه‌رده‌خان ٢٥ پلە ژێر سفر سه‌دی، قەرس ٢٠ پلە ژێر سفری سەدی، ئه‌رزه‌ڕۆم ١٢ پلە ژێر سفری سەدی، ئیدر ١٠ پلە ژێر سفری سەدی و دێرسم پێنج پلە ژێر سفری سەدی.  كه‌شناسیی بەشی رۆژهەڵات لە باکووری کوردستان پێشبینیشی کردووە، به‌رزترین پله‌كانی گه‌رما له رۆژدا لە ناوچه‌كەدا بەم شێوەیە دەبێت: دێرسم شەش پلە، ئه‌رزینجان چوار پلە، ئیدر دوو پلە، ئەرزەڕۆم یەک پلە، قەرس پێنج پلە ژێر سفری سەدی، ئەردەخان ١٢ پلە ژێر سفری سەدی و ئاگری ١٣ پلە ژێر سفری سەدی.