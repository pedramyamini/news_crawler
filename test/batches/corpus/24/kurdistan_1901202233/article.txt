ئەمڕۆ چوارشەممە ١٩ - ٠١ - ٢٠٢٢ پارێزگاری هەولێر پشووی لە سەرجەم ناوەندەکانی خوێندن راگەیاند، هۆکارەکەشی بۆ هاتنی شەپۆلێکی بەفر و سەرما گەڕاندووەتەوە کە رووی لە ناوچەکە کردووە.  دەقی راگەیێندراوی بەڕێوەبەرایەتیی گشتیی پەروەردەی هەولێر:  سەرجەم ناوەندەکانی خوێندن لە سنووری بەڕێوەبەرایەتیی گشتیی پەروەردەی هەولێر (ناوەندی هەولێر، دەشتی هەولێر، دەورووبەری هەولێر، کۆیە، شەقڵاوە، خەبات، مەخموور، سۆران، مێرگەسوور، چۆمان و رواندوز) ئاگاداردەکەینەوە، پاش هەردوو راگەیێندراوی پارێزگای هەولێر و ئیدارەی سەربەخۆی سۆران سەبارەت بە راگەیاندنی پشوو بۆ ناوەندەکانی خوێندن بەهۆی دابەزینی پلەی گەرماوە بۆ پاراستنی سەلامەتیی گیانی مامۆستایان و قوتابیان، بڕیارماندا بە راگرتنی تاقیکردنەوەی کۆتایی وەرزی یەکەم لە رۆژی پێنجشەممە بەرواری ٢٠ - ٠١ - ٢٠٢٢ لە گشت ناوەندەکانی خوێندن بە  قوتابخانە حکومی و ناحکومییەکان.   هەر تاقیکردنەوەیەک ئەنجام نەدرابێت لە سنووری پەروەردەکانی بەڕێوەبەرایەتیی گشتیمان لە رۆژی سێشەممەوە ٢٥ - ٠١ - ٢٠٢٢ بەپێی خشتەیەکی تایبەت کە لەلایەن کارگێڕی قوتابخانەکانەوە دیاریدەکرێت، دەستپێدەکەنەوە.  بە هیوای سەلامەتی بۆ هەموولایەک.  بەڕێوەبەرایەتیی گشتیی پەروەردەی هەولێر