مستەفا هیجری لە پەیامەکەیدا، کە ئەمڕۆ یەکشەممە ٠٩ - ٠١ - ٢٠٢٢ بڵاوی کردووەتەوە، هەروەها دەڵێت: "زارایان خستە زیندانەوە تاوەکوو بە خەیاڵی خۆیان دەنگی کپ بکەن" بەڵام "دەنگی زارا و زاراکان لە مێژ ساڵە بووەتە دەنگی هەزاران تێکۆشەری رێگای سەربەرزی و ئازادی نەتەوەی کورد".  زارا محەممەدی، مامۆستای زمانی کوردی و بەڕێوبەری ئەنجوومەنی کولتووری نۆژین، رۆژی ٠٨ - ٠١ - ٢٠٢٢ بۆ تێپەڕکردنی پێنج ساڵ حوکمی زیندانی، خۆی بە زیندانی سنە ناساند.  دادگای شۆڕشی شاری سنە تۆمەتی پێکهێنانی رێکخستن بە مەبەستی تێکدانی ئاسایشی نیشتمانیی ئێرانی داوەتە پاڵ زارا محەممەدی، بەڵام ئەو خۆی دەڵێت: "تەنیا بە تۆمەتی فێرکردنی زمانی کوردی ئەو حوکمەیان بەسەردا سەپاندووم".  مستەفا هیجری  دەڵێت: "زاراکان خۆیان له دڵی نه‌ته‌وه‌كه‌یاندا جێیان كردووەته‌وه و سه‌رده‌كه‌ون". پەیامەکەشی بەو شیعرەی مامۆستای قانع کۆتایی هێناوە، کە زارا محەممەدیش لەکاتی خۆڕادەستکردنیدا خوێندییەوە: "قوڕ به‌سه‌ر ئه‌و دوژمنه‌ی هیوای به به‌ندیخانه‌یه".