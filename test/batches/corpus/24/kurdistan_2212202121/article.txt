دڵدار حوسێن، خوێندکار دەڵێت، "بەگشتی لە بواری سینەماتۆگرافی و تەکنیکەوە باش بوون، بەڵام ئەوەی کە ئێمە نایبینن و لاوازە بەشی سیناریۆ و چیرۆکە کە نازانین چیرۆکەکە چۆن کۆتایی دێت. "  ئەحمەد مستەفا، خوێندکارێکی دیکەیە و دەڵێت، "بەگشتی باش بوون، بەڵام لە بواری ستۆری و چیرۆک هێشتا زۆریان ماوە کە باش ببن فیلمەکان".  بەڕێوەبەرانی فیستیڤاڵەکە گەشبینن بە خولی پێنجەم و زیادکردنی خەڵاتی بینەران و رەخنەگران.  شەهێن سابیر، بەرپرسی راگەیاندنی فیستیڤاڵەکە دەڵێت، "ئەمساڵ دوو خەڵاتمان زیاد کردووە، یەکێکیان خەڵاتی بینەرانە کە وەکو رێزێک بۆ بینەرانی خۆمان و یەکێکی دیکەش خەڵاتی رەخنەگرانە کە رەخنەگران براوەکان هەڵدەبژێرن".  لە یەکێک لە رەخنەگرانی فیستیڤاڵ، گرنگیی خەڵاتی رەخنەگرانم پرسی.  ئەمیر غوڵامی، رەخنەگری سینەما دەڵێت، "ئەم بەشە ئەوەندە گرنگن لە فیستیڤاڵە جیهانییەکاندا دەرهێنەرەکان زۆر لایان گرنگە ئەم خەڵاتە ببنەوە، چونکە کاتێک خوێندنەوەی ئاکادیمی دەکرێت بۆ فیلمەکەت واتای ئەوەیە کە فیلمەکەت دەچێتە مێژووەوە".