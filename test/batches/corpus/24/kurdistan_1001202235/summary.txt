لەدوای کۆبوونەوەی رۆژی یەکشەممەی پەرلەمانی عێراق کە یەکەم کۆبوونەوەی خولی پێنجەم بوو، بلۆکێکی نوێ، یان هاوپەیمانییەکی نوێ لەنێو پەرلەمان دروستبووە کە سێ کوچکەی پارتی، سەدرییەکان و سوننەکانن، پارتی و یەکێتیش هەرچەندە بە شاندێک چووبوونە بەغدا، بەڵام لە کۆبوونەوەکە یەکدەنگ نەبوون. ئێستا پۆستی سەرۆککۆماریش لەنێوان یەکێتی و پارتیدا ماوە یەکلاییبکرێتەوە، یەکێتی لەسەر بەربژێرکردنی د. بەرهەم سوورە و پارتی لەگەڵیدا نییە، پرسیارەکەش ئەوەیە ئایا پارتی بۆچوونی لەبارەی سەرۆککۆمار دەگۆڕێت یان یەکێتی بەربژێرەکەی؟