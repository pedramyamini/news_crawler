ئەمڕۆ شەممە ٠٨ - ٠١ - ٢٠٢٢ سەرۆک بارزانی لە سەلاحەدین پێشوازی لە شاندێکی پارتی ئازادیی هوداپار بە سەرۆکایەتیی زەکەریا یاپیچیئۆغلۆ، سەرۆکی گشتیی ھوداپار کرد.  بەپێی راگەیێندراوی بارەگای بارزانی، لە دیدارەکەدا شاندی هوداپار پیرۆزبایی سەرکەوتنی پارتییان لە ھەڵبژاردنی ئۆکتۆبەری رابردووی ئەنجوومەنی نوێنەرانی عێراق کرد و ھاوکاتیش ھاوخەمیی خۆیان بۆ بنەماڵەی شەھیدانی ئەم دواییەی شەڕی داعش و زیانلێکەوتووانی لافاوەکەی ھەولێر بە سەرۆک بارزانی راگەیاندووە.  لە بەشێکی دیکەی کۆبوونەوەکەدا، پەرەپێدانی پەیوەندییەکانی نێوان ھەردوولا تەوەری دیکەی ئەو دانیشتنە بوون.  کۆبوونەوەی سەرۆک بارزانی و شاندێکی پارتی ئازادیی هوداپار. وێنە: بارەگای بارزانی