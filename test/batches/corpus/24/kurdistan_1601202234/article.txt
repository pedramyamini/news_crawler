ئامارى پێشێلکارییەکانی ساڵی ٢٠٢١ بەمشێوەیە بووە:  ٣٥٣ پێشێلکاری بەرامبەر ٢٦٠ رۆژنامەڤان و کەناڵى راگەیاندن  ٢٥ کەیسی زەوتکردنى کەرەستەى رۆژنامەڤانى  ٧ کەیسی شکاندنى پێداویستى رۆژنامەڤانى  ٦ کەیسی پڕکردنەوەى بەڵێننامە  ٤ کەیسی دەستگیرکردنی بەدەر لە یاسا  ٢ کەیسی هەڵکوتانەسەر و داخستنى کەناڵ  دیارى محەممەد، بەڕێوەبەرى سەنتەرى میترۆ دەڵێت، "ئامارەکان [ی پێشێلکاری] کەمیکردووە، بەڵام بەو مانایە نا کە ئازادییەکان زیاتر بوون، بەڵکو جۆرى سکاڵا و کەیسەکان گۆڕاون کە بە یاساى عێراقى کار کراوە".  سەنتەرەکە راپۆرتێکى دیکەى بڵاوکردەوە کە ئامارەکانی ١٠ ساڵى لەخۆگرتبوو، بەشێوەیەک کە لە ساڵی ٢٠١١ وە تاوەکو ٢٠٢٠ ژمارەی ئەو پێشێلکارییانەی کراون ٢٦٣٢ پێشێلکاری بوون کە بەرامبەر ٢١٦٥ رۆژنامەڤان و کەناڵى راگەیاندن کراون.  دروشمى سەرەکیى راپۆرتى ئەمساڵى سەنتەرى میترۆ "هەراسانیى ئەلیکترۆنى بەرامبەر بە خانمانى میدیاکار پەرەدەسێنێت" بوو، راپۆرتێک کە رێکخەری سەنتەرەکە دەڵێت، "داوەتکردنى کچێک بۆ قاوە خواردنەوەیەک لە کافتریایەکیش هەر هەراسانکردنە".  هەژان خالید، مامۆستاى راگەیاندن باس لەوە دەکات، "هەراسانکردن جۆرى زۆرە، هەر لە ناردنى نامەى ئەلیکترۆنى و زۆرکردن بۆ وەڵامدانەوە، هەر لەوەى کە داواى قاوە خواردنەوە بکەیت بەبێ ئەوەى کەسەکە خۆى پێی خۆش بێت، تاوەکو دەگاتە جیاوازیکردنى خاوەن کار لە بەرامبەر ئەوەى کە کارێکى بە ئافرەت داوە".  ئەوەى لە هەرێمى کوردستان لە ١٠ ساڵى رابردوودا ئەزموون کراوە، زۆرینەى پێشێلکارییەکان بە هەموو جۆرەکانیەوە، لە کاتى خۆپێشاندان و گردبوونەوەکان