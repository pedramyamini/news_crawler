خوشاکۆ تەنیا هەوارگەی خلیسکێنەی سەر بەفری پارێزگای ورمێیە و لە ساڵی ١٩٨٩ وە لەسەر رووبەری ٥٠ هەزار مەتر چوارگۆشە کراوەتەوە. بەشی زۆری کەرەستە و پێداویستییەکانی ئەو هەوارگەیە هەر ئەوانەن کە لە سەرەتای دروستکردنیدا دامەزراون.  هەوارگەی خوشاکۆ دەکەوێتە ٣٠ کیلۆمەتری رۆژئاوای شاری ورمێ. لە رۆژانی پشووی زستاندا، بە سەتان کەس لە شار و ناوچە جیاوازەکانەوە رووی لێدەکەن، بەڵام خێرێکی ئەوتۆیان بۆ دانیشتووانی ناوچەکە نییە.  هەوارگەی خلیسکێنەی سەر بەفری خوشاکۆ تەنیا رۆژانی هەینی و پشوو کراوەیە. هۆگرانی خلیسکێنە دەتوانن لە کاژێر ٠٩: ٠٠ تاوەکو ٠٤: ٠٠ی پاشنیوەڕۆ سەردانی بکەن. لەوێ خەڵک فێری خلیسکێنەش دەکرێت.