هۆگر عەزیز، گوتەبێژی پۆلیسی هەولێر بە تۆڕی میدیایی رووداوی گوت، "ئەو ژن و پیاوە هاوژینی یەکدین و دانیشتووی قەزای خەباتن، بەبڕیاری دادگە و بەپێی ماددەی ٤٤٦ لە یاسای سزادانی عێراق، راگیراون و لێکۆڵینەوە لەگەڵیان بەردەوامە. "  پیاوەکە ناوی (س، ب، ح) و هاوژینەکەشی ناوی (د، ع، م)ە. ئەو ژن و پیاوە دزییان لە چەند کەسێک کردووە و جانتای ئافرەتان، پارە، مۆبایل و چەندین دزی دیکەیان ئەنجامداوە.  هۆگر عەزیز، باسی لەوە کرد، "پیاوەکە پێشینەی تاوانی هەبووە، دزییەکانیان لە قەزای خەبات ئەنجامداوە و دانیان بە تاوانەکەیاندا ناوە، خۆیشیان خەڵکی ئەو سنوورەن. "