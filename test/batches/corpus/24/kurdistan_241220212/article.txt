نیهاد باوەرکی، برازای ئەحمەو باوەرکی بە رووداوی گوت، مام ئەحمو، هەموو تەمەنی بۆ پێشمەرگایەتیی و بەرگریکردن لە خاکی کوردستان تەرخانکردبوو و لە کۆنگرەی ١٣ پارتی مەدالیای بارزانی نەمری پێبەخشرا.   ئەحمەد حاجی میرخان ئەمڕۆ لە ماڵەکەی خۆی و لە شارۆچکەی سەرسنک کۆچی دواییکرد. نیهاد باوەرکی دەڵێت، تەرمەکەی هەر لە سەرسنک بەخاکدەسپێردرێت.  ئەحمەد حاجی میرخان لە ساڵی ١٩٣٣ لە گوندی باوەرکێی سەر بە دەڤەری بەرێگارێ لە سنووری شارۆچکەی سەرسنک لەدایکبووە. لە ساڵی ١٩٦١ بووەتە پێشمەرگە و بەشداریی هەردوو شۆڕشی ئەیلوول و گوڵانی کردووە و تاوەکو کۆتایی ژیانی هەر لەسەر خەباتی پێشمەرگایەتیی بەردەوام بوو.