عەبدولرەحمان سەدیق، سەرۆکی دەستەی پاراستن و چاککردنی ژینگەی هەرێمی کوردستان، رۆژی یەکشەممە ٩ - ١ - ٢٠٢١ لە کۆنگرەیەکی رۆژنامەڤانیدا ئاماری کاروچالاکییەکانی دەستەکەی راگەیاند و گوتی: "ساڵی ٢٠٢١ توانرا پەیڕەوی ژمارە ٩ی ساڵی ٢٠١١ دەربارەی پاراستنە سروشتییەکان کارا بکرێت، ئێستا پارێزگا و ئیدارە سەربەخۆکان لێژنە لاوەکییەکان دادەنێن بۆ جێبەجێکردنی ئەو پەیڕەوە".  عەبدولڕەحمان سدیق هەروەها گوتی: "ژینگەی هەرێمی کوردستان لە کۆنفرانسی گلاسکۆ خراوەتە سەر نەخشەی جیهان لە بواری گۆڕانی کەشوهەوا. ".   سەرۆکی دەستەی پاراستن و چاککردنی ژینگەی هەرێمی کوردستان، ئاماژەی بە چەند چالاکییەکی دیکەی دەستەکە دا. لەوانە:   ١٦ی نیسانی هەر ساڵێک وەک رۆژی ژینگەی کوردستان دەستنیشانکراوە، بەڵام وەک سەرۆکی دەستەی پاراستن و چاککردنی ژینگە ئاماژەی بۆ دەکات، هەر پارێزگا و ئیدارەیەکی سەربەخۆ، رۆژێکی تایبەت بە ژینگەی بۆ دەستنیشان کراوە کە بەمشێوەیە:  - ٢٢ی سێپتێمبەر رۆژی ژینگە لە ئیدارەی گەرمیان.  - ١٥ی نۆڤێمبەر رۆژی ژینگە لە چەمچەماڵ و سلێمانی  - ٢٣ی ئۆکتۆبەر رۆژی ژینگە لە ئیدارەی راپەڕین.  - ١٤ی ئادار رۆژی ژینگە لە پارێزگای هەولێر.  - ١٥ی سێپتێمبەر رۆژی ژینگە لە پارێزگای دهۆک.  عەبدولڕەحمان سەدیق گوتی، ئەم هەفتەیە سەردانی ئیدارەی سەربەخۆی قەزای سۆران دەکەن، بە مەبەستی کردنەوەی فەرمانگەی ژینگەی سۆران، کە حەوت رێکخراو بۆردی رێکخراوە ژینگەییەکانیان دروستکردووە. گوتیشی: "ساڵی ٢٠٢٢ فەرمانگە ژینگەییەکانی سۆران، هەڵەبجە، زاخۆ دەکرێنەوە".  بەگوتەی سەرۆکی دەستەی پاراستن و چاککردنی ژینگە، هەرێمی کوردستان میدیاکاری ژینگەیی پێویستە: "ساڵی ٢٠٢١ نوێنەری کەناڵەکان لە سەرجەم خولەکاندا ١٥ کەس بەشداری تێیدا کردووە، بۆ دانانی بەردی بناخەی پەیامنێری ژینگەیی یان میدیاکاری ژینگەیی".  دەستەی پاراستن و چاککردنی ژینگەی هەرێمی کوردستان نیازی وایە مانگی شوباتی ئەمساڵ کۆنفرانسی ژینگەیی بکات، پلانەکەش وەهایە کە ٥٠٠ میوانی نێوخۆیی و دەرەوە،  سەرۆکی حکومەتی هەرێمی کوردستان، کۆنسوڵخانەکان، بەڵێندەران، باڵیۆزخانەکان، وەزارەتی ژینگەی عێراق بەشداری تێدا بکەن.  بەڕێوەبەری بەشی پلان لە دەستەی پاراستن و چاککردنی ژینگە لە میانی کۆنفرانسە رۆژنامەڤانییەکەدا ئامارەکانی بەمشێوەیە خستەڕوو:  ١ - رەزامەندیدان بۆ پرۆژە: هەولێر ١.١٤٥ پرۆژە، سلێمانی ٩٨١ پرۆژە، دهۆک ٢٩٠، گەرمیان ٣١٣ پڕۆژە و راپەڕین ١٤٧ پڕۆژە.  ٢ - پێنەدانی رەزامەندی بۆ پرۆژەکان کە لەگەڵ یاسا و رێنماییەکانی دەستەی پاراستن و چاککردنی ژینگە نەگونجاون: هەولێر ٢٠ پرۆژە، سلێمانی ١٦ پرۆژە، دهۆک سێ پرۆژە، گەرمیان یەک پرۆژە، راپەڕین هەشت پڕۆژە.  - هەولێر: کەیسی دادگە ٤٨ ئاگادارکردنەوە ٢٠، سزا و پێبژاردن ٣٦ و بەڵێننامە ٤٧٨ کەیس.  - سلێمانی؛ کەیسی دادگە ٣٥٦، ئاگادارکردنەوە ١٩٧، سزا و پێبژاردن ١٥١ و بەڵێننامە ١.٠٥٩ کەیس.  - دهۆک؛ کەیسی دادگە ٠ کەیس، سزا و پێبژاردن ٧٣ و بەڵیننامە ٦٤٧ کەیس.  - گەرمیان؛ ژمارەی کەیسی دادگە هەشت کەیس.  - راپەرین؛ کەیسی دادگە دوو کەیس و بەڵێننامە ١٣٣ کەیس.  ٤ - چاودێری و بەدواداچوون بۆ ئەو پرۆژانەی کە رەزامەندییان وەرگرتووە بەمەبەستی جێبەجێکردنی مەرج و رێنماییە ژینگەییەکان: هەولێر ١.٢٤٩ پڕۆژە، سلێمانی ١.٩٦٥ پرۆژە، دهۆک ١.٧٤١ پڕۆژە، گەرمیان ١٠٦ پڕۆژە و راپەڕین ١٨٨ پڕۆژە.  - تاقیگەی ژینگەی هەولێر؛ ژمارەی نموونە ٧٠٥، ژمارەی پشکنین ٨.٢٢٧.  - تاقیگەی ژینگەی سلێمانی؛ ژمارەی نموونە ٨١٩، ژمارەی پشکنین ٥.٩٨٢.  - تاقیگەی ژینگەی دهۆک؛ ژمارەی نموونە ٤.٠١٨، ژمارەی پشکنین ١١.٩٢٢.  کۆی گشتی نموونەکان: ٥.٩٤٩ نموونە، کۆی گشتی پشکنینەکان؛ ٢٦.١٣١ پشکنین.  ٦ - هەڵمەتی هۆشیاری و پێدانی زانیاری بە توێژە جیاوازەکان؛ (دیوانی دەستە فەرمانگەی هۆشیاری ١.٥٦٦ چالاکی، هەولێر ٩٠ چالاکی، دهۆک ٢٩١ چالاکی، سلێمانی ٨٠ چالاکی، گەرمیان ٤٦ چالاکی، راپەڕین ٣٤٢ چالاکی).  ٧ - داهاتی کۆکراوەی دەستەی پاراستن و چاککردنی ژینگە: (هەولێر ١٥٨.٥٧٢.٠٠٠ دینار، سلێمانی ٨٦.٧٠٨.٠٠٠ دینار، ٦٠.٧٩٦.٠٠٠ دینار، گەرمیان ١٨.٠٠٥.٠٠٠ دینار، راپەڕین ٨.٥٨٥.٠٠٠ دینار و کۆی گشتی: ٣٣٢.٦٦٦.٠٠٠ دینار).