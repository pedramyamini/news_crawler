ئێوارەی ئەمڕۆ پێنجشەممە ٢٣ - ١٢ - ٢٠٢١ نێچیرڤان بارزانی، سەرۆکی هەرێمی کوردستان لە هەولێر پێشوازی لە لویجی دی مایۆ، وەزیری دەرەوەی ئیتاڵیا و شاندێکی دیپلۆماسی و سەربازیی یاوەری کرد.  بە گوێرەی راگەیێندراوی سەرۆکایەتیی هەرێمی کوردستان، لە کۆبوونەوەیەکدا نێچیرڤان بارزانی سوپاس و پێزانینی هەرێمی کوردستانی بۆ پشتگیریی ئیتاڵیا لە عێراق و هەرێمی کوردستان لە شەڕی دژی داعش و هەروەها بۆ مەشق و راهێنانی هێزەکانی پێشمەرگە و هاریکاریی مرۆیی ئیتاڵیا دووپاتکردەوە.  هەر لە کۆبوونەوەکەدا کە باڵيۆزى ئيتاليا له عيراق و كونسوڵی ئەو وڵاتە له هه‌ولێر ئاماده بوون، وه‌زيرى ده‌ره‌وه‌ى ئيتاڵيا باسى له به‌سه‌ركردنه‌وه‌ى هێزه‌كانى وڵاته‌كه‌ى له عيراق كرد و جه‌ختى له به‌رده‌واميى پشتگيريى ئيتاليا بۆ عيراق و هه‌رێمى كوردستان كرده‌وه، هه‌روه‌ها ستايشى ڕۆڵى پێشمه‌رگه‌ى له تێكشاندنى داعش و ميوانپه‌روه‌ريى هه‌رێمى كوردستان و حه‌واندنه‌وه‌ى ئاواره و په‌نابه‌ران كرد.  وه‌زيرى ده‌ره‌وه‌ى ئيتاليا نێچيرڤان بارزانى بۆ سه‌ردانێكى فه‌رمى بانگهێشتى رۆما كرد، هه‌روه‌ها له‌باره‌ى په‌يوه‌ندييه‌كانى عێراق و هه‌رێمى كوردستانيشه‌وه له‌گه‌ڵ ئيتاليا، هه‌ردوولا خواستى هاوبه‌شيان بۆ بره‌ودان به په‌يوه‌ندييه‌كان و فراوانكردنى بواره‌كانى هاريكاريى هاوبه‌ش دووپاتكرده‌وه، به‌تايبه‌تي له‌رووى ئابوورى و كولتوورييه‌وه.  دۆخى سياسى و هه‌ڵبژاردنه‌كانى ئه‌نجوومه‌نى نوێنه‌رانى عيراق، ئه‌نجامى هه‌ڵبژاردن و هه‌وڵه‌كانى دامه‌زراندنى حكومه‌تى داهاتوو، پێشهاته‌كانى شه‌ڕى دژى داعش و مه‌ترسييه‌كانى تيرۆر، په‌يوه‌ندييه‌كانى هه‌ولێر - به‌غدا و گفتوگۆى چاره‌سه‌ركرنى كێشه‌كانيان، دۆخ و گرنگيى پاراستنى ئارامى و سه‌قامگيريى ناوچه‌كه به‌گشتى و چه‌ند پرسێكى ديكه‌ى جێى بايه‌خى هاوبه‌ش، ته‌وه‌رێكى ديكه‌ى كۆبوونه‌كه بوو.