ئەمڕۆ شەممە ٢٥ - ١٢ - ٢٠٢١ عەبدولڕەحمان زەهاوی، گوتەبێژی هاتووچۆی گەرمیان بە تۆڕی میدیایی رووداوی راگەیاند، بەیانی ئەمڕۆ لە نێوان رێگەی کەلار - دەروازەی نێودەوڵەتیی پەروێزخان دوو ئۆتۆمبێل لە جۆری تویۆتا لاندکروزەر و بارهەڵگرێک، پێکیاندادا و دوو کەس گیانیان لەدەستدا کە هەردووکیان لەنێو لاندکروزەرەکەدا بوون و بە بنەچە عەرەبن.  گوتەبێژی هاتووچۆی گەرمیان ئاماژەی بەوەشکرد، رووداوەکە بەشێوەیەک بووە کە لاندکروزەرەکە بە ئاڕاستەی پەروێزخان رۆشتووە و بارهەڵگرەکەش بەپێچەونەوە لە نزیک گوندی "حەوش کوڕو" پێکیانداداوە.  دوێنێ رووداوێکی هاتووچۆ لە نزیک ناحیەی رەشاد لە نێوان ئۆتۆمبێلێکی جۆری هیۆندا ئەکسێنت و بارهەڵگرێک روویدا، بەهۆیەوە شەش کەسی خێزانێک گیانیان لەدەستد.  هەر دوێنێ لە رووداوێکی هاتووچۆ لەسەر رێگەی ئەلقوش - شێخان، پێنج ئەندامی یەک بنەماڵە گیانیان لەدەستدا و سێ ئەندامی دیکەیان برینداربوون.