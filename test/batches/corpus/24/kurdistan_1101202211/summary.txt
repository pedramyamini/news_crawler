ئەندامێکی خولی پێنجەمی پەرلەمانی عێراق لە فراکسیۆنی یەکگرتوو رایدەگەیێنێت، ئەوان پشتیوانی لە بیرۆکەی پێکهێنانی حکومەتێک دەکەن کە حیزبێک یان چەند حیزبێک هەبن بەرپرسیاریێتی ئەو چوار ساڵە هەڵبگرن کە دەیگرێنە ئەستۆ، ئاماژە بەوە دەدات کە یەکێتی داوای لێیان کردووە دەنگ بە بەربژێری ئەوان بۆ پۆستی سەرۆککۆمار بدەن و دەشڵێت: "ئێمە دەنگ بە بەربژێری یەکێتی بۆ پۆستی سەرۆککۆمار دەدەین". هەروەها بە باشی نازانێت پارتی دیموکراتی کوردستان خۆی بەسەر هێزەکانی دیکە "بسەپێنێت" و پێشیوایە ناکرێت پارتی "قۆرخی" دەسەڵاتەکانی بەغداش بکات.