رۆژی یەکشەممە ٠٢ - ٠١ - ٢٠٢٢ شێخ ئەحمەد خەیلانی، کەسایەتیی دیاری ئایینی و کۆمەڵایەتیی شاری هەولێر کۆچی دواییکرد. ئەمڕۆ سێشەممە نێچیرڤان بارزانی، سەرۆکی هەرێمی کوردستان لە پەیوەندییەکی تەلەفۆنی لەگەڵ کوڕێکی شێخ ئەحمەد خەیلانی وێڕای ده‌ربڕینی هاوخه‌می، هیوای سه‌رکه‌وتنی بۆ شێخ جیهاد خه‌یلانی بۆ جێگرتنه‌وه‌ی باوکی خواستووە.  بەپێی راگەیێندراوی سەرۆکایەتیی هەرێمی کوردستان، نیچێرڤان بارزانی "هیوای خواست خوای مه‌زن گیانی خوالێخۆشبوو به به‌زه‌یی و میهره‌بانیی خۆی شاد بکات و دڵنه‌وایی و سه‌بووری به خانه‌واده و که‌سوکاری به‌ڕێزیان ببه‌خشێت".  هەر بەپێی راگەیێندراوەکە، شێخ جیهاد خه‌یلانی سوپاس و پێزانیی بۆ په‌یوه‌ندی و هاوبه‌شیی سه‌رۆکی هه‌رێمی کوردستان له پرسه‌که‌یاندا ده‌ربڕیوە.  شێخ ئەحمەد خەیلانی ئەهلی تەسەوف بووە و لەسەر تەریقەتی نەقشبەندیی بووە و مزگەوتێکی گەورەیان هەیە لە شاری هەولێر و حوجرەی خۆیان هەیە.