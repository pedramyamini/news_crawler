ئەمڕۆ یەکشەممە ٠٣ - ٠١ - ٢٠٢٢ لە راگەیێندراوێکدا بنکەی نەهێشتنی ماددەی هۆشبەری رایگەیاند، دوای چاودێریێکی وردی کارمەندانی بنکەی نەهێشتنی ماددە هۆشبەرەکانی سۆران توانیویانە باندێک بدۆزنەوە کە پێکهاتوون لە پێنج پیاو و ژنێک کە هەم بەکارهێنەر هەم کاریان لەسەر بڵاوکردنەوەی ماددە هۆشبەرەکان کردووە.  لە راگەیێندراوەکەدا هاتووە، ئەو باندە بڕی ١٤١ گرام ماددەی هۆشبەر لە جۆرەکانی هێرویین، شیشە، تریاک و کەلوپەلى بەکارهێنانى ماددەکانیان پێبووە.  نزیکەی ١٠ رۆژ پێش ئێستاش بنکەی نەهێشتنی ماددە هۆشبەرەکانی سۆران حەوت کەسیان بەهۆی بەکارهێنانی ماددە هۆشبەرەکان دەستگیرکرد، کە دانیشتووی سۆران و دەوروبەری بوون.