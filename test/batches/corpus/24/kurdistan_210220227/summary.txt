لە نووسراوێکدا وەزارەتی دارایی و ئابووریی هەرێمی کوردستان کە ئاراستەی بەڕێوەبەرایەتیی گشتیی بانکی ناوەندیی هەرێم - سلێمانی کردووە، داوا لە بانکەکان دەکات کە بە هیچ شێوەیەک دەستکاریی سیولەی نەختینەیی دانراوی ئەژمێرە جیاوازەکانی هاووڵاتییان نەکرێت. ئەندامێکی لیژنەی دارایی پەرلەمانی کوردستانیش دەڵێت، لە رابردوودا سوود لە پارەی هاووڵاتییان لە بانکەکان بۆ پێدانی مووچە وەرگیراوە.