لیژنەی فریاگوزاریی سلێمانی دەڵێت، "هێشتا شەقامەکانی ناو شار و دەرەوەی شار بەستەڵەکە و مەترسیی رووداوی هاتووچۆی هەیە، تکا و داوامان لە شۆفێران ئەوەیە بە هیچ جۆرێک لە ماڵەکانیان نەیەنە دەرەوە و شۆفێری نەکەن".  لیژنەکە ئاماژەی بەوەش کردووە، "هیچ رێگەیەک سەلامەت نییە تاوەکو چەند کاژێری داهاتوو. تکا دەکەین با تووشی رووداو و کارەساتی هاتووچۆ نەبن".  چەند ژمارەیەکیش لەلایەن لیژنەکەوە خراوەتەڕوو و دەڵێت، لە حاڵەتی پێویستدا دەتوانن پەیوەندییان پێوە بکەن:  ژمارە ١٠٠ سەنتەری هەماهەنگیی هاوبەش / پارێزگای سلێمانی P. JCC  ژمارە ١٨٨ کۆنترۆڵی هاتووچۆی سلێمانی  ژمارە ١١٥ بەرگریی شارستانیی سلێمانی  ژمارە ١٢٢ فریاگوزاریی تەندروستیی سلێمانی