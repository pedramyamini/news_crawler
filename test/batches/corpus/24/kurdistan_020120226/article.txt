و. ئ، ئەو گەنجە تەمەن ٢٨ ساڵانەیە کە شەش ساڵ پێش ئێستا بەهۆی رووداوێکی کوشتن زیندانی کرا، چوار کتێب لە بواری کۆمەڵایەتی بنووسێت، بەندکراوەکە دەڵێت، لە سەرەتای بەندکردنییەوە رووی کردووتە خوێندنەوە و نووسینەوەی کتێب.  (و. ئا) دەڵێت، "دوای ئەوەی زیندانیکرام من کتێبم وەک نزیکترین هاوڕێ هەڵبژارد کە چوومە نێو پەرتووکخانەی چاکسازییەکە بینیم زیاتر لە پێنج هەزار کتێبمان هەن، دوای خوێندنەوەی ١٦٠ کتێب دەستم بە نووسینەوەی کتێب کردووە، توانیم هەندێک کتێب چاپ بکەم و هەندێک بەرهەمیشم ئامادەی چاپن. "  ئەو بەندکراوە رۆژانە زیاتر لە شەش کاژێر خۆی بە خوێندن و نووسینەوە سەرقاڵ دەکات، دەرچووی پۆلی ١٢ ـی ئامادەییە، پێش ئەوەی بچێتە زیندان، بیری لە نووسینی کتێب کردووەتەوە.    ئەو دەشڵێت، "هەر کەسێک و بە شتێک ئارام دەبێت، منیش بە خوێندنەوەی کتێب ئارام دەبم، تاوەکو ئێستا چوار کتێبم چاپکراون، دوو دانەی دیکەشم ئامادەی چاپن، نەوەک لە زیندان بەڵکو لە دەرەوەش وازێ لێناهێنێم، هەر بەردەوام دەبم. "  لە نێو چاکسازیی گەورانی دهۆک پەرتووکخانەیەک هەیە کە زیاتر لە ٥٠٠٠ کتێبی تێدایە، مانگانە زیاتر لە ١٧٠٠ کەسی نێو چاکسازییەکە کتێب دەخوێننەوە، لە دوای دروستکردنی کتێبخانەی چاکسازیی گەورانی دهۆک تاوەکو ئێستا ١٤ کتێب لە نێو بەندیخانە نووسراون و دواتریش چاپکراون، بەڵام بەرهەمەکان زۆربەیان کەمیان لێ چاپکراون و بڵاوکردنەوەیان سنووردارن.