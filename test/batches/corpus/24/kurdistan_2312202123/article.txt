شوان محەممەد، بەڕێوەبەری دارستان و ژینگەی گەرمیان بە تۆڕی میدیایی رووداوی راگەیاند، "ئێوارەی ئەمڕۆ لەنێوان ناحیەی سەرقەڵا و زینانە لە سنووری کفری، سێ کەس کە راوی ئاژەڵی کێوییان دەکرد، لە کاتی راوکردندا دەستگیرکران".  بەڕێوەبەری دارستان و ژینگەی گەرمیان ئاماژەی بەوەش کرد، ئەو سێ کەسە لە کاتی دەستگیرکردنیان ئاسکێکیان راو کردبوو، گوتیشی، "بە بڕیاری دادوەر دەستگیرکراون و دەدرێن بە دادگە".  شوان محەممەد باسی لەوەش کردووە، "لە کاتی باران بارین، بەشێک لە هاونیشتمانیان دەست بە راوکردنی ئاژەڵی کێوی دەکەن، لە هەموو شوێنێک مەفرەزەی گەڕۆکمان هەیە و دەگەڕێین".