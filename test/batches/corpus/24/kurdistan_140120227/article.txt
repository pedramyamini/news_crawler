موقەدەم هۆگر عەزیز، گوتەبێژی پۆلیسی هەولێر بە تۆڕی میدیایی رووداوی راگەیاند، بنکەی پۆلیسی شاوێس، دوو تۆمەتباریان بە ناوەکانی (م. ک. س) و (ا. د. ع) بە تۆمەتی "ئاژاوەگێڕی و هەڵگرتنی چەکی بێمۆڵەت" دەستگیرکردووە.  موقەدەم هۆگر عەزیز، گوتی، "لە کاتی دەستگیرکردنی تۆمەتباراندا، دەست بەسەر دەمانچەیەکی بێمۆڵەتیشدا گیراوە، پەڕاوی لێکۆڵینەوە بۆ تۆمەتباران کراوەتەوە. "  بەپێی یاسای چەک، جگە لە هێزە ئەمنییەکان و پاسەوانان، خاوەن کۆمپانیاکان و ئەوانەی سەرمایەیەکی زۆریان هەیە دەتوانن مۆڵەتی چەک وەربگرن.   بە گوتەی گوتەبێژەکەی پۆلیسی هەولێر، بە بڕیاری دادوەر و بەپێی ماددەی ٢٠ لە یاسای سزادان، تۆمەتباران راگیراون.