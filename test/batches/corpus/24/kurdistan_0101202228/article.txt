دێکان دووکانێکی داناوە هەر خۆی بە تەرتیبێکی جوان گوڵی رەنگاورەنگ دەکاتە چەپکەگوڵ، کاری زۆرباش بووە و دەڵێت فرۆشی زۆر باشە و لە هەولێر و سلێمانیشەوە داوای گوڵی لێدەکەن.  دێکان عادل کچە تاقانە گوڵفرۆشەکەی پێنجوێن لەبارەی کارەکەیەوە بە رووداوی گوت: "پێنجوێن شارێکی بچووکە بیرم کردەوە کارێک بکەم، هەر لەمنداڵییەوە حەزمکردووە پیشەیەکی سەربەخۆم هەبێت و بەدوای کاتی گونجاو و دەرفەت دەگەڕام، ئیتر بەهەلمزانی کە لێرە ئەو کارە نییە و منیش کردم".  گوڵفرۆشتن و ئامادەکردنی کارتۆنی دیاریی، کاری رۆژانەی دێکانە کە بەشێکی بەبازاڕکردنی کارەکەی لە رێگەی ئۆنڵاینەوە دەکات، جگەلەخۆی کچێکی دیکەی خستووەتەسەر کار و پلانی ئەوەشی هەیە پرۆژەکەی گەورە بکات.  دێکان عادل دەڵێت، سەرەتا ترساوە لە کاردانەوەی خراپی خەڵک بەڵام بەپێچەوانەوە "زۆر باش بووە و خەڵک دەستخۆشیم لێدەکەن و داواکاریی لەسەر کارەکەم لە هەولێر و دهۆکەوە بۆم هاتووە".  دێکان پیشەی گوڵفرۆشتن لە کچە هاوڕێیەکیەوە فێردەبێت کە خاوەنپێداویستیی تایبەتە و ئێستا ئەو لە سەیدسادق و ئەمیش لە پێنجوێن یەک کاردەکەن.  مێژووی کارکردنی ژنان لە پێنجوێن دەگەڕێتەوە بۆ پێش ساڵی ١٩٤٦ کە رابیعەی کچی موفتی پێنجوێنی ئەوکات وەکو یەکەم کچ دەچێتە بازاڕ و لە دووکانەکەی باوکیدا کاردەکات.   موفتی پێنجوێنی لە شیعرێکدا بەکچەکەی دەڵێت: