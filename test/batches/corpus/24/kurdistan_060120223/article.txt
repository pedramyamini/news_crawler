ئەمڕۆ پێنجشەممە ٠٦ - ٠١ - ٢٠٢١ هۆگر عەزیز، گوتەبێژی پۆلیسی هەولێر بە تۆڕی میدیایی رووداوی راگەیاند، لە گەڕەکی پێنجی حەسارۆکی هەولێر، سێ کەسیان بە تۆمەتی دزینی کێبڵ و کەلوپەلی کارەبای خانووی تەواونەکراو (هەیکەل) دەستگیرکردووە و دانیان بەوەدا ناوە، کە کەلوپەلی کارەبایی چەند هەیکەلێکیان بردووە.  تۆمەتبارەکان ناویان (ح. ع. ع) و (م. م. ح) و (م. س. س)ـە و لە رەگەزی نێرن و دانیشتووی سنووری پارێزگای هەولێرن.  هۆگر عەزیز ئاماژەی بەوەکرد، بە مەبەستی گرتنەبەری رێکارە یاساییەکان، تۆمەتبارەکان رادەستی نووسینگەی نەهێشتنی تاوانی رۆژهەڵات کراون و پەڕاوی لێکۆڵینەوەیان بۆ کراوەتەوە.