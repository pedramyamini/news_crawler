مەلا عەبدوڵڵا شێرکاوەیی، بەرپرسی راگەیاندنی یەکێتی زانایانی ئایینی ئیسلامی کوردستان بە تۆڕی میدیایی رووداوی راگەیاند، ساڵی رابردوو ٧٤ زانا و مامۆستای ئایینی کۆچی دواییانکردووە، ٤٧ مامۆستای ئایینی به هۆی پەتای ڤایرۆسی كۆرۆنا گیانیان له‌ده‌ستداوە و ئاماژەی بەوەشکرد "کۆچی دوایی ئەو مامۆستایانە کەلێنێکی گەورەی دروستکردووە".  مەلا عەبدوڵڵا شێرکاوەیی گوتیشی "سەرجەم ئەو مامۆستایانە پێشنوێژ و وتارخوێن یان پێشنوێژبوون و بە فەرمی فەرمانبەری وەزارەتی ئەوقاف بوون".  بەرپرسی راگەیاندنی یەکێتی زانایانی ئایینی ئیسلامی کوردستان جەختی لەوە کردەوە "به ئامانجی زیندوو هێشتنه‌وه‌ی خزمه‌ت و دڵسۆزییه‌كانی ئه‌و زانایانه‌ی وه‌فاتیان كردووه، راگه‌یاندنی یه‌كێتی زانایان وێنه‌و ناو و رێککەوتی وه‌فات و شوێنی نیشته‌جێ بوونیانی تۆمارکردووە، بۆ ئه‌وه‌ی له ئه‌رشیف و لای خه‌مخۆرانی بواری زانست و شه‌ریعه‌ت پێگه و ناوبانگیان به دره‌وشاوه‌یی له سه‌ر لاپه‌ڕه‌كانی مێژوو بمێنێته‌وه و له یاد نه‌كرێن".