لەو گرتووخانەیە بەشی تایبەت بە راگرتنی بەندکراوانی سیاسی هەیە، لە ١٠ی ئەم مانگە، پاسەوانانی گرتووخانەی ورمێ بەندکراوانی سیاسی و مەزهەبیی گرتووخانەی ورمێیان بەزۆر گواستەوە بۆ شوێنێکی دیکە. شوێنێک کە لە حەوشەی گرتووخانەکە و جێگەی حەمامی کۆن دروستکراوە.  بەندکراوانی سیاسیی گرتووخانەی ورمێ مانگی رابردوو دژی گۆڕینی شوێنەکەیان، هەفتەیەک مانیان لە خواردن گرت. دوای ئەوەی بەڕێوەبەری گرتووخانەکە بەڵێنی پێدان هەوڵبدات رێگە لە گواستنەوەیان بگرێت، مانگرتنەکەیان شکاند، بەڵام دواتر بە زەبری لێدان، شوێنەکەیان پێ گۆڕین. تۆڕی مافی مرۆڤی کوردستان دەڵێت، هەشت بەندکراوی سیاسی و مەزهەبی بەهۆی ناڕەزایەتییان دژی گۆڕینی شوێنی بەندکراوانیان، نۆ رۆژە بۆ ژووری تاکەکەسی و ئیتلاعاتی سنە گواستراونەتەوە.  لێدان و بردنی بەندکراوانی سیاسیی گرتووخانەی ورمێ بۆ ژووری تاکەکەسی لە کاتێکدایە، رێکخراوی گرتووخانەکانی ئێران هەفتەی رابردوو بڕیارنامەیەکی نوێی لەبارەی چۆنێتی هەڵسوکەوتکردن لەگەڵ بەندکراوان دەرکرد و رایگەیاند، مافی بەندکراوان دەستەبەر دەکرێت و بەڕێوەبەر و پاسەوانانی گرتووخانە دەبێت لە هەڵسوکەوتکردن لەگەڵ بەندکراوان، رەچاوی بنەما ئایینی، ئەخلاقی و مرۆڤییەکان بکەن.