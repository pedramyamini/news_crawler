رۆژی دووشەممە، ٢٠ - ١٢ - ٢٠٢١، د. دیار ئیبراهیم، بەڕێوەبەری تەندروستیی راپەڕین، بە تۆڕی میدیایی رووداوی راگەیاند، ترشیات و زەیتوونە بەسەرچووەکان لە کارگەی ترشیاتی ئانا لەلایەن لیژنە هاوبەشەکانی تەندروستییەوە دەستیان بەسەرداگیراوە.  بەگوتەی بەڕێوەبەری تەندروستی راپەڕین، "کارگەکە دوای ماوەی بەسەرچوونی ترشیات و زەیتوونەکە، بەرهەمەکەی لە قوتوو ناوە و رێکەوتی نوێی لەسەر داناوە و  خستوویەتییە بازاڕەوە".  بەڕێوەبەری تەندروستیی راپەڕین روونیشیکردەوە کارگەکە داخراوە و خاوەنەکەشی رووبەڕووی یاسا دەکرێتەوە.