سەرۆکی گشتیی هوداپار چارەسەرکردنی پرسی کورد لە تورکیا بە گرنگ ناودەبات و دەڵێت، دەکرێت "ئۆتۆنۆمی، فیدراڵی و جیابوونەوە" بخرێنە بەردەم گەل و دەرفەت بدرێت خەڵک بڕیار لەسەر ئەوە بدات کام بژاردە بۆ کوردی باکووری کوردستان گونجاوە. زەکەریا یاپیجیئۆغڵو ئاماژە بەوەش دەکات، دەبێت هەموو کەس ئازاد بێت لە باکووری کوردستان و تورکیا بە زمانی دایکی خۆی بخوێنێت و دەشڵێت، ئەوان دەیانەوێت زمانی کوردی ببێتە دووەم زمانی پەروەردەیی لە تورکیادا.