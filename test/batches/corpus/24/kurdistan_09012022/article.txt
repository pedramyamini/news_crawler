بەگوێرەی راگەیێندراوی بەڕێوبەرایەتیی کەشناسی، لە ناوچەکەدا ئاسمان هەور و هەتاو دەبێت و لە کاتەکانی شەو و بەرەبەیاندا تەم و زوقم دروستدەبێت و بەشێک لە رێگەوبانەکان دەیبەستێت.  هەروەها پلەکانی گەرما لە ناوچەکەدا بەشێوەی ئاسایی ئەم وەرزە دەبن و با - ش بەخێرایی کەم و ناوبەناو مامناوەند لە باشوورەوە هەڵدەکات.  لە ناوچەکەدا نزمترین پلەی گەرما لە شەودا لە ئاگری ٢٤، لە ئەردەخان ١٥، لە قەرس ١٤، لە ئەرزەڕۆم ١١، لە ئەرزینجان هەشت و لە ئیدر شەش پلە ژێر سفر دەبێت، هەروەها لە پارێزگای دێرسم پلەی گەرما سفر پلە دەبێت.  بەرزترین پلەی گەرماش لە رۆژدا لە دێرسم و ئیدر شەش، لە ئەرزەڕۆم و قەرس دوو پلە دەبێت، هەروەها لە پارێزگای ئاگری نۆ، لە ئەردەخان هەشت و لە ئەرزینجان چوار پلە لەژێر سفرەوە دەبێت.  لە سەرتاسەری ناوچەکەشدا لەو شوێنانەی کە بەفر تیایاندا کەڵەکە بووە مەترسیی توانەوەی بەفر و هەرەسی بەفر هەیە و داوا لە هاووڵاتییان کراوە ئاگادار بن.