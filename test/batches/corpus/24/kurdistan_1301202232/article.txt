موسا گەردی، بەرپرسی میحوەری باشیکی پێشمەرگەی کوردستان بە تۆڕی میدیایی رووداوی راگەیاند، "سێ گوللە ئاراستەی خاڵێکی پێشمەرگە کراون، پێشمەرگەش وەڵامی داوەتەوە و زیانی نەبووە".  بەرپرسی میحوەری باشیکی پێشمەرگە ئاماژەی بەوەش کرد، نازانن ئەو چەکدارانە سەر بە کێ بوون کە تەقەیان کردووە، "تەنیا تەقەیان کردووە، دواتر شوێنەکەیان جێهێشتووە".  شارۆچکەی باشیک دەکەوێتە باکووری شاری مووسڵ و سەنتەری شارەکە لەژێر کۆنترۆڵی ھێزە عێراقییەکاندایە و خاڵە سەربازییەکانی ئەوانی لێیە، چیای باشیک و دەوروبەریشی خاڵە سەربازییەکانی هێزەکانی پێشمەرگەی لێیە.