نوێنەری زەردەشتییەکان لە وەزارەتی ئەوقاف و کاروباری ئایینیی هەرێمی کوردستان رایگەیاند، لەسەر سکاڵای مامۆستایەکی ئایینی فەرمانی دەستگیرکردنی بۆ دەرچووە. ئاوات حوسامەدین دەڵێت، سکاڵاکە بەهۆی ئەوەوەیە کە لە چاوپێکەوتنێکی میدیاییدا گوتوویەتی گرووپێکی سەر بەو مامۆستا ئایینییە چوونەتە سەر رێکخراوێکی زەردەشتییەکان لە دهۆک و هێرشیان کردووەتەسەر. مامۆستا ئایینییەکەش دەڵێت: "تۆمەتی تیرۆری داوەتە پاڵم".