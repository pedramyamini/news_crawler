دکتۆر جوان مستەفا، هاوسەرۆکی دەستەی تەندروستی لە بەڕێوەبەرایەتیی خۆسەر لە رۆژئاوای کوردستان، ئەمڕۆ دووشەممە رایگەیاند: " لە ٢٤ کاژێری رابردوودا ٩٥ کەسی دیکە تووشی کۆرۆنا بوون و پێنج کەسی دیکەش گیانیان لەدەستداوە. "  ئەوانەی تووشی کۆرۆنا بوون، لە ٤٥ پیاو و ٥٠ ژن پێکهاتوون:  بەگوتەی هاوسەرۆکی دەستەی تەندروستی لە بەڕێوەبەرایەتیی خۆسەر لە رۆژئاوای کوردستان ١٣ کەسی دیکە چاکبوونەتەوە.  ئێستا کۆی گشتیی تووشبووانی کۆرۆنا لە لە رۆژئاوای کوردستان گەیشتووەتە دوو هەزار و ٤٤٦ کەس. لەو ژمارەیەش ٨٤ کەس گیانیان لەدەستداوە و ٥٨٤ کەسیش چاکبوونەتەوە.