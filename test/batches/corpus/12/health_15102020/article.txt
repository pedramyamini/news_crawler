د. جوان مستەفا، هاوسەرۆکی دەستەی تەندروستی لە بەڕێوەبەرایەتیی خۆسەر رایگەیاند، ئەو دوو کەسەی گیانیان لەدەستداوە هەردووکیان پیاون و خەڵکی گرکێ لەگێ بوون.  سەبارەت بە ئاماری نوێی تووشبووانیش کە ١١٥ تووشبوون، لە راگەیێندراوی دەستەی تەندروستیی رۆژئاوای کوردستاندا هاتووە، کە ٦٢ کەسیان لە رەگەزی نێر و ٥٣ تووشبووش لە رەگەزی مێن.   ژمارەی تووشبووان لە سنووری دەسەڵاتی بەڕێوەبەرایەتی خۆسەر بەمشێوەیە:  هەر بەپێی راگەیێندراوەکە، لەماوەی ٢٤ کاژێری رابردوو ١٤ تووشبووی کۆرۆنا چاکبوونەتەوە.  لە سەرەتای بڵاوبوونەوەی کۆرۆنا تاوەکو ئێستا لە سنووری دەسەڵاتی بەڕێوەبەرایەتیی خۆسەر ٢٦٣٢ تووشبوو تۆمارکراون، لەنێو ئەو تووشبووانە ٨٨ کەسیان مردوون و ٦٠٩ تووشبووش بەتەواوی چاکبوونەتەوە.