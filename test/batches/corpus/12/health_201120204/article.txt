ئەو داواکارییە لە کاتێدکایە کە رۆژی پێنجشەممە ٢٠٢٠/١١/١٩ فایزەر ئاشکرای کرد کە تائێستا ٢٠ ملیۆن ژەمە ڤاکسینیان بەرهەمهێناوە و هێشتایش بەردەوامن لە بەرهەمهێنان و تا کۆتایی ئەمساڵ ٥٠ ملیۆن ژەم لەو ڤاکسینە بەرهەم دەهێنن.   ئەلبێرت بورلا، بەڕێوەبەری جێبەجێکاری فایزەر ئاماژەی بەوە کردووە، ئەوان چاوەڕێن ئەو ئیدارە فەرمییەی ئەمریکا گڵۆپی سەوزیان بۆ هەڵبکات و ئەگەر مۆڵەتەکەشیان پێبدرێت بە چەند کاژێرێک لە ناوخۆی ئەمریکادا زوو دەست بە دابەشکردنی ڤاکسین دەکەن.   ئیدارەی دەرمان و خۆراکی ئەمریکا هەواڵەکەی پشتڕاست کردەوە و ئاماژەی بەوە کرد، کۆمپانیاکە داواکاریی وەرگرتنی مۆڵەتەکەی پێشکەش کردووە و ئێستا تاووتێی ئەوە دەکرێت کە بەکارهێنانی بەپەلەی ڤاکسینەکە تا چەند دەبێت هاوکار بۆ وەڵامدانەوەی خێرا لەپێناو پشتیوانی لە تەندروستیی گشتیی ئەمریکا.  بەڵام بۆ پێدانی ئەو مۆڵەتە پێویستە ئیدارەکە تەواوی داتاکانی تایبەت بەو ڤاکسینەی لەبەردەستدا بێت و پێداچوونەوە بە هەموویاندا بکات.