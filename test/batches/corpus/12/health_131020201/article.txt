جۆنسن ئاند جۆنسن، لەسەر ئاشکرانەکردنی  جۆری نەخۆشییەکە دەڵێت: "دەبێت رێز لە ژیانی تایبەتی بەشداربوو بگرین. " کۆمپانیاکە دەشڵێت: زانیاری کۆدەکەینەوە لەسەر کێشەی بەشداربووەکە، گرنگە هەموو راستییەکمان لەبەردەستبێت بەر لەوەی زانیاری بڵاوبکەینەوە. "  جۆنسن ئاند جۆنسن ٦٠ هەزار خۆبەخشی لەبەردەستە ڤاکسینیان لەسەر تاقیدەکاتەوە، بەهۆی ئەم کێشەیەوە پرۆسەی تاقیکردنەوەکەی وەستاند و چیدیش لە رێگەی ئۆنلاینەوە خەڵک وەرناگرێت.  لە کاتێکدا ژمارەی تووشبووانی کۆرۆنا رۆژ بە رۆژ لە هەڵکشاندایە و ژماری تووشبووان لە جیهاندا ٣٨ ملیۆن کەسی تێپەڕاندووە، کۆمپانیاکانی دەرمان لە هەوڵەکانیان بەردەوامن بۆ دۆزینەوەی ڤاکسین لە دژی ڤایرۆسەکە. ئێستا چەند ڤاکسینێک کاریان لەسەر دەکرێت، لەوانە:  دەزگای نیشتیمانیی تەندروستیی ئەمریکا لەگەڵ کۆمپانیای مۆدێرنای ئەمریکی کاری لەسەر ڤاکسینێک کردووە و گەیشتووەتە قۆناخی کۆتایی.  کۆشکی سپی رێگەی بە دابەشکردنی ڤاکسینی مۆدێرنا داوە و بڕیارە لە سەرەتای مانگی داهاتوودا بەسەر کارمەندانی تەندروستی لە هەموو ویلایەتەکانی ئەمریکا دابەشبکرێت.  هەرچەندە ڤاکسینەکەی مۆدێرنا هێشتا لەلایەن رێکخراوی تەندروستیی جیهانییەوە پەسەند نەکراوە، بەڵام حکومەتی ئەمریکا یەک ملیار دۆلاری داوەتە کۆمپانیاکە بۆ بەرهەمهێنانی ڤاکسینەکە.  ئەم ڤاکسینە کاری هاوبەشی پەیمانگای توێژینەوەی گامالیا و وەزارەتی بەرگریی رووسیایە. ڤاکسینە ئامادەیە، حکومەتیش رێگەی پێداوە مانگی داهاتوو بەشێوەیەکی سنووردار دابەشبکرێت.  کارمەندانی تەندروستی، مامۆستایان و کارمەندانی گواستنەوە لە کەسە لە پێشینەکانن ڤاکسینەکە وەربگرن.   ئەم ڤاکسینە بە هاوبەشی لەلایەن کۆمپانیای فایزەری ئەمریکی و کۆمپانیای بیۆنتێکی ئەڵمانییەوە کاری لەسەر دەکرێت.  ئەمریکا یەک ملیار و ٩٠٠ ملیۆن دۆلاری بە بەرهەمهێنەرانی ئەم ڤاکسینە داوە، لەبەرامبەردا کۆمپانیاکان دەبێت ١٠٠ ملیۆن ڤاکسین بدەنە ئەمریکا.  ڤاکسینەکە تائێستا تەنیا لە ئەمریکا رێگەپێدانی هەیە و لەپاڵ ڤاکسینی مۆدێرنادا. بڕیارە بەشێکی ژەمە ڤاکسینی فایزەر لە ویلایەتەکانی ئەمریکا دابەشبکرێت.  ئەم ڤاکسینە لە ئەڵمانیا،  ئەمریکا، بەرازیل و ئەرجەنتین کار لەسەر بەرهەمهێنانی دەکرێت. کۆمپانیاکان دەڵێن ڤاکسینی فایزەر دەتوانێت بەرهەمەکەی بگەیەنێتە نزیکەی یەک ملیار و ٣٠٠ ملیۆن ڤاکسین.   کۆمپانیای کان سینۆ بایۆلۆژی بە هاوبەشی لەگەڵ ئەکادیمیای پزیشکی سەربازیی چین کار لەسەر بەرهەمهێنانی دەکات. ڤاکسینەکە لە قۆناخی کۆتاییدایە و بەرپرسانی چین دەڵێن، مانگی داهاتوو بەردەست دەبێت. حکومەتی چین بە شێوەیەکی سنووردار رێگەی بە دابەشکردنی داوە.  چینییە و لە بەرازیلیش کار لەسەر بەرهەمهێنانی دەکرێت. حکومەتی چین رێگەی بەم ڤاکسینە داوە دابەش بکرێت. بەرازیل تاقیکردنەوەی ڤاکسینەکە لە ١٥ی ئۆکتۆبەر تەواودەکات، ئەگەر ڤاکسینەکە پەسەندکرا، لە ١٥ی کانوونی دووەم واتا دوای دوو مانگ دەست بە دابەشکردنی دەکرێت.  بەهۆی تووشبوونی یەکێک لەو کەسەنای ڤاکسینەکەیان لەسەر تاقیکراوەتەوە بە نەخۆشییەکی نەزاندراو، کارکردن لەسەر تاقیکردنەوەکانی ڤاکسینەکە وەستاوە.