ژمارەی تووشبووان و مردن بە کۆرۆنا لە هەرێمی کوردستان بەراورد بە رۆژی دووشەممە دابەزیوە کە هەزار و ٤٣ تووشبووی کۆرۆنا تۆمارکرابوون و ١٦ کەسیش گیانیان لەدەستدابوو.   وەزارەتی تەندروستی هەرێمی کوردستان رایدەگەیێنێت، لە ٢٤ کاژێری رابردوودا ٤٣٢ کەس چاکبوونەتەوە.   هەروەها ئەوانەی گیانیان لەدەستداوە ١٢ کەسن، بەمشێوەیەی خوارەوە:  بەڵام لە هەڵەبجە، گەرمیان و ئیدارەی راپەڕین هیچ تووشبوویەکی کۆرۆنا گیانیان لەدەست نەداوە.   ئێستا کۆی گشتیی تووشبووانی کۆرۆنا لە هەرێمی کوردستان گەیشتووەتە ١٢٧ هەزار و ٤٧ کەس. لەو ژمارەیە ١١١ هەزار و ٩٢٦ کەس چاکبوونەتەوە و سێ هەزار و ٧٤٣ کەسیش گیانیان لەدەستداوە.  وەزارەتەکانی تەندروستیی عێراق و هەرێمی کوردستان بەردەوام جەخت لەوە دەکەنەوە کە دەبێت هاووڵاتیان پابەندی رێنوێنییە تەندروستییەکان بن و لە شوێنی قەرەباڵخ دووربکەونەوە. هەروەها پێویستە ماسک بەکاربهێندرێت.   درەنگانی شەوی رابردوو (دووشەممە ٠٥ - ٠٤ - ٢٠٢١)، وەزارەتی ناوخۆی هەرێمی کوردستان سێ رێنمایی نوێی دەرکردووە و رایگەیاند، هاتووچۆ لەنێوان پارێزگاکانی هەرێمی کوردستان و عێراق رادەگیرێت. ئەوە لەکاتێکدایە پێشتر تەنیا هەفتانە سێ رۆژ رادەگیرا. بەهۆی ئەم بڕیارانەشەوە ئەمڕۆ لە بازگەکانی نێوان هەرێمی کوردستان و عێراق قەرەباڵخییەکی زۆر دروستبوو.  بەپێی راگەیێندراوەکە تەنیا رێگە بەم کەس و لایەنانە دەدرێت هاتووچۆ بکەن:  - ئاژانس و رێکخراوەکانی سەر بە نەتەوە یەکگرتووەکان، رێکخراوە نێودەوڵەتییەکان، هاوپەیمانان، دیپلۆماتکاران و شاندە فەرمییەکان   - ئەو هاووڵاتیانەی نیشتەجێی هەرێمی کوردستانن  - کەسانی نەخۆش کە پێویستیان بە چارەسەری نەخۆشی هەیە لە نەخۆشخانەکانی هەرێمی کوردستان  - بازرگانان و وەبەرهێنەران  لەبارەی کاری بازرگانیش، وەزارەتی ناوخۆ دەڵێت، کاری بازرگانی لەنێوان هەرێمی کوردستان و پارێزگاکانی عێراق بەردەوام دەبێت بە لەبەرچاوگرتنی تەواوی رێکارەکانی خۆپارێزی. وەزارەتی ناوخۆ ئاماژە بەوەشدەکات، بڕیارەکان لە رۆژی دەرچوونییەوە کە ئەمڕۆ دووشەممەیە، جێبەجێدەکرێت. هاوکات لە راگەیێندراوی ژووری ئۆپەراسیۆنی هەولێردا هاتووە، بڕیارەکان لە کاژێر ١٢: ٠٠ ـی ئەمشەو دەچێتە بواری جێبەجێکردنەوە.