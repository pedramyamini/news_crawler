بەپێی ئامارەکەی وەزارەتی تەندروستی، لە ٢٤ کاژێری رابردوودا ١٠ هەزار و ٨٥٨ پشکنینکراون، ئەنجامی پشکنینی ١١٧٣ کەس پۆزەتیڤ بوون، زۆرترین تووشبوو لە پارێزگای دهۆک بووە.   تووشبووەکان بەمشێوەیە بەسەر پارێزگاکان دابەشبوون:  هاوکات ٤١٨ تووشبووی پێشوو چاکبوونەتەوە:  لەو ماوەدا ٤ تووشبووی کۆرۆنا گیانیان لەدەستداوە کە یەکێکیان لە پارێزگای هەولێر و یەکێکی دیکەیشیان لە پارێزگای دهۆک و دووی دیکەش لە سلێمانی بوون.     لەبارەی دابەشکردنی ڤاکسین بەسەر پارێزگا و شارەکانی هەرێمی کوردستان، وەزارەتی تەندروستی رایگەیاند، بەشێوەیەکی گشتی لە هەرێمی کوردستان ٣٢ % ی ڤاکسینی بەردەست پێدراوە بە هاوڵاتیان بەم شێوەیەی خوارەوە:     هەولێر: ٢٦ %  سلێمانی: ٢٠ %  دهۆک: ٥٦ %  هەڵەبجە: ١٦ %  گەرمیان: ٣٩ %  ڕاپەرین: ٤٢ %  کۆیە: ٢٤ %     هەروەها وەزارەتی تەندروستی داوا لە هاوڵاتیان دەکات بەتایبەتی سەرووی تەمەنی ٦٠ ساڵی و ئەوانەی نەخۆشی درێژخایەنیان هەیە، خانەنشین و بەساڵاچووان و مامۆستایانی پۆلی ١٢ و هێزەکانی ئەمنی و ناوەخۆ و ئاسایش و پێشمەرگە بۆ وەرگرتنی پێکوتەی دژەڤایرۆسی کۆرۆنا خۆیان ناونووس بکەن لە پۆڕتاڵ و سیستەمی ئۆنڵاینی حکومەتی هەرێمی کوردستان بەم لینکەی خوارەوە:     http:// vac. health. digital. gov. krd /     هەروەها وەزارەتی تەندروستی و ژینگەی عێراق، ئەمڕۆ هەینی لە راگەیەندراوێکدا رایگەیاند: "ئەمڕۆ ٧ هەزار و ٩٣٧ کەسی دیکە لە عێراق و هەرێمی کوردستان تووشی ڤایرۆسی کۆرۆنا بوون؛ هاوکات ٥ هەزار و ٤٤٥ تووشبووی دیکەی کۆرۆنا چاکبوونەوە؛ هەروەها ٣٥ تووشبووی دیکەی کۆرۆنا گیانیان لەدەستدا؛ تاوەکو ئێستاش ١٣٣ هەزار و ٤٧ کەس لە عێراق و هەرێمی کوردستان پێکوتەی دژە کۆرۆنایان وەرگرتووە".     وەزارەتی تەندروستی داوا لە هاونیشتمانیان دەکات پابەندبن بە رێنماییەکانی تەندروستی و لە شوێنی قەرەباڵخ دووربکەونەوە، ماسک و دەستکێش بپۆشن، لەکاتی پێویستیشدا پەیوەندی بکەن بە هێڵی گەرمی ژمارە ١٢٢.