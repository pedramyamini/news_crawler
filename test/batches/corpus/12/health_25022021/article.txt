ئەو ئیدارە فەرمییەی ئەمریکا ئاماژەی بەوە کردووە لە چەند رۆژی داهاتوودا ئەو ڤاکسینەش دەچێتە پاڵ ئەو ڤاکیسنانەی کە لە ئەمریکا پەسندکراون. رۆژی هەینی ٢٦ ـی شووبات کۆبوونەوەی تایبەت بە مۆڵەتدان بە دابەشکردنی ڤاکسینەکەش لە ئەمریکا بەڕێوە دەچێت.  جۆنسن ئەند جۆنسن دەبێتە سێیەمین ڤاکسین لە دوای فایزەر و مۆدێرنا کە لە ئەمریکا پەسندبکرێت و جگە لە ئەمریکاش، ئەوروپا، بەریتانیا و کەنەدا لەو وڵاتانەن کە دەتوانن ڤاکسینی سێیەم بەدەستبهێنن.  بەپێی توێژینەوەکانی ئانای خۆرکا و دەرمانی ئەمریکا، ڤاکسینی جۆنسن ئەند جۆنسن توانای رێگری لە تووشبوون و هەروەها رێگەگرتن لە نیشانە قورسەکانی ڤایرۆسی کۆرۆنا هەیە و جگە لە ئەمریکا تاقیکردنەوەی لەسەر ئەو ڤاکسینە لە بەرازیل و ئەفریقیای باشووریش کردووە و لە هەر سێ توێژینەوەکیشدا دەرکەوتووە ڤاکسینەکە کاریگەرە.  پێش ئەوەی ڤاکسینەکە بە فەرمی پەسندبکرێت، چەند وڵاتێکی جیهان داوای ئەو ڤاکسینەیان کردووە:  ئەمریکا داوای ١٠٠ ملیۆن ژەمە ڤاکسینی کردووە  بەریتانیا داوای ٣٠ ملیۆن ژەمە ڤاکسینی کردووە  یەکێتیی ئەوروپا  داوای ٢٠٠ ملیۆن ژەمە ڤاکسینی کردووە  کەنەدا  داوای ٣٨ ملیۆن ژەمە ڤاکسینی کردووە  وڵاتانی کۆڤاکاس داوای ٢٠٠ ملیۆن ژەمە ڤاکسینیان کردووە