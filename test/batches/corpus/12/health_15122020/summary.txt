کوتانی خەڵک بە پێکوتەی کۆرۆنا لە چەندین ویلایەتی ئەمریکا دەستیپێکردووە و بڕیارە لەم مانگەدا ٢٠ ملیۆن ئەمریکی و مانگی داهاتووش ٣٠ ملیۆن ئەمریکی بکوترێن. لە کالیفۆرنیا هێلین کۆردۆڤای کە پەرستارە، بووە یەکەم کەس بکوترێت، ئەو پێکوتەی فایزەری وەرگرت و لە لۆس ئەنجلس بە ئامادەبوونی حاکمی کالیفۆرنیا کوترا، هێڵین پێی وایە گەورەترین ئاستەنگ ئەوەیە خەڵک رازی بکەی خۆیان بکوتن.