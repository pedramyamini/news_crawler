وەزارەتی تەندروستی و ژینگەی عێراق، ئەمڕۆ چوارشەممە، لە راگەیەندراوێکدا رایگەیاند، لە ٢٤ کاژێری رابردوودا جگە لە دەستنیشانکردنی ٥٨١٣ تووشبووی دیکەی کۆرۆنا لە عێراق و هەرێمی کوردستان، ٣٢ تووشبووش گیانیان لەدەستداوە، هەروەها ٧٢٤٨ تووشبووی پێشووی ڤایرۆسەکەش چاکبوونەتەوە.  تاوەکو ئێستا ٤٠٢ هەزار و ٢٠٥ کەسیش لە عێراق و هەرێمی کوردستان پێکوتەی دژە کۆرۆنایان وەرگرتووە.  وەزارەتی تەندروستیی عێراق ئاماژەی بەوەش کردووە "لە هەرێمی کوردستان ٧٧٧ تووشبووی دیکەی ڤایرۆسی کۆرۆنا دەستنیشان کراون، ٩٩٧ تووشبووی دیکەی پێشووی ڤایرۆسەکە چاکبوونەتەوە و حەوت تووشبووی دیکەش گیانیان لەدەستداوە".  تاوەکو ئێستا یەک ملیۆن و ٩١ هەزار و ٩٥٤ کەس لە عێراق و هەرێمی کوردستان تووشی کۆرۆنا بوون، ٩٧٩ هەزار و ٤١ لەو تووشبووانە چاکبوونەتەوە، واتە ٨٩.٧ % ی تێکڕای تووشبووان، هەروەها ٩٧ هەزار و ٢٧٣ تووشبووی کۆرۆنا هێشتا چارەسەر وەردەگرن، ٥٣٨ لەو تووشبووانە لەژێر چاودێریی چڕدان، ١٥ هەزار و ٦٤٠ تووشبووی کۆرۆناش گیانیان لەدەستداوە.