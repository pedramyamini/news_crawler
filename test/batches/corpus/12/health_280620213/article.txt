بەپێی راگەیێندراوی رۆژانەی وەزارەتی تەندروستی، لە ٢٤ کاژێری رابردوودا هەشت هەزار و ٨٠٧ پشکنینی تایبەت بە ڤایرۆسی کۆرۆنا کراون، ئەنجامی پشکنینی ٧٦١ کەسیان پۆزەتیڤ بووە، زۆرترین تووشبوو لە سنووری پارێزگای دهۆک بووە و لە پارێزگای هەڵەبجەش هیچ تووشبوویەک تۆمارنەکراوە.  ئەو ٧ تووشبووەی گیانیان لەدەستداوە، چواریان لە سنووری پارێزگای هەولێر، دووانیان لە سنووری پارێزگای سلێمانی و ئەوی دیکەشیان لە سنووری پارێزگای دهۆک بوون.  هەروەها ٥٦٢ تووشبووی پێشووی ڤایرۆسەکەش چاکبوونەتەوە، زۆرترینیان لە سنووری پارێزگای سلێمانی و کەمترینیان لە هەڵەبجە بوون.  تاوەکو ئێستا لە هەرێمی کوردستان ١٨٤ هەزار و ٣٤١ تووشبووی کۆرۆنا دەستنیشانکراون، ١٧٢ هەزار و ٥٦٩ تووشبوویان چاکبوونەتەوە و چوار هەزار و ٤٦٥ تووشبووش گیانیان لەدەستداوە، حەوت هەزار ٣٠٧ تووشبووش لەژێر چارەسەردان.  دەقی راگەیێندراوی وەزارەتی تەندروستی:  ڕاگەیاندراوی (٢٤) کاتژمێری تایبەت بە نەخۆشی ڤایرۆسی کۆڕۆنای نوێ   COVID ١٩ ژمارە (٤٨٨)  ١. پشکنین: (٨٨٠٧ پشکنینی نوێ)  ٢. تووشبوو: (٧٦١ تووشبووی نوێ)  ٣. چاکبوون: (٥٦٢ چاکبوون)  کەرەنتین هاوڵاتی ٢١٨٧١ (٢١٨٧١ دەرچوو)  پشکنین ٢٠٩٩٠٨٧ (٧٢٩٠٧٦ هەولێر، ٥٠٨٩٩٢ سلێمانی، ٨٤٥٠١٨ دهۆك، ١٦٠٠١ هەڵەبجە)  تووشبوون ١٨٤٣٤١ (٥٥٥٦٦ هەولێر، ٦٠٦٠٢ سلێمانی، ٦٤٤٠٨ دهۆك، ٣٧٦٥ هەڵەبجە)  چاکبوون ١٧٢٥٦٩ (٥٣١٥٨ هەولێر، ٥٤٥٣٧ سلێمانی، ٦١٢٧٥ دهۆك، ٣٥٩٩ هەڵەبجە)  لەژێر چارەسەر ٧٣٠٧ (١١٩٩ هەولێر، ٤٠١٤ سلێمانی، ٢٠٧٩ دهۆك، ١٥ هەڵەبجە)  مردن ٤٤٦٥ (١٢٠٩ هەولێر، ٢٠٥١ سلێمانی، ١٠٥٤ دهۆك، ١٥١ هەڵەبجە)  بۆ زانیاری زیاتر سەردانی داشبۆردی حکومەتی هەرێمی کوردستان بکەن لەم لینکە (https:// gov. krd / coronavirus / dashboard /).  وێڕای دەستخۆشی بۆ پزیشکان و کارمەندانی تەندروستی و هەموو تیمەکانی پزیشکی کە لە ئەرکدان، جەخت دەکەینەوە هاووڵاتیان پابەندبن بە ڕێنماییەکانی تەندروستی و دورکەوتنەوە لە شوێنی قەڵەبالغ و دانانی ماسك و وەرگرتنی ڤاکسین، وە لەکاتی پێویستدا پەیوەندی بکەن بە هێڵی گەرمی ژمارە (١٢٢).