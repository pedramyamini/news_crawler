منداڵەکە کچە و لە ١٦ ـی ئەم مانگە لە نەخۆشخانەیەکی هەولێر لەدایکبووە، سەرەتا کێشی ٥٠٠ گرام بووە و ئێستا ٥٥٠ گرامە. منداڵەکە توانای هەناسەدانی ئاساییە و پێویستی بە هەناسەدانی دەستکرد نەبووە.  دکتۆر محەممەد حەسەن، پسپۆڕی نەخۆشییەکان و گەشەی منداڵان و ناکامەکان بە رووداوی راگەیاند، رێژەی ئۆکسجینی لەشی منداڵەکە ئاساییە و ٩٧ بۆ ٩٨ % ـە. هۆکاری زوو لەدایکبوونیشی بۆ دۆخێکی تەندروستیی لەناکاو دەگێڕێتەوە کە بەسەر دایکەکە هاتووە، دەڵێت "دایکی تووشی بەرزیی گوشاری خوێن بووە و ئاوی منداڵدانی نەماوە".