بەپێی ئامارەکەی وەزارەتی تەندروستی، لە ٢٤ کاژێری رابردوودا نۆ هەزار و ٢٢٩ پشکنینکراون، ئەنجامی پشکنینی ١٢٧٧ کەس پۆزەتیڤ بوون، زۆرترین تووشبوو لە پارێزگای سلێمانی بووە.   تووشبووەکان بەمشێوەیە بەسەر پارێزگاکان دابەشبوون:  هاوکات ٧١٦ تووشبووی پێشوو چاکبوونەتەوە:  لەو ماوەدا ١٤ تووشبووی کۆرۆنا گیانیان لەدەستداوە:  پشکنینەکان: ١٥٥٣٦٧٤ پشکنین  ئەوانەی لەژێر چارەسەردان: ١٨٥١٥ کەس  وەزارەتی تەندروستی داوا لە هاونیشتمانیان دەکات پابەندبن بە رێنوێنییەکانی تەندروستی و لە شوێنی قەرەباڵخ دووربکەونەوە و ماسک و دەستکێش بپۆشن، لەکاتی پێویستیشدا پەیوەندی بکەن بە هێڵی گەرمی ژمارە ١٢٢.     هەروەها ئەمڕۆ وەزارەتی تەندروستیی عێراق رایگەیاند، لە ٢٤ کاژێری رابردوودا ٤١ هەزار و ٨٥٠ پشکنینی کۆرۆنا لە عێراق و هەرێمی کوردستان کراون، ئەنجامی حەوت هەزار و ٧٧٥ پشکنینیان پۆزەتیڤ بووە، ٤٥ تووشبووش گیانیان لەدەستداوە. دەشڵێت، "تاوەکو ئێستا زیاتر لە ٢٤١ هەزار کەس لە عێراق ڤاکسینی دژە کۆرۆنایان وەرگرتووە".     بەپێی راگەیێندراوی ٢٤ کاژێریی وەزارەتی تەندروستی و ژینگەی عێراق، حەوت هەزار و ٥٠٧ تووشبووی دیکەی پێشووی ڤایرۆسی کۆرۆنا چاکبوونەتەوە. زۆرترین ژمارەی مردن بە کۆرۆنا لەسەر ئاستی عێراق و هەرێمی کوردستان لە پارێزگای بەغدا بووە، دهۆک لە پلەی دووەم دێت کە ٩ کەس لە سنووری پارێزگاکە گیانیان لەدەستداوە، لە پارێزگای سلێمانیش ٣ کەس و لە هەولێریش ٢ کەس گیانیان لەدەستداوە.     وەزارەتی تەندروستی و ژینگەی عێراق جەخت لە گرنگیی وەرگرتنی ڤاکسینی دژە ڤایرۆسی کۆرۆنا دەکاتەوە و دەڵێت، "کورتترین رێگەیە بۆ کۆنترۆڵکردنی پەتاکە. پرۆسەی پێدانی پێکوتە زۆر باش بەڕێوەدەچێت و تاوەکو ئێستا ٢٤١ هەزار و ٦٣٩ کەس لە عێراق پێکوتەی دژە ڤایرۆسی کۆرۆنایان وەرگرتووە".     تاوەکو ئێستا ٩٨٤ هەزار و ٩٥٠ کەس لە عێراق و هەرێمی کوردستان تووشی کۆرۆنا بوون، ٨٦٤ هەزار و ٣٩ لەو تووشبووانە چاکبوونەتەوە، واتە ٧.٨٧ % ـی تێکڕای تووشبووان، هەروەها ١٠٥ هەزار و ٨٨٥ تووشبووی کۆرۆناش هێشتا چارەسەر وەردەگرن، ٤٩٣ لەو تووشبووانە لەژێر چاودێریی چڕدان، ١٥ هەزار و ٢٦ تووشبووش گیانیان لەدەستداوە.