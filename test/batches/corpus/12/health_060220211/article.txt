ئاژانسی ستانداردی بانگەشە و رێکلام بڕیارەکەی دەرکردووە و دەڵێت بۆ هەموو بڕاند، نمایشکار و کەسە دیارەکانە لە بەریتانیا، ئەمەش دوای کەمپەینێكی فراوان دێت کە داوای کردبوو هەمووان پێستی راستەقینەیان پێشانبدەن لەوکاتەی کە بانگەشە بۆ بەرهەمێكی جوانکاری دەکەن.   بەگوێرەی ئاژانسەکە نمایشکار و مۆدێلەکان لەکاتی رێکلامکردن زیاتر فلتەرەکان بەکاردەهێنن و کاتێك وێنەکان لە ئینستاگرام دادەنێن، کاریگەریی بەرهەمە جوانکارییەکان زۆر بە زیادەوە دەردەخەن، دەشڵێت بۆیان دەرکەوتووە فلتەرەکان زیاتر لەو کاریگەرییە پێشاندەدەن کە بەرهەمێكی جوانکاری هەیەتی.   هاوکات کۆمپانیایەکی جوانکاری دەڵێت ئامانجی ئەوان زیاتر کۆمێنتە ئەرێنییەکانی نمایشکار و مۆدێلەکانە زیاتر لەوەی بیانەوە خەڵک بە هەڵەدا ببەن.   توێژینەوەیەکیش لەبارەی کاریگەریی وێنەکان دەریخستووە کە ئینستاگرام و وێنەکانی مۆدێلەکان رۆڵی دەبێت لەسەر دەروونی ئەو کچە گەنجانەی سەیری وێنەکان دەکەن بەتایبەت کاتێك رۆژانە ماوەیەکی زۆر لە ئینستاگرام بەدیار وێنەکانەوە دەمێننەوە.   توێژینەوەکە دەریخستووە جگە لە هەڵەپێشاندانی بەرهەمەکانی جوانکاری لەلایەن مۆدێڵەکانەوە، زۆرجار وێنەکان هۆکاردەبن بۆ لاوازدەرکەوتنی خودی کچە گەنجەکان و وادەکات هەست بە لاوازی بکەن و رقیان لەخۆیان ببێتەوە کە خۆیان ناشرین دێتەبەرچاو، هەندێک جار هۆکاریشە بۆ خەمۆکی و دڵەڕاوکێ.