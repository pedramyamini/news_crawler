لە دوای دۆزینەوەی ڤاکسینە جۆراوجۆرەکانی دژی ڤایرۆسی کۆرۆنا، ئیسرائیل زۆرترین رێژەی کوتانی دژی کۆرۆنا لەسەر ئاستی جیهان تۆمارکردووە.   تاوەکو ئێستا زیاتر ٤٠ % ـی دانیشتووانی ئیسرائیل بە ڤاکسینەکان کوتراون. یەکێک لە شوێنە گشتییەکانە کە کراونەتەوە لە ئیسرائیل، رێستۆرانتەکانن کە هەر لە دوای کردنەوەیان میوانداری ژمارەیەکی زۆر هاووڵاتیان کرد.  خەڵک خۆشحاڵن بە کۆتاییهاتنی رێوشوێنەکانی دژی ڤایرۆسی کۆرۆنا و بە باشی رێنوێنییەکانی پەیوەست بە راگرتنی پاک و خاوێنی دەپارێزن.  بەپێی ئامارەکانی بلوومبێرگ، تاوەکو ئێستا لە سەرانسەری جیهان ٣٠٤ ملیۆن ژەمە ڤاکسین دابەشکراوە، ئەمریکا لە پێشەنگی ریزبەندیی دابەشکردنی ڤاکسینە و زیاتر لە ٩٠ ملیۆن ژەمە ڤاکسینی تاوەکو ئێستا دابەشکردووە، ئیسرائیلیش تاوەکو ئێستا زیاتر لە هەشت ملیۆن ژەمە ڤاکسینی دابەشکردووە.  بەو پێیەی ژمارەی دانیشتووانی ئیسرائیل کەمترە لە ئەمریکا، تاوەکو ئێستا ئەمریکا نزیکەی ٢٧ % ـی دانیشتووانی کوتاوە، لە کاتێکدا ئیسرائیل زیاتر لە ٩٦ % ـی دانیشتووانی کوتاوە.