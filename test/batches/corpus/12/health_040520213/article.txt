بەپێی راگەیێندراوەکەی وەزارەتی تەندروستیی هەرێمی کوردستان، لە ٢٤ کاژێری رابردوودا شەش هەزار و ٦٤٥ پشکنینی کۆرۆنا کراون، ئەنجامی ٨٠٥ پشکنینیان پۆزەتیڤ بوون، زۆرترین ژمارەی تووشبووی دەستنیشانکراو لە سنووری پارێزگای دهۆک بوون و کەمترینیش لە هەڵەبجە.  ٩٩٥ تووشبووی پێشووی ڤایرۆسەکە چاکبوونەتەوە، لەو ١١ تووشبووەش کە گیانیان لەدەستداوە، زۆرترینیان لە سنووری پارێزگای دهۆک بوون کە حەوت کەس بوون، لە هەولێر سێ کەس و لە سلێمانیش یەک کەس گیانیان لەدەستداوە، لە هەڵەبجەش هیچ گیانلەدەستدانێک بە کۆرۆنا تۆمارنەکراوە.  تاوەکو ئێستا لە هەرێمی کوردستان ١٥٣ هەزار و ٥٨٢ تووشبووی کۆرۆنا دەستنیشانکراون، لەو ژمارەیە ١٣١ هەزار و ٢٤٤ تووشبوو چاکبوونەتەوە و چوار هەزار و ٦٨ تووشبووش گیانیان لەدەستداوە، ژمارەی ئەو تووشبووانەش کە ئێستا لەژێر چاودێریدا ماونەتەوە ١٨ هەزار و ٢٧٠ کەسن.  دەقی راگەیێندراوی وەزارەتی تەندروستیی هەرێمی کوردستان:  ڕاگەیاندراوی (٢٤) کاتژمێری تایبەت بە نەخۆشی ڤایرۆسی کۆڕۆنای نوێ   COVID ١٩ ژمارە (٤٣٣)  ١. پشکنین: (٦٦٤٥ پشکنینی نوێ)  ٢. تووشبوو: (٨٠٥ تووشبووی نوێ)  کەڕەنتین هاوڵاتی ٢١٨٧١ (٢١٨٧١ دەرچوو)  پشکنین ١٦٦٨٢٣٣ (٥٨٢١٣٥ هەولێر، ٣٨٢٠٢٠ سلێمانی، ٦٩١٨١٧ دهۆك، ١٢٢٦١ هەڵەبجە)  تووشبوون ١٥٣٥٨٢ (٤٩٣٥٣ هەولێر، ٤٦٤٨٥ سلێمانی، ٥٤٢٥٤ دهۆك، ٣٤٩٠ هەڵەبجە)  چاکبوون ١٣١٢٤٤ (٤١٦٦٠ هەولێر، ٣٨٨٤٢ سلێمانی، ٤٧٦٤٢ دهۆك، ٣١٠٠ هەڵەبجە)  لەژێر چارەسەر ١٨٢٧٠ (٦٥٧٧ هەولێر، ٥٧٧٥ سلێمانی، ٥٦٧٣ دهۆك، ٢٤٥ هەڵەبجە)  مردن ٤٠٦٨ (١١١٦ هەولێر، ١٨٦٨ سلێمانی، ٩٣٩ دهۆك، ١٤٥ هەڵەبجە)  بۆ زانیاری زیاتر سەردانی داشبۆردی حکومەتی هەرێمی کوردستان بکەن لەم لینکە (https:// gov. krd / coronavirus / dashboard /).  وێڕای دەستخۆشی بۆ پزیشکان و کارمەندانی تەندروستی و هەموو تیمەکانی پزیشکی کە لە ئەرکدان، جەخت دەکەینەوە هاووڵاتیان پابەندبن بە ڕێنماییەکانی تەندروستی و دورکەوتنەوە لە شوێنی قەڵەبالغ و دانانی ماسك و وەرگرتنی ڤاکسین، وە لەکاتی پێویستدا پەیوەندی بکەن بە هێڵی گەرمی ژمارە (١٢٢).   وەزارەتی تەندروستی         حکومەتی هەرێمی کوردستان