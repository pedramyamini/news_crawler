لە راگەیێندراوی وەزارەتی تەندروستیدا هاتووە، لە ٢٤ کاژێری رابردوودا چوار هەزار و ١٤٨ پشکنین کراون، ئەنجامی پشکنینی ٥٨ کەسیان پۆزەتیڤ بووە، زۆرترینی تووشبووەکان لە سلێمانی بووە و لە هەڵەبجەش هیچ تووشبوویەک تۆمار نەکراوە.  بەپێی ئامارەکانی وەزارەتی تەندروستی، تاوەکو ئێستا ملیۆنێک و ٢٦ هەزار و ٩٢٤ پشکنین کراون، ئەنجامی پشکنینی ١٠٥ هەزار و ٦٠٨ کەسیان پۆزەتیڤ بووە، لەو ژمارەیەش ٩٣ هەزار و ٤٩٠ تووشبوو چاکبوونەتەوە و سێ هەزار و ٤٥٦ تووشبووش گیانیان لەدەستداوە.  تووشبووەکان بەمشێوەیە بەسەر پارێزگاکاندا دابەشبوون:  تەنیا یەک تووشبوو لە گەرمیان گیانی لەدەستداوە.  هەروەها ٩٦٥ تووشبووی پێشووی ڤایرۆسەکەش چاکبوونەتەوە، بەمشێوەیە:  ئەوانەی چارەسەر وەردەگرن: ٨٦٦٢ کەس  وەزارەتی تەندروستیی حکومەتی هەرێمی کوردستان داوا لە خەڵک دەکات پابەندبن بە رێنماییەکانی تەندروستی و دوورکەوتنەوە لە شوێنی قەڵەباڵخ و دانانی ماسك و دەستکێش، لەکاتی پێویستیشدا پەیوەندی بکەن بە هێڵی گەرمی ژمارە ١٢٢.