بەپێی راگەیێندراوی وەزارەتی تەندروستی، پێنج هەزار و ٢٢٣ پشکنین لەو ماوەیەدا کراون، ئەنجامی پشکنینی ١١٧ کەس پۆزەتیڤ بوون، زۆرترین تووشبوو لە پارێزگای دهۆک بووە و لە هەڵەبجەش هیچ تووشبوویەک دەستنیشان نەکراوە.  سەبارەت بە بڵاوبوونەوەی کۆرۆنای گۆڕاو، پێشتر د. ئاسۆ حەوێزی، گوتەبێژی وەزارەتی تەندروستیی هەرێمی کوردستان، لەکاتی بەشداریکردنی لە بووڵتەنی هەواڵە تەندروستییەکانی تۆڕی میدیایی رووداو رایگەیاند "تاوەکو ئێستا تووشبووی ڤایرۆسی کۆرۆنای گۆڕاو لە هەرێمی کورستان تۆمار نەکراوە، بەڵام بەهۆی ئەوەی هاتووچۆ لەگەڵ عێراق و وڵاتاندا بەردەوامە، دوور نییە ئەو ڤایرۆسە بگاتە هەرێمی کوردستانیش".  تاوەکو ئێستا لە هەرێمی کوردستان ملیۆنێک و ١٣٣ هەزار و ٥٥٢ پشکنینی تایبەت بە ڤایرۆسی کۆرۆنا کراون، ئەنجامی پشکنینی ١٠٧ هەزار و ٤١٨ کەس پۆزوتیڤ بوون، لەو ژمارەیە لە تووشبووان ١٠٢ هەزار و ٧٦٣ تووشبوو چاکبوونەتەوە، سێ هەزار و ٥٠٤ تووشبوو گیانیان لەدەستداوە و هەزار و ١٥١ تووشبووش هێشتا لەژێر چارەسەردان.  دەقی راگەیێندراوی وەزارەتی تەندروستیی هەرێمی کوردستان:  ڕاگەیاندراوی (٢٤) کاتژمێری تایبەت بە نەخۆشی ڤایرۆسی کۆڕۆنای نوێ   COVID ١٩ ژمارە (٣٥٨)  ١. پشکنین: (٥٢٢٣ پشکنینی نوێ)  ٢. تووشبوو: (١١٧ تووشبووی نوێ)  کەڕەنتین هاوڵاتی ٢١٨٧١ (٢١٨٧١ دەرچوو)  پشکنین ١١٣٣٥٢٢ (٤٠١٣٢١ هەولێر، ٢٣٣٧٨٢ سلێمانی، ٤٩٠٩١١ دهۆك، ٧٥٠٨ هەڵەبجە)  تووشبوون ١٠٧٤١٨ (٣٧١٦٢ هەولێر، ٣١١٠٩ سلێمانی، ٣٦٠٤٤ دهۆك، ٣١٠٣ هەڵەبجە)  چاکبوون ١٠٢٧٦٣ (٣٥٨٩٤ هەولێر، ٢٩٠٢٣ سلێمانی، ٣٤٨٨٨ دهۆك، ٢٩٥٨ هەڵەبجە)  لەژێر چارەسەر ١١٥١ (٣٤٠ هەولێر، ٣٨٢ سلێمانی، ٤٢٧ دهۆك، ٢ هەڵەبجە)  مردن ٣٥٠٤ (٩٢٨ هەولێر، ١٧٠٤ سلێمانی، ٧٢٩ دهۆك، ١٤٣ هەڵەبجە)  بۆ زانیاری زیاتر سەردانی داشبۆردی حکومەتی هەرێمی کوردستان بکەن لەم لینکە (https:// gov. krd / coronavirus / dashboard /).  وێڕای دەستخۆشی بۆ پزیشکان و کارمەندانی تەندروستی و هەموو تیمەکانی پزیشکی کە لە ئەرکدان، جەخت دەکەینەوە هاووڵاتیان پابەندبن بە ڕێنماییەکانی تەندروستی و دورکەوتنەوە لە شوێنی قەڵەبالغ و دانانی ماسك و دەستکێش، وە لەکاتی پێویستدا پەیوەندی بکەن بە هێڵی گەرمی ژمارە (١٢٢).   وەزارەتی تەندروستی         حکومەتی هەرێمی کوردستان