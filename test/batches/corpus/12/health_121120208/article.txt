هەروەها لە ئیتاڵیا ژمارەی پێوانەیی تۆمارکرا، تووشبووانی دەستنیشانکراوی ڤایرۆسەکە یەک ملیۆنی تێپەڕاند و مردنیش بەو ڤایرۆسە لە سەرووی ٤٣ هەزار کەسەوەیە.  بەریتانیاش لەو ژمارە پێوانەییە بێبەش نییە، تووشبووانی دەستنیشانکراوی ڤایرۆسی کۆرۆنا ملیۆنێك و ٢٠٠ هەزار کەسی تێپەڕاند،  لە ماوەی ٢٤ کاژێردا لەو وڵاتە ٩٥٩ کەس بە کۆرۆنا مردوون.  لە جیهانیشدا تووشبووانی دەستنیشانکراوی کۆرۆنا ٥٢ ملیۆن کەسی تێپەڕاندووە و نزیکەی ملیۆنێک و ٣٠٠ هەزار کەسیش دوای تووشبوون بە ڤایرۆسەکە مردوون.  ئێستا کۆرۆنا لە ٢١٧ وڵات و ناوچەی جیهان بڵاوبووەتەوە، ئەمریکا بە ١٠ ملیۆن تووشبووی دەستنیشانکراو لە پێشەنگی ریزبەندیی جیهانە، هیندستان بەدوای ئەودا بە هەشت ملیۆن و نیو تووشبووی دەستنیشانکراو لە پلەی دووەم و بەرازیل لە پلەی سێیەم دێت بە تۆمارکردنی نزیکەی شەش ملیۆن تووشبووی دەستنیشانکراو.  زۆرترین ژمارەی مردووانیش بە ڤایرۆسەکە لە ئەمریکایە و تاوەکو ئێستا زیاتر لە ٢٤٧ هەزار کەس مردوون.