بەرنامەی کۆڤاکس دەڵێت، هەموو ئەو ڤاکسینانەی کە لە قۆناخی یەکەمدا دابەشیان دەکەن، لە کۆمپانیای ئەسترازێنیکای سوێدی - بەریتانی کڕدراون.  د. سێت بێرکلی، سەرۆکی هاوپەیمانیی نێودەوڵەتیی ڤاکسین، پلانی دابەشکردنی ٣٣٦ ملیۆن ڤاکسینی ئەسترازێنیکا - ئۆکسفۆردی تاوەکو کۆتایی مانگی حوزەیران خستەڕوو.  بەرپرسانی هاوپەیمانییەکە پێشبینی دەکەن، لانیکەم ١٠٠ ملیۆن ڤاکسین تاوەکو کۆتایی مانگی ئادار دابەشدەکرێن.  هاوکات چاوەڕێدەکرێت ملیۆنێک و ٢٠٠ هەزار ڤاکسینی دیکەی فایزەر - بایۆنتێک لە چارەکی یەکەمی ئەمساڵدا بەسەر ١٨ وڵاتدا دابەشبکرێن.