بەڕێوەبەرایەتیی تەندروستیی سلێمانی پێشبینی ئەوە دەکات تاوەکو مانگی چوار لە سلێمانی کۆرۆنا بگاتە لووتکە و دەشڵێت، ئەگەر رێکاری پێویست لەلایەن لایەنە پەیوەندیدارەکانەوە نەگیرێنەبەر، ئەوا دوای مانگی چواریش ژمارەکان بەرزتر دەبنەوە. قایمقامیەتی هەولێریش هۆکاری زۆربوونی ژمارەی تووشبووان بۆ "خەمساردی خەڵک" دەگەڕێنێتەوە و دەڵێت، "ئێستا پێویستترین کاتە بۆ ئەوەی قەدەخەی هاتووچۆ رابگەیێندرێت".