رۆژی شەممە ٢٧ - ٠٣ - ٢٠٢١ لە هەرێمی کوردستان ٤١٧ کەس تووشی کۆرۆنا ببوون، بەڵام ئەمڕۆ یەکشەممە ژمارەکە بۆ دوو ئەوەندە زیاتر بەرزبووەتەوە و گەیشتووەتە ٩٢٦ تووشبوون. هەروەها دوێنێ ٥ کەس بە کۆرۆنا گیانیان لەدەستدابوو، بەڵام ئەمڕۆ بۆ ١١ کەس بەرزبووەتەوە.  وەزارەتی تەندروستیی هەرێمی کوردستان لە نوێترین راگەیێندراوی دا کە ئەمڕۆ یەکشەممە ٢٨ - ٠٣ - ٢٠٢١ بڵاویکردووەتەوە دەڵێت، ٩ هەزار و ٣٤ پشکنینی نوێ کراون:  لەو ٩٢٦ تووشبووە نوێیەی راگەیێندراوە:  لە ٢٤ کاژێری رابردوودا ٢٩٨ کەس چاکبوونەتەوە:  سەبارەت بەو ١١ کەسەی گیانیان لەدەستداوە لە ٢٤ کاژێری رابردوودا:  بەڵام لە هەڵەبجە، گەرمیان و راپەڕین هیچ تووشبوویەکی کۆرۆنا لە ٢٤ کاژێری رابردوودا گیانی لەدەستنەداوە.   ئێستا کۆی گشتیی تووشبووانی کۆرۆنا لە هەرێمی کوردستان گەیشتووەتە ١١٩ هەزار و ٤٨٠ کەس، لەو ژمارەیە ١٠٨ هەزار و ٤٨٣ کەس چاکبوونەتەوە و ٣ هەزار و ٦٤٣ کەس گیانیان لەدەستداوە.  وەزارەتی تەندروستیی هەرێمی کوردستان جەخت لەوە دەکاتەوە کە دەبێت هاووڵاتیان پابەندنی رێنوێنییە تەندروستییەکان بن و دوورکەونەوە لە شوێنی قەرەباڵخ و ماسک و دەستکێش بەکاربهێنن. لەکاتی پێویستیشدا پەیوەندی بە هێڵی گەرمی ژمارە ١٢٢ بکەن.