توێژینەوەکە لەسەر بنەمای تاقیکردنەوەیەک بووە، کە تێیدا ڤاکسینی فایزەر - بایۆنتیک دراوەتە ٤٠٠ کەس. لەدوای ١٤ رۆژ لە وەرگرتنی ڤاکسینەکە، دەرکەوتووە تووشی ئەو جۆرەی ڤایرۆسی کۆرۆنا بوون، کە لە ئەفریقیای باشوور بڵاوبووەتەوە.  توێژینەوەکە لەلایەن زانکۆی تەلئەڤیڤ بە هاوکاری دامەزراوەی تەندروستی کلالیت - ەوە و تێیدا دەرکەوتووە لەنێو هەر ١٠٠ کەسێك کە ڤاکسینی فایزەریان پێدراوە، یەکێکیان تووشی ئەو ڤایرۆسە بووە، کە لە ئەفریقیای باشوور بڵاوبووەتەوە.  ئێدی ستیرن، بەرپرسی تیمی توێژەرانی زانکۆی تەلئەڤیڤ رایگەیاند، ئەوانەی ڤاکسینی فایزەریان پێدرابوو زیاتر لەو کەسانە تووشی ڤایرۆسە ئەفریقیاییەکە بوون کە ڤاکسینەکەیان پێنەدرابوو، ئەوەش بە گوتەی ستیرن دەیسەلمێنێت ڤاکسینی فایزەر توانای زاڵبوونی بەسەر ئەو زنجیرە کۆرۆنایەی نییە کە لە ئەفریقیای باشووردا بڵاوبووەتەوە.