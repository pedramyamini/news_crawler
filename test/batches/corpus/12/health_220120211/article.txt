سەرۆکی ئەمریکا گوتی، پلانەکەی "لەسەر بنەمای زانستی دانراوە نەک سیاسی"، هەروەها ئاماژەی بەوەکرد کە ئەو پلانەی لە کاردانەوەی شکستی ئیدارەی دۆناڵد ترەمپدا داناوە.   بەگوێرەی ئەو فەرمانە جێبەجێکاریانەی کە بایدن واژۆی کردن، لە کاتی هاتووچۆکردن لە ویلایەتێکەوە بۆ ویلایەتێکی دیکە بە هۆکارەکانی گواستنەوەی گشتی، بەستنی ماسک دەکرێتە ناچاری؛ هەموو ئەوانەی لە دەرەوەی وڵات سەردانی ئەمریکا دەکەن، پێویستە پێش ئەوەی بچنە نێو فڕۆکەکەیان، پشکنینی کۆرۆنا بکەن و دوای گەیشتنیشیان رۆژێک خۆیان کەرەنتین بکەن.   بەگوێرەی پلانی سەرۆکی ئەمریکا کە بە هاوکاری دکتۆر ئەنتۆنیۆ فاوچی و ژمارەیەک پسپۆڕی دیکەی تەندروستی دانراوە، لە ماوەی ١٠٠ رۆژی یەکەمی سەرۆکایەتیی بایدندا، ٥٠ ملیۆن هاووڵاتی ئەمریکا ڤاکسینی دژی کۆرۆنایان لێدەدرێت.   بەشێکی دیکەی ئەو فەرمانە جێبەجێکاریانە بۆ زیادکردنی ژمارەی پشکنینەکانی کۆرۆنا و دابینکردنی کەلوپەلی خۆپارێزیی زیاترە بۆ کارمەندانی تەندروستی.