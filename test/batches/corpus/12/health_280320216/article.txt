نەدیم زەهاوی، وەزیری دابەشکردنی ڤاکسین لە هەژماری خۆی لە توویتەر نووسیویەتی " ٣٠ ملیۆن کەس بە یەکەم ژەمی ڤاکسینی کۆرۆنا پارێزراون".  ئەو وەزیرە بەریتانییە کە بە رەچەڵەک کوردە، دەڵێت "ئامانجیان ئەوەیە تاوەکو تەممووزی ئەمساڵ ڤاکسینی کۆرۆنا لە هەموو کەسێکی پێگەیشتوو و بەتەمەن بدەن".  نەدیم زەهاوی ئاماژەی بەوەش کردووە، ٣٠ ملیۆن کەس ڤاکسینی کۆرۆنایان وەرگرتووە، مانگی نیسان دەبێتە مانگی پێدانی ژەمی دووەمی ڤاکسین بۆیان.  تاوەکو ئێستا بەریتانیا چوار ملیۆن و ٣٣٠ هەزار تووشبووی کۆرۆنای تێدا تۆمارکراوە و ٩٥ هەزار تووشبوو تێیدا گیانیان لەدەستداوە.