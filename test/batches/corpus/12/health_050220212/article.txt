بەپێی راگەیێندراوی وەزارەتی تەندروستی و ژینگەی عێراق هەر لە ماوەی ٢٤ كاژێری رابردوودا ١٢ تووشبووی کۆرۆنا گیانیان لەدەستداوە و هەزار و ١٨٨ تووشبووش چاكبوونەتەوە.   رۆژی ٣ - ٢ - ٢٠٢١ حەسەن تەمیمی، وەزیری تەندروستی و ژینگەی عێراق رایگەیاند، هۆشداری دا لە ئەگەری سەرهەڵدانی "شەپۆلێکی گەورەی تووشبوون بە کۆرۆنا لە عێراق"، چونکە بە گوتەی ئەو هاووڵاتیان ئێستا کەمتر پابەندی رێنماییەکانی تووشبوون بە کۆرۆنا دەبن و هەندێک لایەنیش داوا لە هاووڵاتیان دەکەن پابەند نەبن.  بەپێی ئاماری وەزارەتی تەندروستی و ژینگەی عێراق لە سەرەتای ئەم مانگەوە ئاماری تووشبووان رووی لە هەڵکشان کردووە، بە جۆرێک رۆژی ٣١ کانوونی دووەم ٧١٤ کەس تووشی کۆرۆنا بووبوون، بەڵام رۆژی ١ی شوبات ٩٨٤ کەس،  رۆژی ٢ی شوبات ١١٣٥ کەس،  رۆژی ٣ی شوبات ١٣١٧ کەس،  رۆژی ٤ی شوبات ١١٥٠ کەس،  رۆژی ٥ی شوباتیش ١٥٣٤ کەس تووشی ڤایرۆسەکە بوون،    بەپێی ئاماری وەزارەتی تەندروستی و ژینگەی عێراق لەسەرەتای بڵاوبوونەوەی كۆرۆنا لە ئاداری ساڵی ٢٠١٩ تاوەكو ئێستا، ٦٢٥ هەزار و ٧٥٦ كەس لە عێراق و هەرێمی کوردستان تووشی كۆرۆنا بوون، لەو ژمارەیە ٥٩٨ هەزارو ١٤٧ تووشبوو چاكبوونەتەوە، ١٣ هەزار و ١٠٣ تووشبووش گیانیان لەدەستداوە.