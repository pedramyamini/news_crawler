بەپێی راگەیێندراوی وەزارەتی تەندروستیی هەرێمی کوردستان کە رۆژی چوارشەممە بڵاویکردووەتەوە ٣٣٥ کەس تووشی کۆرۆنا بوون، بەڵام ئەمڕۆ پێنجشەممە ژمارەکە زیادیکردووە و بووەتە ٣٦١ تووشبوو.   هەروەها رۆژی چوارشەممە چوار کەس بە کۆرۆنا گیانیان لەدەستداوە، بەڵام ئەمڕۆ پێنجشەممە ژمارەکە بووەتە ٥ کەس. دکتۆر سامان بەرزنجی، وەزیری تەندروستیی هەرێمی کوردستان پێشتر بە رووداوی راگەیاندبوو، کە ئەوانەی ئێستا تووشی کۆرۆنا دەبن زۆربەی زۆریان سەر بە کۆرۆنای گۆڕاون.  وەزارەتی تەندروستیی هەرێمی کوردستان هۆشداریی دەدات و دەڵێت، پێویستە هاونیشتمانیان پابەندی رێنوێنییەکان بن و خۆیان لە شوێنە قەرەباڵخەکان بپارێزن و ماسک بەکاربهێنن.  ئەوانەی لە ٢٤ کاژێری رابردوودا تووشی ڤایرۆسی کۆرۆنا بوون  ئەوانەیشی گیانیان لەدەستداوە پێنج کەسن، بەمشیوەیە:  هەروەها لە ٢٤ کاژێری رابردوودا ١٣٤ کەس چاکبوونەتەوە  ئێستا ژمارەی تووشبووانی کۆرۆنا لە هەرێمی کوردستان گەیشتووەتە ١١٨ هەزار و ٨٧٧ کەس. لەو ژمارەیە ١٠٥ هەزار و ١٨ کەس چاکبوونەتەوە و سێ هەزار و ٥٥١ کەس گیانیان لەدەستداوە. کە ٩٤٩ کەس لە هەولێر، ١٧١٤ کەس لە سلێمانی، ٧٤٥ کەس لە دهۆک و ١٤٣ کەس لە هەڵەبجە.