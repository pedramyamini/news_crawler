بەپێی راگەیێندراوێکی وەزارەتی تەندروستیی هەرێمی کوردستان کە ئەمڕۆ سێشەممە ٢٠ - ١٠ - ٢٠٢٠ بڵاویکردووەتەوە، لە ٢٤ کاژێری رابردوودا پێنج هەزار و ٨٨٥ پشکنینی دیکە ئەنجامدراوە. لەو ژمارەیە ١٩٣٧ لە هەولێر، ٦٣٣ لە سلێمانی، ١٦٧ لە گەرمیان، ١٠٢ لە راپەڕین، ٣٠٠١ لە دهۆک و ٤٥ لە هەڵەبجە.  ئەوانەی تووشی کۆرۆنا بوون ١٠١٠  ئەوانەی لە ٢٤ کاژێری رابردوودا چاکبوونەتەوە: ٣٥٣  ٢٤ کەسی دیکەش لە هەرێمی کوردستان بە کۆرۆنا گیانیان لەدەستداوە  ژمارەی تووشبووانی کۆرۆنا لە هەرێمی کوردستان گەیشتە ٦٣ هەزار و ٧٤٥ کەس. لەو ژمارەیە ٣٨ هەزار و ١٨٦ کەس چاکبوونەتەوە و دوو هەزار و ٢١١ کەسیش گیانیان لەدەستداوە. ئەوانەی لەژێر چارەسەریشن ٢٣ هەزار و ٣٤٨ کەسن و لە نەخۆشخانەکان لەژێر چاودێری پزیشکدان.  رۆژی دووشەممە زۆرترین تووشبوون بە کۆرۆنا لە رۆژێکدا تۆمارکرا کە ژمارەیان هەزار و ٣٢ کەس بوو. وەزارەتی تەندروستییش ئاماژەی بەوەدا، کە لەبەر پابەندنەبوون بە مەرجەکان و رێنماییەکانی تەندروستی، رۆژ بە رۆژ ژمارە و رێژەی تووشبوون و مردن بە کۆرۆنا زیاتر دەبێت.