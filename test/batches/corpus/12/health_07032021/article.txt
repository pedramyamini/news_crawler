هێرش سەید سەلیم، جێگری بەڕێوەبەری گشتیی تەندروستی سلێمانی بە   تۆڕی  میدیایی رووداوی رایگەیاند، كاژێر ١٢ی ئەمڕۆ یەكشەممە لە نەخۆشخانەی شەهید  د. هێمن دەكرێت بە بەكارهێنانی پێكوتەی كۆرۆنا.   جێگری بەڕێوەبەری گشتیی تەندروستیی سلێمانی ئەوەشی خستەڕوو، لەو هەزار و ٧٢٠ پێكوتەیەی گەیشتوونەتە سلێمانی، بەشێكی بۆ ئیدارەكانی راپەڕین و گەرمیان و  پارێزگای هەڵەبجە دەبێت. هاوکات "بۆ هەریەك لەو شوێنانە بەشی ١٠٠ كەس  پێكوتە دەنێرین و ئەوانی دیكەشی لەناو شاری سلێمانی و دەروبەری  بەكاردەهێنرێت".   ئێستا لە شاری سلێمانی ٣٧ نەخۆشی كۆرۆنا لە نەخۆشخانەكاندان و ١٣ کەسیان لە بەشی  چاودێریی چڕدان، لە ماوەی دوو هەفتەشدا سێ مردن بە كۆرۆنا لە شاری  سلێمانیدا تۆمار كراوە.   ئەو پێكوتەیەی لە كوردستان دژی كۆرۆنا بەكاردەهێنرێت، ڤاكسینی جۆری  سینۆفارمی چینییە كە لەلایەن كۆماری چین و بە بڕی پێنج هەزار ژەم بۆ هەرێمی  كوردستان  نێردراوە، لەو بڕەش  ١٧٢٠ پێكوتەی گەیشتووەتە شاری سلێمانی كە بەشی   ٨٦٠ كەس دەكات.