بەپێی ئامارەکەی وەزارەتی تەندروستی، لە ٢٤ کاژێری رابردوودا چوار هەزار و ٧٠٦ پشکنینکراون، ئەنجامی پشکنینی ١٩٨ کەس پۆزەتیڤ بوون، زۆرترین تووشبوو لە پارێزگای دهۆک بووە و لە هەڵەبجەش هیچ تووشبووێک دەستنیشاننەکراوە.   تووشبووەکان بەمشێوەیە بەسەر پارێزگاکان دابەشبوون:  هاوکات ١٥١ تووشبووی پێشوو چاکبوونەتەوە:  لە سەرجەم پارێزگاکانی هەرێمی کوردستان سێ کەس بە پەتای کۆرۆنا گیانیان لەدەستداوە کە دووانیان لە هەولێر و یەکێکیان لە دهۆکە.  پشکنینەکان: ١٢١٩٦٤٩ پشکنین  ئەوانەی لەژێر چارەسەردان: ٢٣٦٩ کەس  هاوکات ئەمڕۆ جێگری بەڕێوەبەری گشتیی تەندروستیی سلێمانی  رایگەیاند: ئەمڕۆ پێكوتەی كۆرۆنا  دەگاتە سلێمانی و سبەی یەكشەممە لە سەنتەر و  نەخۆشخانەكاندا دەست بە  بەكارهێنانی دەكەن و دەشڵێت: "ئێستا لە سلێمانی ٣٧ نەخۆشی كۆرۆنا لە  نەخۆشخانەكاندان و ١٣ ـیان لە بەشی چاودێری چڕدان".  هێرش سەید سەلیم، جێگری بەڕێوەبەری گشتیی تەندروستیی سلێمانی بە تۆڕی  میدیایی رووداو ی راگەیاند: ئێوارەی ئەمڕۆ شەممە     ١٧٢٠ پێكوتەی كۆرۆنا  دەگاتە شاری سلێمانی، هەروەها دەشڵێت: "سبەی یەكشەممە لە سەنتەر و نەخۆشخانەكاندا  دەست بە بەكارهێنانی دەكەن و  سەرەتا لەو  كەسانە دەدرێت كە  لە نەخۆشخانە و  سەنتەرەكانی تایبەت بە كۆرۆنا كار  دەكەن و ئەو پێكوتەیەی دەگات بەشی   ٨٦٠ كەس دەكات".   جێگری بەڕێوەبەری گشتیی تەندروستی سلێمانی باس لەوەش دەكات   نەخۆشەكانی كۆرۆنا لە سلێمانی لە هەردوو نەخۆشخانەی شەهید د. هێمن  و شەهید  د. ئاسۆ چارەسەر وەردەگرن، لەبارەی زیادبوونی ژمارەی تووشبووانی كۆرۆناش گوتی:   "مانگی دوو نزیكەی ١٨ هەزار پشكنینمان کردووە و ئەنجامی ٣ % ـی پشکنینەکان پۆزەتیڤ بوون كۆرۆنا،  بەڵام لەم چەند رۆژەدا تووشبووانی كۆرۆنا كەمێك زیادیان كردووە رێژەكە گەیشتۆتە   ٤ % ".   لە لایەکی دیکەوە لە دهۆک دەست بە دابەشکردنی ڤاکسینی کۆرۆنا کرا و یەکەم کارمەندى تەندروستیی دهۆک ڤاکسینى کۆرۆنای وەرگرت، لەو بارەیەوە بەڕێوەبەرى گشتیی تەندروستیی دهۆک راگەیاند: لە یەکەم کاروان ٤٦٠ کارمەندى تەندورستیی دهۆک ڤاکسین وەردەگرن.  دکتۆر ئەفراسیاب موسا، بەڕێوەبەرى گشتیى تەندروستیى دهۆک لە کۆنگرەیەکى رۆژنامەڤانیدا رایگەیاند: لە دهۆک دەست بە کوتانى کۆرۆنا کراوە، یەکەم وەجبە ٤٦٠ کارمەندی تەندروستی، ئەوانەى لە ریزى پێشەوەی نەخوشخانەکانى کۆرۆنان لە سنوورى پارێزگاى دهۆک وەردەگرن و، بەشێکى دیکە ئەو کارمەندانە دەبن کە تەمەنیان سەروو ٥٠ ساڵە.  هەفتەی رابردوو یەکەم وەجبەى ڤاکسینى کۆرۆنا گەیشتە هەرێمى کوردستان و لە رۆژى پێنجشەممە لە شارى دهۆک یەکەم کارمەندى تەندروستى ڤاکسینی کۆرۆنای وەرگرت.  هەفتەی رابردوو ٥٠ هەزار ڤاکسینی کۆرۆنای سینۆفارم لە چینەوە گەیشتە عێراق و لەو بڕەش پێنج هەزاری بۆ هەرێمی کوردستان بوو.  پێشتر وەزارەتی تەندروستی بۆ دابەشکردنی ڤاکسینەکە بەسەر هاونیشتمانیاندا ریزبەندییەکی داناوە و رایگەیاند: "سەرەتا ئەوانەی سەرووی ٩٠ ساڵانن، دوای ئەوەی ٨٠ ساڵان، ئەوەشی بچووکترە و نەخۆشی درێژخایەنی هەیە ئەویش لەپێشینە دەبێت بۆ وەرگرتنی ڤاکسینەکە، هەروەها شوێنە داخراوەکانی وەکو قوتابخانەکان و زیندانەکانیش پشکیان لەوەرگرتنی ڤاکسینەکە دەبێت. "  لە کۆی ٥٠ هەزار ژەمە ڤاکسینە چینیەکە، پێنج هەزاری بۆ هەرێمی کوردستانە. بەپێی سیستەمی کوتانی کۆڤاکس، تاوەکو کۆتایی ئەمساڵ، پێویستە زیاتر لە ٢١ % ی دانیشتووان ڤاکسین وەربگرن. بەپێی رێککەوتنی هەرێمی کوردستان و عێراق، لەگەڵ گەیشتنی ڤاکسینەکانی دیکەش، بەشی هەرێمی کوردستانیش دەنێرن.