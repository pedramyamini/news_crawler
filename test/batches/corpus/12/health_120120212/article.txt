بەپێی راگەیێندراوی وەزارەتی تەندروستیی هەرێمی کوردستان، لە ٢٤ کاژێری رابردوودا دوو هەزار و ٦٧٦ پشکنین کراون، زۆرترین پشکنینیش لە هەولێر بووە. لە هەڵەبجە و راپەڕینیش هیچ پشکنینێکی کۆرۆنا نەکراوە.    ٨٨ تووشبووی نوێ تۆمارکراون کە ١٤ لە هەولێرە، ٥٢ لە سلێمانی، ٢١ لە دهۆک و ١ لە گەرمیان.    ژمارەی چاکبوونیش ٩٨٣ کەسن کە ٣٥١ لە هەولێرن، ١٨٧ لە سلێمانییە، ٣٦٩ لە دهۆکە، ٣٥ کەس لە گەرمیان و ٤١ کەسیشیان لە راپەڕینن.     بۆ یەکەمجاریش هیچ تووشبوویەکی کۆرۆنا لە هەرێمی کوردستان گیانی لەدەستنەداوە. تاوەکو ئێستاش سێ هەزار و ٤٢٦ تووشبوو گیانیان لەدەستداوە.     کۆی ژمارەی تووشبووی دەستنیشانکراوی کۆرۆنا لە هەرێمی کوردستان ١٠٤ هەزار و ٦١٦ کەسن کە ٨١ هەزار و ٩٢٣ کەسیان چاکبوونەتەوە.