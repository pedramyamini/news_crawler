بەپێی راگەیێندراوەکە وەزارەتی تەندروستی و ژینگەی عێراق، ژمارەی ئەو کەسانەی لە ٢٤ کاژێری رابردوودا چاکبوونەتەوە، نزیکەی دوو هێندەی تووشبووان بووە و  هەزار و ٥٨٥ تووشبوو چاكبوونەتەوە.  لە سەرەتای بڵاوبوونەوەی كۆرۆنا لە ئاداری ساڵی ٢٠١٩ تاوەكو ئێستا، ٦١٤,٥٧٦ كەس لە عێراق  و هەرێمی کوردستان تووشی كۆرۆنا بوونە، لەو ژمارەیە ٥٨٣,١٢٧ تووشبوو چاكبوونەتەوە، ١٣ هەزار تووشبووش گیانیان لەدەستداوە.  عێراق کە لە رووی زۆری تووشبوون بە ڤایرۆسی کۆرۆنا لەسەر ئاستی جیهاندا لە پلەی ٢٧ ەم دێت، ماوەیەکە تووشبوون بە کۆرۆنا رووی لە کەمی کردووە.  وەزارەتی تەندروستی و ژینگەی عێراق لە گفتوگۆکانی لەگەڵ کۆمپانیاکانی بەرهەمهێنانی ڤاکسین بەردەوامە، بەرپرسانی وەزارەت دەڵێن مانگی داهاتوو ڤاکسینی کۆمپانیای فایزەر و بایۆنتێک دەگات و رەنگە مانگی ئادار یان نیسان هەڵمەتی کوتان بە ڤاکسینەکە دەستپێبکات.