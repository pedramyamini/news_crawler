بەپێی راگەیێندراوی وەزارەتی تەندروستی و ژینگەی عێراق، رۆژی چوارشەممە ١٤ی نیسان، "حەوت هەزار و ٩٧٢ تووشبووی دیکەی کۆرۆنا لە عێراق و هەرێمی کوردستان تۆمارکران؛ پێنج هەزار و ١٩٦ تووشبووی دیکەی پێشووی ڤایرۆسەکەش چاکبوونەتەوە و ٤٠ تووشبووی دیکەش گیانیان لەدەستداوە".  وەکو لە راگەیێندراوەکەدا هاتووە، تاوەکو ئێستا ١٨٣ هەزار و ٩١٨ کەس لە عێراق و هەرێمی کوردستان پێکوتەی دژە کۆرۆنایان وەرگرتووە.  لەبارەی ئامارەکانی تایبەت بە کۆرۆنا لە هەرێمی کوردستان، وەزارەتی تەندروستیی عێراق دەڵێت، ١١٥٩ تووشبووی کۆرۆنا تۆمارکراون، ٤٨٥ تووشبووی دیکەی ڤایرۆسەکە چاکبوونەوە و ١٧ تووشبووی دیکەش گیانیان لەدەستداوە.  تاوەکو ئێستا ٩٤٩ هەزار و ٥٠ تووشبووی کۆرۆنا لە عێراق و هەرێمی کوردستان تۆمارکراون، ٨٣١ هەزار و ٥١٩ کەس لەو تووشبووانە چاکبوونەتەوە، واتا ٨٧.٦ % ـی تێکڕای تووشبووان، هەروەها ١٠٢ هەزار و ٦٩٥ تووشبووی کۆرۆنا هێشتا چارەسەر وەردەگرن، ٥١٢ لەو تووشبووانە لەژێر چاودێریی چڕدان، ١٤ هەزار و ٨٣٦ تووشبووی کۆرۆناش گیانیان لەدەستداوە.