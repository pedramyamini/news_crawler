بەپێی ئامارەکەی وەزارەتی تەندروستی، لە ٢٤ کاژێری رابردوودا ١١ هەزار و ٥٣٢ پشکنینکراون، ئەنجامی پشکنینی ١٢١٧ کەس پۆزەتیڤ بوون، زۆرترین تووشبوو لە پارێزگای دهۆک بووە.   تووشبووەکان بەمشێوەیە بەسەر پارێزگاکان دابەشبوون:  هاوکات ٤٠٨ تووشبووی پێشوو چاکبوونەتەوە:  لەو ماوەدا ١٣ تووشبووی کۆرۆنا گیانیان لەدەستداوە کە پێنجیان لە پارێزگای هەولێر و پێنج دانەی دیکەیشیان لە پارێزگای دهۆک و سێی دیکەش لە سلێمانی بوون.  پشکنینەکان: ١٤٤٥٩٧٥ پشکنین  ئەوانەی لەژێر چارەسەردان: ١٢١٧٤ کەس  وەزارەتی تەندروستی داوا لە هاونیشتمانیان دەکات پابەندبن بە رێنماییەکانی تەندروستی و دوورکەوتنەوە لە شوێنی قەرەباڵخ و پۆشینی ماسک و دەستکێش، لەکاتی پێویستیشدا پەیوەندی بکەن بە هێڵی گەرمی ژمارە ١٢٢.     ئەمڕۆ دکتۆر سامان بەرزنجی، وەزیری تەندروستیی هەرێمی کوردستان لە کاتی بەشداریکردنی لە بەرنامەی (گفتوگۆی رۆژانە)ـی تۆڕی میدیایی رووداو لەبارەی دەوامی خوێندنگەکان رایگەیاند: بەرکەوتن و چوونە ناو پۆل مەترسیدارە، بەپێی خەمڵاندنەکانی ئێستا داخستنی دەرگەی قوتابخانەکان درێژدەکرێتەوە.     دکتۆر سامان بەرزنجی لەبارەی راگەیاندنی قەدەخەی هاتووچۆ دەڵێت، ناکرێت قەدەخەی هاتووچۆی تەواوەتی رابگەیێنین، بەڵام دەکرێت قەدەخەی هاتووچۆی سنووردار، رێژەیی، لە شوێنی جیاواز بۆ توێژی جیاواز جێبەجێ بکرێت بۆ ئەوەی هەڵکشانەکە هێواش بکرێتەوە.     نزیکەی مانگێکە لە هەرێمی کوردستان دەست بە دابەشکردنی ڤاکسینی کۆرۆنا کراوە لەو بارەوە دکتۆر سامان بەرزنجی ئاماژە بەوە دەدات، "بەدەنگەوەهاتنمان لەلایەن خەڵکەوە لاوازە، رۆژانە بانگەواز دەکەین. بەڵام ترسێک لای هاووڵاتیان دروستبووە، بە داخەوە پڕوپاگەندە لەسەر پێکوتە دەکرێت"، هەروەها دەشڵێت: "بەرنامەی نیشتمانی پێکوتە لە عێراقدا یەک بەرنامەیە، هەرێمی کوردستانیش تێیدا هاوبەشە، لەگەڵ ئەوەش لە هەوڵداین وەکو خۆمان زیاتر لەو رێژەیەی وەکو دەوڵەت".