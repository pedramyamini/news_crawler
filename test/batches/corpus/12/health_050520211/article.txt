کۆمپانیای فایزەر لەو بارەیەوە پێشنیازێکی ئامادە کردووە و پێشکێشی ئیدارەی دەرمان و خۆراکی ئەمریکای دەکات، لەو پێشنیازەدا داوا لەو ئیدارە فەرمییە پزیشکییەی ئەمریکا دەکات ڤاکسینەکەی پەسندبکرێت بۆ ئەوەی بتوانرێت بدرێت بە منداڵانی دوو تاوەکو ١١ ساڵانیش.  بەڵام ئەو پێشنیازە لە مانگی ئەیلوولی داهاتوو پێشکەش دەکات، چونکە هێشتا چاوەڕێی پەسندکردنی ڤاکسینەکەی بۆ مێردمنداڵانی تەمەن ١١ ساڵان تاوەکو ١٥ ساڵان کە هەفتەی رابردوو وەک پێشنیازێک پێشکێشی ئیدارەی دەرمان و خۆراکی ئەمریکای کردووە.  فایزەر ئێستا لە ئەمریکا بۆ تەمەنەکانی ١٦ تاوەکو ٨٥ ساڵان لە ئەمریکا بەکاردەهێنرێت و وەک یەکێکیش لە ڤاکسینە کاریگەرەکان دادەنرێت کە تاوەکو ئێستا کاریگەریی لاوەکی ئەو ڤاکسینە  لەسەر وەرگرانی دەرنەکەوتووە.   چاوەڕێش دەکرێت هەفتەی داهاتوو ئیدارەی دەرمان و خۆراکی ئەمریکا دوایین بڕیار لەسەر رێگەدان بە بەکارهێنانی ڤاکسینەکە بۆ مێردمنداڵانی تەمەن ١١ تاوەکو ١٥ ساڵ بدات.  ڤاکسینی فایزەر - بایۆنتیک لە کۆتایی ساڵی رابردوو لە ئەمریکا رێگە پێدرا بەکاربهێنرێت و لەوکاتەشەوە لە ئەمریکا دابەش دەکرێت و لە باڵی خەڵک دەدرێت، بەوەش بووە یەکەم ڤاکسینی رێگەپێدراو بۆ بەکارهێنان لە ئەمریکا.