دکتۆر سۆلانکی، بەڕێوەبەری تەندروستیی شاری گاندیناگار ئەوەشی گوت کە جەستەی مرۆڤ بە نزیکەیی ٤٥ رۆژی پێدەچێت تاوەکو دژە تەن لە بەرامبەر هەوککردن و تووشبوون دروستدەکات، ئەوەش دوای ئەوەی کەسەکە هەردوو ژەمی ڤاکیسنەکەی وەرگرت.  ئەو بەرپرسە هیندییە داوا لە خەڵک دەکات دوای وەرگرتنی ڤاکسینیش وریای خۆیان بن، خۆیان لە خەڵکی دیکە بەدووربگرن و لە پاک و خاوێنی و دەستشۆردن بەردەوامبن، تاوەکو ئێستا هیچ زانیارییەکیش لەبارەی جۆری ڤاکسینەکە بڵاونەکراوەتەوە   بەگوێرەی ئامارەکانی وەزارەتی تەندروستیی هیندستان، زیاتر لە ٢٠ ملیۆن و ٩٠٠ هەزار کەس لە وڵاتەکە پێکوتەی کۆرۆنایان وەرگرتووە و لە سەرەتای سەرهەڵدانی پەتای کۆرۆنا تاوەکو ئێستا زیاتر لە ١٥٧ هەزار و ٧٥٦ مردن بە کۆرۆنا لە وڵاتەکە تۆمارکراوە.  بەپێی ئاماری بلوومبێرگ، لە سەرانسەری جیهان تاوەکو ئێستا نزیکەی ٣٠٠ ملیۆن کەس بە ڤاکسینی کۆرۆنا کوتراون، ئەمریکا لە پێشەنگی ریزبەندیی دابەشکردنی ڤاکسینی کۆرۆنایە کە زیاتر لە ٨٧ ملیۆن کەس لە وڵاتەکە بە ڤاکسین کوتراون.