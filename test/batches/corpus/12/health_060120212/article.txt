خەڵکێکی زۆر لە نەخۆشخانەی یوکیا کۆبوونەوە بۆئەوەی لەو ئۆفەرە لەناکاوە سوودمەندبن. جودسن هاوی، سەرۆکی نەخۆشخانەی مێندۆسینۆ دەڵێت "هەموومان بەوەمان زانیوە کە دەبێت بەزووترین کات ئەم ڤاکسینانە لە خەڵک بدەین، ئامانجمان ئەوەبوو دڵنیابین هیچ ڤاکسینێک بەفیڕۆناچن".  ژمارەی ڤاکسینەکان هێشتا زیاتربوون لە ژمارەی خەڵکەکە، بۆیە نەخۆشخانەی یوکیا سەردانی نزیکترین گرتووخانەی کرد، ڤاکسینەکانی بەسەر ئەفسەر و پاسەوان و کرێکاران دابەشکرد، کە بینیی هێشتا ڤاکسین ماوە، زیندانیانیش قۆڵی خۆیان هەڵکرد و ڤاکسینەکەیان وەرگرت.  بۆ زۆربەی خەڵکی ناوچەکە ئەو رۆژە رۆژێکی تایبەت بوو. جودسن هاوی ئاماژەی بەوەش کرد "ویستمان ئاگاداری هەموو لایەک بکەینەوە فریزەرێک کە ٨٥٠ ڤاکسینی لەنێودایە، هەشت پلە لەخوار پلەی گونجاوی دابەزیوە".  هەر لە سەرەتاوە ترس لەوە هەبوو هەردوو ڤاکسینی مۆدێرنا و فایزەر کێشە دروستبکەن، چونکە دەبێت لە ٧٠ پلەی ژێر سفری سەدی هەڵبگیرێن، ئەمە گرفتێکی گەورەتریشە بۆ وڵاتێکی تازەپێگەیشتوو کە بە ئاسانی دەستی بە فریزەری مۆدێرنا ناگات. هەرچەندە زۆربەی ڤاکسینەکان لەنێو فریزەریش لەنێو سندووقێکی بچووک هەڵدەگیرێن کە ئەگەر فریزەرەکەش لەکارکەوت یاخود کارەبا بڕا، بۆ ماوەی شەش کاژێر هیچیان بەسەر نایەت.