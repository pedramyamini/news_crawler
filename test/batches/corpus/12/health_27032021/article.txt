تێدرۆس ئەدهانۆم، بەڕێوەبەری گشتیی رێکخراوی تەندروستیی جیهانی لە کۆنگرەیەکی رۆژنامەڤانیدا رایگەیاند، بەهۆی بوونی کێشە لە دابەشکردنی ڤاکسین لە رێگەی دەستپێشخەریی کۆڤاکسەوە، تاوەکو ئێستا ٢٠ وڵات هیچ ڤاکسینێکیان وەرنەگرتووە.   هەروەها ئەدهانۆم ئاماژەشی بەوە کرد کە دەیانەوێت داوا لە کۆمپانیا بەرهەمهێنەرەکانی ڤاکسین بکەن، ئاستی بەرهەمهێنانیان بەرزبکەنەوە بۆ ئەوەی ڤاکسینی زیاتر بە وڵاتە هەژارەکان بدرێت.   بەڕێوەبەری گشتیی رێکخراوی تەندروستیی جیهانی بەتووندی رەخنە لەو وڵاتانەش دەگرێت کە گرێبەستی تایبەتیان لەگەڵ کۆمپانیا دەرمانسازەکاندا واژۆکردووە کە بوونەتە هۆی ئەوەی ڤاکسینی کەمتر بە وڵاتانی کەمداهات بدرێن.   لەبارەی دەستپێشخەریی کۆڤاکس لە چەند مانگی داهاتوودا ئەدهانۆم هۆشداری دەدات و رایگدەگەیێنێت، پێویستی بە سەدان ملیۆن ڤاکسینی دیکە دەبێت. رۆژی پێنجشەممە، هاوپەیمانیی نێودەوڵەتیی ڤاکسین کە بە "گاڤی" ناسراوە، رایگەیاند هەبوونی کێشە لە دابینکردن و دابەشکردنی ڤاکسیندا وادەکات کە تاوەکو مانگی ئایار دابەشکردنی ٩٠ ملیۆن ڤاکسین دوا بکەوێت.