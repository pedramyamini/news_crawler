بەپێی راگەیێندراوی وەزارەتی تەندروستی، لەو ماوەیەدا پێنج هەزار و ٧٤٣ پشکنینی تایبەت بە ڤایرۆسی کۆرۆنا کراون، کە ئەنجامی ١٩٥ کەسیان پۆزەتیڤ بووە، زۆرترین تووشبوو لە پارێزگای دهۆک بووە و لە هەڵەبجەش هیچ تووشبوویەک دەستنیشان نەکراوە.  هەروەها شەش تووشبووی کۆرۆناش گیانیان لەدەستداوە، بەشێوەیەک سیانیان لە سنووری پارێزگای هەولێر و سیانەکەی دیکەش لە سنووری پارێزگای سلێمانی بوون.  لەو ١٦٢ تووشبووەی پێشووی ڤایرۆسەکەش كە چاکبوونەتەوە زۆرترینیان لە سنووری پارێزگای سلێمانی بووە کە ٦٥ تووشبوو بووە، لە هەڵەبجەش هیچ تووشبوویەک چاکنەبووەتەوە.  تاوەکو ئێستا لە سنووری پارێزگاکانی هەرێمی کوردستان ملیۆنێک و ٣١٣ هەزار و ٨٨١ پشکنینی تایبەت بە ڤایرۆسی کۆرۆنا کراون، لەو ژمارەیە ١١٥ هەزار و ٢١٠ تووشبوو تۆمارکراون کە ١٠٦ هەزار و ٦٧٧ تووشبوویان چاکبوونەتەوە و سێ هەزار و ٥٩١ تووشبووش گیانیان لەدەستداوە؛ هاوکات چوار هەزار و ٦٤٢ تووشبووش لەژێر چارەسەردان.  دەقی راگەیێندراوی وەزارەتی تەندروستیی حکومەتی هەرێمی کوردستان:  ڕاگەیاندراوی (٢٤) کاتژمێری تایبەت بە نەخۆشی ڤایرۆسی کۆڕۆنای نوێ   COVID ١٩ ژمارە (٣٨٨)  ١. پشکنین: (٥٧٤٣ پشکنینی نوێ)   ٢. تووشبوو: (١٩٥ تووشبووی نوێ)  کەڕەنتین هاوڵاتی ٢١٨٧١ (٢١٨٧١ دەرچوو)  پشکنین ١٣١٣٨٨١ (٤٧٠٧٨٢ هەولێر، ٢٨٠٣٠٧ سلێمانی، ٥٥٥١٢٠ دهۆك، ٧٦٧٢ هەڵەبجە)  تووشبوون ١١٥٢١٠ (٤٠٦٥٩ هەولێر، ٣٣١٨٩ سلێمانی، ٣٨٢٤٣ دهۆك، ٣١١٩ هەڵەبجە)  چاکبوون ١٠٦٦٧٧ (٣٧٤٢٧ هەولێر، ٣٠٠١٥ سلێمانی، ٣٦٢٧٥ دهۆك، ٢٩٦٠ هەڵەبجە)  لەژێر چارەسەر ٤٩٤٢ (٢٢٦٧ هەولێر، ١٤٤٩ سلێمانی، ١٢١٠ دهۆك، ١٦ هەڵەبجە)  مردن ٣٥٩١ (٩٦٥ هەولێر، ١٧٢٥ سلێمانی، ٧٥٨ دهۆك، ١٤٣ هەڵەبجە)  بۆ زانیاری زیاتر سەردانی داشبۆردی حکومەتی هەرێمی کوردستان بکەن لەم لینکە (https:// gov. krd / coronavirus / dashboard /).  وێڕای دەستخۆشی بۆ پزیشکان و کارمەندانی تەندروستی و هەموو تیمەکانی پزیشکی کە لە ئەرکدان، جەخت دەکەینەوە هاووڵاتیان پابەندبن بە ڕێنماییەکانی تەندروستی و دورکەوتنەوە لە شوێنی قەڵەبالغ و دانانی ماسك و دەستکێش، وە لەکاتی پێویستدا پەیوەندی بکەن بە هێڵی گەرمی ژمارە (١٢٢).   وەزارەتی تەندروستی         حکومەتی هەرێمی کوردستان