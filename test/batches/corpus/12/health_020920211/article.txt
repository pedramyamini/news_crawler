بەپێی راگەیێندراوەکەی وەزارەتی تەندروستیی هەرێمی کوردستان، لەو ماوەیەدا ١٠ هەزار و ٩٥٠ پشکنینی تایبەت بە کۆرۆنا کراون، ئەنجامی ١٨٧١ لەو پشكنینانە پۆزەتیڤ بوون، زۆرترین تووشبوو لە سنووری پارێزگای سلێمانی بووە و لە سنووری پارێزگای هەڵەبجەش کەمترین تووشبوو تۆمارکراوە.  لەو ١٤ تووشبووەی کۆرۆناش کە گیانیان لەدەستداوە، زۆرترینیان لە سنووری پارێزگای هەولێر بوون کە حەوت کەس بوون، لە پارێزگای سلێمانی چوار کەس و لە دهۆکیش سێ کەس گیانیان لەدەستداوە، لە سنووری پارێزگای هەڵەبجەش گیانلەدەستدان بە کۆرۆنا تۆمارنەکراوە.  زۆرترین ژمارەی ئەو تووشبووانەی پێشووش کە چاکبوونەتەوە، لە سنووری پارێزگای سلێمانی بوون، کەمترینیش لە هەڵەبجە.  تاوەکو ئێستا لە هەرێمی کوردستان دوو ملیۆن و ٨٧٤ هەزار و ٦٨٦ پشکنینی تایبەت بە ڤایرۆسی کۆرۆنا کراون، ئەنجامی ٢٩٧ هەزار و ٤٨٧ پشکنینیان پۆزەتیڤ بوون، ٢٥٤ هەزار و ٩٤١ تووشبوویان چاکبوونەتەوە و پێنج هەزار و ٤١٩ تووشبووش گیانیان لەدەستداوە.  دەقی راگەیێندراوی وەزارەتی تەندروستی:  ڕاگەیاندراوی (٢٤) کاتژمێری تایبەت بە نەخۆشی ڤایرۆسی کۆڕۆنای نوێ   COVID ١٩ ژمارە (٥٥٤)  ١. پشکنین: (١٠٩٥٠ پشکنینی نوێ)   ٢. تووشبوو: (١٨٧١ تووشبووی نوێ)  ٣. چاکبوون: (٢٢٢٢ چاکبوون)  کەڕەنتین هاوڵاتی ٢١٨٧١ (٢١٨٧١ دەرچوو)  پشکنین ٢٨٧٤٦٨٦ (٩٨٤٤٣٠ هەولێر، ٧١٤٠٢٧ سلێمانی، ١١٥٦١١٢ دهۆك، ٢٠١١٧ هەڵەبجە)  تووشبوون ٢٩٧٤٨٧ (٨٥٧٤٩ هەولێر، ١٠٠٢٧٥ سلێمانی، ١٠٥٩٨١ دهۆك، ٥٤٨٢ هەڵەبجە)  چاکبوون ٢٥٤٩٤١ (٦٩١٨٤ هەولێر، ٨٥٧٠٣ سلێمانی، ٩٥٦٤٥ دهۆك، ٤٤٠٩ هەڵەبجە)  لەژێر چارەسەر ٣٧١٢٧ (١٥٠٥٨ هەولێر، ١٢٢١٥ سلێمانی، ٨٩٦٧ دهۆك، ٨٨٧ هەڵەبجە)  مردن ٥٤١٩ (١٥٠٧ هەولێر، ٢٣٥٧ سلێمانی، ١٣٦٩ دهۆك، ١٨٦ هەڵەبجە)  بۆ زانیاری زیاتر سەردانی داشبۆردی حکومەتی هەرێمی کوردستان بکەن لەم لینکە (https:// gov. krd / coronavirus / dashboard /).  وێڕای دەستخۆشی بۆ پزیشکان و کارمەندانی تەندروستی و هەموو تیمەکانی پزیشکی کە لە ئەرکدان، جەخت دەکەینەوە هاووڵاتیان پابەندبن بە ڕێنماییەکانی تەندروستی و دورکەوتنەوە لە شوێنی قەڵەبالغ و دانانی ماسك و وەرگرتنی ڤاکسین، وە لەکاتی پێویستدا پەیوەندی بکەن بە هێڵی گەرمی ژمارە (١٢٢).   حکومەتی هەرێمی کوردستان