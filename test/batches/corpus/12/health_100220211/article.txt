رێکخراوی تەندروستیی جیهانی لە راگەیێندراوێکدا دەڵێت، لە هەفتەی رابردوو لە جیهاندا ٣ ملیۆن و ١٥٣ هەزار و ٤٢٦ تووشبووی نوێ تۆمارکراون و ٨٨ هەزار و ٣٦٩ تووشبووش گیانیانلەدەستداوە، ئەمەش ١٠ % کەمترە لە هەفتەی پێشوو.  بەپێی راگەیێندراوەکە، تاوەکو رۆژی ٧ی ئەم مانگە ١٠٥ ملیۆن و ٤٢٩ هەزار و ٣٨٢ تووشبووی کۆرۆنا هەبوون، لەنێوانیاندا ٢ ملیۆن و ٣٠٢ هەزار و ٦١٤ کەس گیانیانلەدەستداوە.  تاوەکو ئێستا لەسەر ئاستی جیهان ١٠٧ ملیۆن و ٤٦٣ هەزار و ٦٦٧ کەس تووشی کۆرۆنا بوون، ٢ ملیۆن و ٣٥٢ هەزار و ٨٤٦ کەس گیانیانلەدەستداوە و ٧٩ ملیۆن  و ٣٩٦ هەزار و ٤٥٨ کەسیش چاکبوونەتەوە.  رێژەی مردن نزیکەی لە ٣ % ـە و رێژەی ئەوانەشیان کە بەسەختی تووشبوون و تەندروستییان ناجێگیرە گەیشتووەتە نزیکەی ٠.٤ %.