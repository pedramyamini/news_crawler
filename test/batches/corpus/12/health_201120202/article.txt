وەزارەتی تەندروستیی حکومەتی هەرێمی کوردستان ئاماژەی بەوە داوە، لە چەند دەزگایەکی راگەیاندن هەواڵی دەستنیشانکردنی جۆرێکی ڤایرۆسی سارس لە نەخۆشخانەی ئاسای شاری سلێمانی بڵاوکراوەتەوە و "تائێستا هیچ سەرچاوەیەک و بەڵگەیەکی پەسندکراو نییە بۆ بوونی ئەم ڤایرۆسە. "     لە راگەیێندراوەکەی وەزارەتی تەندروستیدا هاتووە، پرۆسەی پشکنینی تاقیگە بۆ چەندین جۆری ڤایرۆسی سارس دەکرێت.     وەزارەتی تەندروستی دەڵێت، تیمی پسپۆڕی وەزارەت لەگەڵ تیمەکانی تەندروستی بەدواداچوونی زیاتر بۆ لێکۆڵینەوە لەو گومانە دەکات.     لە راگەیێندراوەکەدا ئەوە خراوەتەڕوو، تەنیا وەزارەتی تەندروستی تاکە سەرچاوەی فەرمیی راگەیاندن دەبێت.     پێشتر دەزگای تەندروستیی پێشمەرگەی سلێمانی لە راگەیێندراوێکدا بڵاویکردەوە کە گومان دەکرێت چەند تووشبوویەکی ڤایرۆسی سارس لە شارەکە بڵاوبووبێتەوە و لە تاقیکردنەوەکەیاندا وا دەردەکەوێت، جگە لە نەخۆشیی کۆرۆنا، ڤایرۆسی سارسیش بڵاوبووبێتەوە.     رووداو پەیوەندیی بە د. سەباح هەورامی، بەڕێوەبەری گشتیی تەندروستیی سلێمانی کرد و بێئاگایی خۆی لە راگەیێندراوەکە راگەیاند و گوتی، ئەوان سەر بە دوو وەزارەتی جیاوازن، بەڵام بەدواداچوونی بۆ دەکەن.     نەخۆشیی سارس، نەخۆشییەکی گوازراوەیە و سەر بە خێزانی ڤایرۆسی کۆرۆنایە، پێشتر لە ساڵی ٢٠٠٣ بڵاوبووەتەوە و بەپێی زانیارییەکانی رێکخراوی تەندروستیی جیهانی، ڤایرۆسەکە لەڕێگەی هەوا و کەلوپەلەوە دەگوازرێتەوە و ماوەی مانەوەی لەنێوان ٧ بۆ ١٠ رۆژە، زیاتر کەسانی ٢٥ بۆ ٧٥ ساڵ تووشدەبن.     دەگوترێت، یەکەمین کەیسی ڤایرۆسی سارس لە پارێزگای گوانگدۆنگ لە نۆڤەمبەری ٢٠٠٢ لە چین بووە.     زۆربەی تووشبووانی ڤایرۆسی سارس کەسانی پێگەیشتووی تەندروستن کە تەمەنیان لەنێوان ٢٥ بۆ ٧٥ ساڵدایە، ژمارەیەکی کەمیش لە تووشبووانی منداڵان و کەسانی خوار ١٥ ساڵن. رێژەی مردن بە ڤایرۆسەکە نزیکەی ٣ % ـە.     تاوەکو ئێستا هیچ ڤاکسینێک بۆ بەرگرتن لە تووشبوون بە ڤایرۆسی سارس نەدۆزراوەتەوە.     کۆی گشتیی تووشبووانی ڤایرۆسی سارس کۆڤید ١ لە جیهاندا زیاتر لە هەشت هەزار کەسە، نزیکەی ٧٠٠ تووشبوویان گیانیان لەدەستداوە. لە ئەمریکا ٢٩ تووشبووی ڤایرۆسەکە هەبوون و هیچ کەسێک بەهۆیەوە نەمردووە.     لە ساڵی ٢٠٠٤ ەوە هیچ تووشبوویەکی ڤایرۆسە تۆمارنەکراوە، بەڵام رێکخراوی تەندروستیی جیهانی بەردەوام چاودێریی دەکات.        وەزارەتی تەندروستیی حکومەتی هەرێمی کوردستان ئاماژەی بەوە داوە، لە چەند دەزگایەکی راگەیاندن هەواڵی دەستنیشانکردنی جۆرێکی ڤایرۆسی سارس لە نەخۆشخانەی ئاسای شاری سلێمانی بڵاوکراوەتەوە و "تائێستا هیچ سەرچاوەیەک و بەڵگەیەکی پەسندکراو نییە بۆ بوونی ئەم ڤایرۆسە. "  لە راگەیێندراوەکەی وەزارەتی تەندروستیدا هاتووە، پرۆسەی پشکنینی تاقیگە بۆ چەندین جۆری ڤایرۆسی سارس دەکرێت.  وەزارەتی تەندروستی دەڵێت، تیمی پسپۆڕی وەزارەت لەگەڵ تیمەکانی تەندروستی بەدواداچوونی زیاتر بۆ لێکۆڵینەوە لەو گومانە دەکات.  لە راگەیێندراوەکەدا ئەوە خراوەتەڕوو، تەنیا وەزارەتی تەندروستی تاکە سەرچاوەی فەرمیی راگەیاندن دەبێت.  پێشتر دەزگای تەندروستیی پێشمەرگەی سلێمانی لە راگەیێندراوێکدا بڵاویکردەوە کە گومان دەکرێت چەند تووشبوویەکی ڤایرۆسی سارس لە شارەکە بڵاوبووبێتەوە و لە تاقیکردنەوەکەیاندا وا دەردەکەوێت، جگە لە نەخۆشیی کۆرۆنا، ڤایرۆسی سارسیش بڵاوبووبێتەوە.  رووداو پەیوەندیی بە د. سەباح هەورامی، بەڕێوەبەری گشتیی تەندروستیی سلێمانی کرد و بێئاگایی خۆی لە راگەیێندراوەکە راگەیاند و گوتی، ئەوان سەر بە دوو وەزارەتی جیاوازن، بەڵام بەدواداچوونی بۆ دەکەن.  نەخۆشیی سارس، نەخۆشییەکی گوازراوەیە و سەر بە خێزانی ڤایرۆسی کۆرۆنایە، پێشتر لە ساڵی ٢٠٠٣ بڵاوبووەتەوە و بەپێی زانیارییەکانی رێکخراوی تەندروستیی جیهانی، ڤایرۆسەکە لەڕێگەی هەوا و کەلوپەلەوە دەگوازرێتەوە و ماوەی مانەوەی لەنێوان ٧ بۆ ١٠ رۆژە، زیاتر کەسانی ٢٥ بۆ ٧٥ ساڵ تووشدەبن.  دەگوترێت، یەکەمین کەیسی ڤایرۆسی سارس لە پارێزگای گوانگدۆنگ لە نۆڤەمبەری ٢٠٠٢ لە چین بووە.  زۆربەی تووشبووانی ڤایرۆسی سارس کەسانی پێگەیشتووی تەندروستن کە تەمەنیان لەنێوان ٢٥ بۆ ٧٥ ساڵدایە، ژمارەیەکی کەمیش لە تووشبووانی منداڵان و کەسانی خوار ١٥ ساڵن. رێژەی مردن بە ڤایرۆسەکە نزیکەی ٣ % ـە.  تاوەکو ئێستا هیچ ڤاکسینێک بۆ بەرگرتن لە تووشبوون بە ڤایرۆسی سارس نەدۆزراوەتەوە.  کۆی گشتیی تووشبووانی ڤایرۆسی سارس کۆڤید ١ لە جیهاندا زیاتر لە هەشت هەزار کەسە، نزیکەی ٧٠٠ تووشبوویان گیانیان لەدەستداوە. لە ئەمریکا ٢٩ تووشبووی ڤایرۆسەکە هەبوون و هیچ کەسێک بەهۆیەوە نەمردووە.  لە ساڵی ٢٠٠٤ ەوە هیچ تووشبوویەکی ڤایرۆسە تۆمارنەکراوە، بەڵام رێکخراوی تەندروستیی جیهانی بەردەوام چاودێریی دەکات.