کاژێر ١٨: ٣٠ خولەکی ئێوارەی ٢٦ - ٠٥ - ٢٠٢٢ پەکەکە پێنج تۆپی ئاراستەی بنکەیەکی سەربازی تورکیا کردووە، بەڵام تۆپێکیان کەوتووەتە ناو سەیرانکەرانی گوندی زێوەی سەرێ. وارشین سەلمان، قایمقامی قەزای ئامێدی دەڵێت، "پەکەکە هێرشیانکردووەتە سەر بازگەیەکی پێشمەرگە و لە ئەنجامدا پێشمەرگەیەک برینداربووە".   وەلید جەمیل، کەسوکاری قوربانییەکان دەڵێت، لە کاتی سەیرانەکەدا لەناکاو تۆز و خۆڵێکی زۆر بەسەریاندا باریوە، سەرەتا نەیانوێراوە بجوڵێن، دوای نزیکەی دوو خولەک بینیویانە دوو منداڵیان گیانیان لەدەستداوە و یەکێکیشیان بریندارە.  قایمقامی قەزای ئامێدی دەڵێت، "چەکدارانی پەکەکە هەوڵدەدەن زیاتر خەڵکی سڤیل بکەنە ئامانج؛ دوو رۆژ لەمەوبەر لە سنووری ئیدارەی سەربەخۆی زاخۆ، چەندین وێستگەی کەناڵی راگەیاندنیان کردە ئامانج و ئەوەی ئەمڕۆش لە ناوچەیەک بووە کە هەموو خەڵکی سڤیلی تێدابووە. "  بریندارەکان لە نەخۆشخانەی فریاگوزاری دهۆک چارەسەر وەردەگرن، بە گوتەی پزیشکانی نەخۆشخانەکە، رەوشی تەندروستییان جێگیرە.