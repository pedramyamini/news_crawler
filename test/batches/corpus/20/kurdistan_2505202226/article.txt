بەپێی ئەو زانیارییانەی دەست سیداد لەشکری، پەیامنێری رووداو کەوتووە، ئەو ژنە ناوی تەمیمە عەزیزە و تەمەنی ٦٧ ساڵە، دوای دوو رۆژ لە بێدەنگی و وەڵام نەدانەوەی تەلەفۆنەکەی کاژێر ٠٦: ٣٠ی ئێوارەی ئەمڕۆ چوارشەممە ٢٥ - ٠٥ - ٢٠٢٢ برایەکی بۆ سۆراخی خوشکەکەی چووەتە ماڵەکەی و بینیویەتی خۆی هەڵواسیوە.  پەیامنێری رووداو ئاماژەی بەوەش کرد، رووداوەکە لەدوای ئەوە دێت کە زیاتر لە دوو مانگە رزگار محەممەد ئەمین، هاوژینی تەمیمە بە کۆرۆنا کۆچی دوایی کردووە، ئەویش لە خەفەتی پیاوەکەیدا خۆی کوشتووە.  تەمیمە و رزگار نیشتەجێی ئەمریکان، چەند مانگێک پێش ئێستا رزگاری هاوژینی تووشی کۆرۆنا بووە و گیانی لەدەستداوە. ئێستاش تەرمی تەمیمە لە داد پزیشکی هەولێرە. پەیامنێری رووداو گوتیشی، ئەو ژنە و هاوژینە کۆچکردووەکەی هیچ منداڵێکیشیان نییە.