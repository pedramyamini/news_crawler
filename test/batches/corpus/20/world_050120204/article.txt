مایک پۆمپەیۆ، وەزیری دەرەوەی ئەمریکا رۆژی یەکشەممە ٠٥ - ٠١ - ٢٠٢٠ لە هەڤپەیڤینێکیدا رایگەیاند، ئەگەرێکی راستەقینە هەیە کە ئێران هەوڵبدات هێرشبکاتە سەر هێزەکانمان.  پۆمپەیۆ راشیگەیاندووە، پێوایە ئێران هەڵەیەک دەکات و بڕیارێک دەدات کە هەندێک لە هێزەکانمان، هێزەکانمان لە عێراق یانیش سەربازەکانمان لە باکووری رۆژهەڵاتی سووریا بکەنە ئامانج.  ئەم گوتەیەی مایک پۆمپیۆ لەکاتێکدایە کە حوسەین دەهقان، راوێژکاری سەربازیی عەلی خامنەیی رێبەری باڵای کۆماری ئیسلامی ئێران لە هەڤپەیڤینێکیدا رۆژی یەکشەممە لەگەڵ سی ئێن ئێنی ئەمریکی رایگەیاند، وەڵامەکەی تاران بۆ واشنتن، بەدڵنیاییەوە سەربازی دەبێت و لە دژی بنکە سەربازییەکانی ئەمریکاش دەبێت.