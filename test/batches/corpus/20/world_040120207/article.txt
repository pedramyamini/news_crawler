فڕۆکەکە ساڵی ٢٠١٧ دروستکراوە، بەڵام لە ساڵی ٢٠١٩ باشتر ئاشکراکراوە بە ناوی ئێم کیو ناین ریپەر، بۆ ئۆپەراسیۆنی زۆر تایبەت و گرنگ نەبێ بەکار نەهێنراوە، ئەمە نۆیەمین جارە کارێکی وا گەورەی لە ئاستی جیهاندا پێدەکرێ. درێژیی فڕۆکەکە ١١ مەترە، هەردوو باڵەکانی ٢٠ مەتر درێژن، ٣ مەتر و ٨٠ سم بەرزیەتی.    کێشی فڕۆکەکە ٢ هەزار و ٢٢٠ کیلۆیە، لە کاژێرێکدا ٣٧٠ کم رێ دەبڕێ، ١٤ کاژێر بە ئاسمانەوە دەمێنێتەوە، توانایەکی گەورەی هەیە بۆ هەڵگرتنی تەقەمەنی، ١١٤ موشەکی جۆری هێلفایەری لێدەبەسرێ و هەموویان هەڵدەگرێ و بۆ مەودایەکی دوور دەفڕی تاوەکو دەیانتەقێنێ.  ئەم فڕۆکەیە هەڵە ناکا، بەگوتەی میدیای ئەمریکی، بەرەبەیانی دوێنی کە چووەتە سەر هەردوو ئۆتۆمبێلەکەی قاسم سولەیمانی و مەهدی موهەندیس، نیشانەیەکی زۆر وردی لێگرتوون، دەگوترێ لە ئەمریکاوە کۆنترۆڵکراوە. هیشتا بە فەرمی دیار نییە ئایا هەواڵگری ئیسرائیل هاوکار بووە لەمەدا یان نا، بەڵام دەگوترێ شیوازی لێدانەکە زیاتر ئیسرائیلییە، هەندێ نموونەی ئەمریکا هەن کە دیسان کوشتن بوون، وەک ئۆپەراسیۆنی کوشتنی ئەبوبەکر بەغدادی لە ئیدلب، یان پێشتر بۆ ئوسامە بن لادن لە پاکستان، بۆیە قسە هەیە میکانزمی لێدانەکەی ئەمجارە ئیسرائیلیی بێت.