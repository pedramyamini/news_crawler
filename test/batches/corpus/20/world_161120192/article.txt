بەگوێرەی راپۆرتەکە، فەیسبووک لە نێوان نیسان تاوەکو ئەیلوولی رابردوودا زیاتر لە ٣.٢ ملیار ئەکاونتی ساختەی سڕیوونەتەوە، ئەوە لەکاتێکدایە لە نیسان تاوەکو ئەیلوولی ٢٠١٨ دا زیاتر لە ١.٥ ملیار ئەکاونتی سڕیبوونەوە.   هەر لە راپۆرتەکەدا هاتووە، لە هەمان ماوەدا ١١.٤ ملیۆن گوتەی رق و کینەی سڕیوەتەوە، ئەوە لەکاتێکدایە لە هەمان ماوەی ساڵی ٢٠١٨ دا ٥.٤ ملیۆن گوتەی رق و کینەی سڕیبوونەوە.   کۆمپانیای فەیسبووک لە بەشێکی دیکەی راپۆرتەکەدا باس لەوە دەکات، لە بواری ئەو ڤیدیۆ و وێنانەی کە بۆ منداڵ لە بواری سێکسییەوە نەگونجاون پێشکەوتنی گەورەی بەدەستهێناوە و لەنێوان نیسان و ئەیلوولی رابردوودا زیاتر لە ١.٢ ملیۆن وێنە و ڤیدیۆی رووتی منداڵی سڕیونەتەوە.   فەیسبووک ئاماژە بەوەشدەکات، لە ماوەی ئەو شەش مانگەدا ٩٨ % ی ئەو پۆستانەی سڕیونەتەوە کە ناوەڕۆکیان پڕوپاگەندەی تیرۆریستییان تێدابووە.