دیلان غەفوور، ئەندامی ئەنجوومەنی نوێنەرانی عێراق دەڵێت، زیاتر لە ٢١ دۆسیەی گەندەڵیی پارێزگاری بەوەکالەتی کەرکووک دراونەتە مستەفا کازمی، سەرۆکوەزیرانی عێراق و دەستەی دەستپاکیی عێراق و دادگە کە بەشێکیان ئەو پێیداون؛ دەشڵێت: "بەنووسراوی فەرمی داوا لە مستەفا کازمی دەکەم وەکو چۆن بەهۆی گەندەڵییەوە پارێزگای سەڵاحەدین لەسەر کار لابرا، هەمانشت بەرامبەر راکان جبووری بگرێتەبەر و لە پۆستەکەی دووری بخاتەوە".