مارک ئێسپەر، وەزیری بەرگریی ئەمریکا لە کۆنفرانسێکی رۆژنامەڤانییدا لە برۆکسل گوتی، ئەمریکا دەیەوێت دڵنیابێتەوە لەوەی چەکدارانی داعش دەستیان ناگاتەوە بە بیرە نەوتەکان، چونکە هەنگاوێکی لەو جۆرە وادەکات رێکخراوی داعش داهاتی دەستبکەوێت بۆئەوەی خۆی رێبکخاتەوە و خۆی بەهێز بکاتەوە.   ئێسپەر رایگەیاند، حکومەتی ئەمریکا بیر لەوە دەکاتەوە جێگۆڕکێ بە هێزەکانی وڵاتەکەی بکات و بەشێکیان بگوازێتەوە نزیک بیرەنەوتەکانی پارێزگای دێرەزوور.   وەزیری بەرگریی ئەمریکا هیچ زانیارییەکی دیکەی لەوبارەوە نەدرکاند، بەڵام گوتی، ئەمریکا ژمارەیەکی کەم سەربازی لەو وڵاتە دەهێڵێتەوە.