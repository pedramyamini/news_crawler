رۆژی هەینی ٢٠ ـی ئایاری ٢٠٢٢، عەقید فازل حاجی، گوتەبێژی هاتووچۆی هەولێر بە تۆڕی میدیایی رووداوی گوت، ئێوارەی ئەمڕۆ رووداوەکە لە شەقامی ٦٠ مەتری هەولێر لەنێوان ماتۆڕسکیلێک و ئۆتۆمبێلێک روویدا و لە ئەنجامدا دوو کەس کە لەسەر ماتۆڕەکە بوون گیانیان لەدەستدا.  بەگوێرەی ئامارەکانی هاتووچۆی هەرێمی کوردستان، ساڵی رابردوو لە هەرێمی کوردستان ٤١١٩ رووداوی هاتووچۆ روویانداوە و بەهۆیانەوە ٦٦٢ کەس گیانیان لەدەستداوە و ٧١٢١ کەسیش بریندار بوون.   لەبارەی چۆنیێتی روودانی رووداوەکەوە، گوتەبێژی هاتووچۆی هەولێر ئاماژەی بەوە کرد، لێکۆڵینەوەیان لە رووداوەکە دەستپێکردووە، بەڵام هێشتا "روون نییە" کە تۆمەتباری رووداوەکە ئۆتۆمبێلەکە بووە یان ماتۆڕسکیلەکە و بۆ زانینی سوود لە کامێراکانی چاودێری وەردەگرن.