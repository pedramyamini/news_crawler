وەزارەتی تەندروستیی هۆڵەندا راگەیێندراوێکی بڵاوكردووەتەوە کە تێیدا ئاماژە بەوەكراوە، بڕیاردراوە بە راگرتنی هاوردەكردنی دەمامک لە چین، بڕیاریش دراوە بە گەڕاندنەوەی ٦٠٠ هەزار دەمامک لە كۆی ئەو یەك ملیۆن و ٣٠٠ هەزار دەمامکەی كە لە چین هاوردەكرابوون، ئەویش بەهۆی ئەوەی دەمامکەکان كوالێتیان نزم بووە.  وەزارەتی تەندروستیی هۆڵەندا جەختیكردووەتەوە لەمەودوا ئەو دەمامکانەی هاوردەدەكرێن پشكنینی زیاتریان بۆ دەکرێت بۆ ئەوەی لە کواڵیتیان دڵنیاببنەوە.  پێشتر رێكخراوی توێژینەوەی زانستی لە هۆڵەندا رایگەیاندبوو لە كۆی ئەو یەك ملیۆن و ٣٠٠ هەزار دەمامکەی كە لە چین هاوردەكراوە، ٦٠٠ هەزاریان كوالێتیان نزمە.  بەپێی ئامارە فەرمییەکانی هۆڵەندا، ١٠ هەزار و ٨٦٦ کەس لەو وڵاتە تووشی ڤایرۆسی كۆرۆنا بوون لەنێویاندا ٧٧١ كەس گیانیان لەدەستداوە و تەنیا سێ کەس چاكبوونەتەوە.