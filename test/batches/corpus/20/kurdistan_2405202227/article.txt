شەعبان خەلیل، بەڕێوەبەری ناحیەی دینارتە رۆژی سێشەممە ٢٤ - ٠٥ - ٢٠٢٢، بە رووداوی گوت، "گوندەکە چۆڵکراوە، بەڵام خەڵک هەر هاتووچۆی بۆ دەکات، چونکە مەڕوماڵات لەوێ بەخێودەکەن و باخیشیان لەوێ هەیە. "  بەڕێوەبەری ناحیەی دینارتە هەروەها باسی لەوە کرد، دوو شوێن بۆردوومان کراون، بەڵام زیانی گیانی نەبووە.  هاوکات بەختیار عەزیز، موختاری گوندی شنیێ لە بارەی بۆردوومانەکەوە بۆ رووداو قسەیکرد و گوتی، بۆردوومانەکە کاژێر ٠٣: ٣٠ ئەمڕۆ بووە، "نزیک گوندەکەمان بۆردوومان کراوە، بەڵام هیچ زیانێکی گیانی لێ نەکەوتووەتەوە. "  بەگوتەی موختاری گوندی شنیێ، بۆردوومانەکە نزیک بووە لەو کەسانەی لەو کاتەدا لە گوندەکەدا بوون، بەڵام هیچ زیانێکیان بەرنەکەوتووە.