رووسیا بنکە سەربازییەکەی لە قامیشلۆی رۆژئاوای کوردستان ناودەنێت ئۆفیسی فەرماندەی ئاسمانی، تاوەکو ئێستا سێ هێلیکۆپتەری لێ جێگیرکردوون.  تیمور خۆدژایڤ، بەرپرسی ئەو بنکە سەبازییە دەڵێت، ئەو هەنگاوەی رووسیا یارمەتیدەردەبێت بۆ فراوانکردنی گەڕانەکانیان لە ناوچەکەدا.  تیمور گوتیشی لە رێگەی بنکەکەوە ئەوان دڵنیادەبن کە جوڵەی ئاسمانیان پچڕانی تێناکەوێت، فڕۆکەکانیان پارێزراوتردەبن و بەرگری باشتر لەو ناوچانە دەکەن کە بە ئاراستەی حەسەکە تاوەکو سەر سنووری تورکیا و عێراق درێژدەبنەوە.  دامەزراندنی ئەو بنکەیە لەکاتێکدایە بەپێی رێککەوتننامەی سۆچی نێوان تورکیا و رووسیا، هێزەکانی هەردوو وڵات گەڕانی هاوبەش بە قوڵایی ١٠ کیلۆمەتر لەسەر سنووری تورکیا و سووریا ئەنجامدەدەن.