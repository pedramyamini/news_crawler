ڤیستیڤاڵی مەیسیس لە شاری نیویۆرک ناوبانگێکی تایبەتی هەیە و خەڵکی ئەو شارە لەسەر شەقامەکان بە شێوازی جۆراوجۆر خۆشی خۆیان دەردەبڕن.  لەبارەی مێژووی جەژنی سوپاسگوزارییەوە، کۆنسوڵی گشتیی ئەمریکا بەوەکالەت لە هەرێمی کوردستان رایگەیاند "لە ساڵی ١٦٢٠ کاتێک ئینگلیزەکان هاتن بۆ ئەمریکا، کاتێکی سەختیان هەبوو تاوەکو یەکەم زستانیان تێپەڕاند، % ٥٠ ـی ئەو کەسانەی گیانیان لەدەستدا، هاوینی داهاتوو لەگەڵ ئەمریکییە رەسەنەکان و هیندییەکان کاریانکرد تاوەکو فێربن لە خاکە نوێکەدا کشتوکاڵ بکەن، کاتێک لە ساڵی ١٦٢١ مەراسیمێکیان گێڕا و بەبۆنەی بەروبوومی ئەو ساڵەوە سوپاسگوزارییان دەربڕی. ئەمە چیرۆکی مانەوە و سەرکەوتنە؛ ئەمە دەگەڕێتەوە بۆ پێش راگەیاندنی سەربەخۆیی و پێش ئەوەی ئەمریکا وڵاتێک بێت، بۆیە بۆنەیەکی تایبەتی ئەمریکییەکانە و دەزانم کە ئەمە شتێکە هەموو خێزان و دۆستەکان لە دەوری مێزێک کۆدەکاتەوە تاوەکو سوپاسگوزاری دەرببڕن".