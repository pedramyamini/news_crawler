ترەمپ لە نوێترین تویتیدا ناوی سەگەکەشی ئاشکرا کردووە کە پێشتر رایگەیاندبوو ناوەکەی بە نهێنی دەهێڵنەوە. سەگەکە لە جۆری مالینۆزی بەلجیکییە و ناوی کۆنانە و پلەی ئەفسەری هەیە.  دۆناڵد ترەمپ دوای دوو رۆژ لە کوژرانی بەغدادی وێنەی سەگەکەی بڵاوکردەوە و بە پاڵەوانێکی ئەمریکی ناویبرد.  بەغدادی لەنێو تونێلەکەیدا لەلایەن ئەم سەگەوە کە لە جۆری مالینۆزی بەلجیکییە و پلەی ئەفسەری هەیە راونراوە، کاتێکیش بەغدادی خۆی تەقاندووەتەوە سەگەکە بە سووکی برینداربووە.  دوابەدوای ئۆپراسیۆنەکە سەگەکە چارەسەری پێویستی بۆ کراوە و بە گوێرەی تویتەکەی ترەمپ لە هەفتەی داهاتوودا رۆژهەڵاتی ناوەڕاست جێدەهێڵێت و دەبرێتە کۆشکی سپی.