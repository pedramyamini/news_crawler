ترەمپ لە هەژماری خۆی لە توویتەر نووسیویەتی" هەر ئێستا پەیوەندییەکی باشم لەگەڵ سەرۆک رەجەب تەیب ئەردۆغان ئەنجامدا، ئەوەی پێڕاگەیاندم کە ژمارەیەک چەکداری داعشیان دەستگیرکردوون، کە دەگوترێت لەکاتی شەڕدا رایانکردووە. لەنێویاندا ژن و خوشكێکی بەغدادی تیرۆریستی بکوژ هەن. "  ترەمپ دەشڵێت: "قسەمان لەسەر سنووری ئەوان (تورکیا) لەگەڵ سووریا و نەهێشتنی تیرۆر و کۆتایهێنانی شەڕ لەگەڵ کورد و چەندین بابەتی دیکە کرد".  سەرۆکی ئەمریکا باسی سەردانەکەی ئەردۆغان بۆ کۆشکی سپی کرد و گوتی" بەهیوای ئەوەم چوارشەممەی داهاتوو ١٣ی تشرینی دووەم چاوم بە سەرۆک ئەردۆغان بکەوێت. "   چەند خولەکێک بەر لەم توویتە، سەرۆکایەتی کۆماری تورکیا رۆیشتنی ئەردۆغان و کۆبوونەوەی لەگەڵ سەرۆکی ئەمریکا لە ١٣ی نۆڤەمبەر پشتڕاستکردەوە.