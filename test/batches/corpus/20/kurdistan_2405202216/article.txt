هێمن سلێمان، گوتەبێژی پۆلیسی دهۆک بە رووداوی گوت، دوای ٢٤ کاژێر لە رووداوەکە، ئەو تۆمەتبارە شوێنەکەی خۆی بۆ پۆلیسی بەردەڕەش و رۆڤیا ئاشکرا کرد و دەستگیرکرا، گوتیشی، "دانی بە تاوانەکەیدا ناوە"  گوتەبێژی پۆلیسی دهۆک باسی لەوە کرد، بەپێی دانپێدانانی تۆمەتبارەکە، بەهۆی کێشەیەکی خێزانییەوە هاوژینەکەی خۆی کوشتووە.  پێشتر پۆلیسی بەردەڕەش بە رووداوی گوتبوو، ئەو ژنەى کە کوژراوە ناوى ئیمان عەزیزە و تەمەنی ٢٥ ساڵە، خاوەن پێنج منداڵە. "هاوژینەکەیشی تەمەنی ٣٥ ساڵە. "  بەرەبەیانی رۆژی دووشەممە، ٢٣ - ٠٥ - ٢٠٢٢ کەسێک لە گوندی نەزراوا لە سنووری شارۆچکەی رۆڤیا سەر بە قەزای بەردەڕەش دوای ئەوەی لەگەڵ ژنەکەی دەبێتە دەمەقاڵێیان، بەگوتەی پۆلیسی بەردەڕەش کە ئەو کات بۆ رووداو قسەیکردووە، "بە ئامێرێکی ئاسن لە سەری ژنەکەی دەدات و دەیکوژێت. "