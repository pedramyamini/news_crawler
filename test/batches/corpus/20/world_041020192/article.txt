ئه‌مڕۆ هه‌ینی ٤ - ١٠ - ٢٠١٩ وه‌زاره‌تی ده‌ره‌وه‌ی ئه‌ڵمانیا له پۆرتاڵی فه‌رمی و له‌و به‌شه‌ی تایبه‌ته به به‌خشینی زانیاری و رێنمایه‌كان نووسیویانه: "له ١ - ١٠ - ٢٠١٩ له به‌غدا و شاره‌گه‌وره‌كانی دیكه‌ی عێراق خۆپیشاندانه. ئه‌مه هه‌رێمی كوردستانی نه‌گرتووەته‌وه. له ئه‌نجامدا رووبەڕووبوونه‌وه و تووندوتیژی له‌نێوان خۆپیشانده‌ران و هێزه ئه‌منییەکانی عێراق روویداوه، بریندار و كوژراویشی لێكه‌وتووەته‌وه".   وه‌زاره‌تی ده‌ره‌وه‌ی ئه‌ڵمانیا هۆشداریی له سه‌فه‌ركردن بۆ عێراق ده‌دات و هەرێمی کوردستانی لێ به‌ده‌ر کردووە. لە هۆشدارییەکەدا هاتووەهۆشداری له سه‌رفه‌ركردن بۆ عێراق ده‌ده‌ین جگە لە هه‌رێمی كوردستانی عێراق. به‌دواداچوونی میدیای لۆكاڵی بكه‌ن. سه‌ره‌ڕای هۆشداریی سه‌فەركردن، ئه‌گه‌ریش لە عێراقن؛ خۆتان دووربگرن له خۆپیشاندانه‌كان و پابەندی رێنماییه‌كانی هێزه ئه‌منییه‌كان بن.   وه‌زاره‌تی ده‌ره‌وه‌ی ئەڵمانیا پێشووتریش به‌هۆی شەڕی داعشەوە به به‌رده‌وامی رێنماییه‌كانی سه‌فه‌ركردنی بۆ عێراق هەبووە. تاوەکو ئێستاش ناوی هه‌ندێك پارێزگای عێراق به زۆر مه‌ترسیدار پۆلێن ده‌كات له‌وانه‌ش پارێزگاكانی ئه‌نبار، دیالە، كه‌ركووك، نه‌ینه‌وا، سه‌لاحه‌دین و هه‌روه‌ها باكووری پارێزگای بابل.