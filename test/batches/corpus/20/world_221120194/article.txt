سەرنجی راپۆرتەکە لەسەر رۆژانی ١ تاوەکو ١٩ی ئەم مانگەیە و تێیدا هاتووە:   - ٧٥ هەزار و ٤٣٨ کەس ئاوارەن؛ ٣١ هەزار و ٦٨٠ کەسیان منداڵن، ١٨ هەزار و ٨٦٠ کەسیان ژنن.  - ٤٨ هەزار و ٨٨٤ کەسیان خەڵکی پارێزگای حەسەکەن، ١٩ هەزار و ٤٧١ کەسیان خەڵکی پارێزگای رەققەن، ٧ هەزار و ٨٣ کەسیان خەڵکی پارێزگای حەلەبن.  - ١١٧ هەزار و ١٣٢ کەس گەڕاونەتەوە شوێنەکانیان، نیوەی ئەوانە گەڕاونەتەوە ئەو شوێنانەی لەژێر دەسەڵاتی تورکیادان  - زیاتر لە ١٥ هەزار و ٧٥٠ کەس هاتوونەتە ناو هەرێمی کوردستان. ١٠ هەزار و ١٢٧ کەسیان لە کامپی بەردەڕەشن، ١٨٨١ کەسیان لە کامپی گەولیانن، ٣٧٥١ کەسەکەی دیکەیان کامپەکانیان بەجێهێشتووە. ١٣ هەزار و ٦٣٠ کەسیان وەک پەنابەر ناوی خۆیان تۆمارکردووە، ٣٤ % یان خەڵکی قامشلۆ و ٣٣ % یان خەڵکی سەرێ کانین.   - شەڕ لە نزیک رێگەی ئێم فۆر و تل تەمر بەردەوامە و ئەوەش بووەتەهۆی ئاوارەبوونی چەند هەزار کەسێک  - لە ئەنجامی تەقینەوەی چەند مین و بۆمبێک لە قامشلۆ، سەرێ کانی و گرێ سپی ژمارەیەک کەسی سڤیل بوونە قوربانی   - خزمەتگوزارییەکان لە گرێ سپی و سولووک خراپبوون، وزەی کارەبای هاتوو لە بەنداوی فوراتەوە بڕاوە و ناوەندەکانی خوێندن داخراون.   نووسینگەی کاروباری مرۆیی رێکخراوی نەتەوەیەکگرتووەکان جەخت لەوە دەکاتەوە، گرنگە لایەنە شەڕکەرەکان خەڵکی سڤیل لە شەڕ و کاریگەرییەکانی بپارێزن.