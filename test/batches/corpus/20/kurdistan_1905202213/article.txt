کۆنسوڵخانەی ئەمریکا لە هەولێر، لە پەیامەکەیدا دەڵێت: "ویلایەتە یەکگرتووەکانی ئەمریکا پیرۆزبایی لە خەڵکی هەرێمی کوردستان دەکات بە بۆنەی سییەمین ساڵیادی یەکەم هەڵبژاردن لە هەرێمی کوردستان لە رێککەوتی ١٩ی ئایاری ١٩٩٢. "  لە پەیامەکەیدا کۆنسوڵخانەی ئەمریکا دەشڵێت: "هەرێمی کوردستان لە ماوەی ئەم ٣٠ ساڵەی رابردوودا نموونەیەکی ئەرێنیی گیانی یەکدی قبووڵکردن و پێکەوەژیانی ئاشتییانە بووە لە گشت ناوچەکەدا. شانازی دەکەین بە هاوبەشیی گرنگمان لەگەڵ خەڵک و حکومەتی هەرێمی کوردستان و هاوئاهەنگیمان لەسەر چاکسازییە سیاسی و ئابوورییەکان کە دەبنە مایەی پێشخستنی دیموکراسی، مافەکانی مرۆڤ، گەشەسەندنی ئابووری و سەروەریی یاسا".  ئاماژەی بەوەشکردووە، ویلایە یەکگرتووەکانی ئەمریکا بە خۆشحاڵییەوە دەڕوانێتە هاوئاهەنگی بەردەوام کە دەبێتە هۆی پتەوکردنی ئاسایش، گەشەسەندن و خۆڕاگریی هەرێمی کوردستان لە چوارچێوەی عێراقێکی فیدراڵدا.  لە ١٩.٥.١٩٩٢ یەکەمین هەڵبژاردنی پەرلەمانی هەرێمی کوردستان بەڕێوەچوو و کابینەی یەکەمی حکومەتی هەرێمی کوردستان پێکهێنرا.