ده‌نگدانه‌كه ته‌نیا زۆرینه‌ی ساده‌ی پێویستبوو. ٢٣٢ ئه‌ندامی ئه‌نجوومه‌نی نوێنه‌ران به به‌ڵی ده‌نگیان بۆ ده‌ستپێكردنی پرۆسه‌كه‌دا و ١٩٦ ئه‌ندام دژی ده‌نگیاندا. هیچ ئه‌ندامێكی پارته‌كه‌ی تره‌مپیش ده‌نگی به "به‌ڵێ" نه‌دا.  پرۆسه‌ی وه‌رگرتنه‌وه‌ی متمانه له‌سه‌رۆك كه پێی ده‌ڵێن ئیمپیچمێنت (impeacmenet) كارێكی ده‌گمه‌نه له ئه‌مریكا و له مێژووی وڵاته‌كه‌دا ته‌نیا سێجار پیاده‌كراوه. ئه‌م پرۆسه‌یه ته‌نیا یه‌ك قۆناغی وه‌رگرتنه‌وه‌ی متمانه‌یه له سه‌رۆك.   ئه‌گه‌ربێتو دوای لێكۆڵینه‌وه به زۆرینه‌ی ساده (٥١ %)  ده‌نگدرا بۆ ئیمپیچكردن (تۆمه‌تباركردن)ی سه‌رۆك، ئه‌وه سه‌رۆك دۆناڵد تره‌مپ له ئه‌نجوومه‌نی پیران دادگایی ده‌كرێت. دادوه‌ری باڵای ئه‌مریكا سه‌رپه‌رشتی دادگاییه‌كه ده‌كات و ده‌بێت دوو له‌سه‌ر سێی ئه‌ندامانی ئه‌نجوومه‌نی پیران ده‌نگ بۆ لابردنی سه‌رۆك له پۆسته‌كه‌ی بده‌ن.   له‌به‌ر ئه‌وه‌ی ئه‌نجوومه‌نی پیران له ژێر كۆنترۆڵی كۆمارییه‌كاندایه، چاوه‌ڕێناكرێت سه‌رۆك به‌ته‌واوی له پۆسته‌كه‌ی دووربخرێته‌وه - یاخود متمانه‌ی لێوه‌ربگیرێته‌وه.  بە پێی دەستووری ئەمریکا، لێپێچینەوە لە سەرۆکی وڵات کاتێک دەکرێت کە ئەگەر سەرۆک ناپاکی بکات، بەرتیل وەربگرێت، تاوانی گەورە بکات و پۆستەکەی بۆ مەبەست و بەرژەوەندی تایبەت بەکاربهێنێت