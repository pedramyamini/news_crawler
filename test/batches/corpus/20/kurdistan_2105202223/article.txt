هاونیشتمانییەکە ناوی عەبدوڵڵا ئیسماعیل مەحموودە دانیشتووی کۆمەڵگەی چڕەیە، سێ هاوژین و ٢٥ منداڵی هەیە. حەربی جەمیل، خوشکەزای هاونیشتمانییەکە بە تۆڕی میدیایی رووداوی گوت، ئەمڕۆ کاژێر ١٦: ٣٠ تەرمەکەیان لە نزیک ئەلقوشی سەر بە قەزای شێخان لە سنووری پارێزگای دهۆک دۆزیوەتەوە.  حەربی جەمیل ئاماژەی بەوەشدا، "شوێنی لێدان بە پشتی ملیەوە دیارە، ئۆتۆمبێلەکەشی لە شوێنی رووداوەکەیە، ئێستاش تەرمەکەی رەوانەی دادپزیشکی دهۆک کراوە".  لە رۆژی یەکشەممەی رابردووەوە عەبدوڵڵا ئیسماعیل لە ماڵ چووەتە دەرەوە، بە گوتەی خوشکەزاکەی، "چووەتە دهۆک بۆ ئەوەی مامەڵەی بەناوکردنی ئۆتۆمبێلەکەی لە بەڕێوەبەرایەتیی هاتووچۆی دهۆک تەواو بکات. "  عەبدوڵڵا ئیسماعیل سێ هاوژین و ٢٥ منداڵی هەیە، خوشکەزاکەی دەڵێت، "دوو هاوژینی لە کۆمەڵگەی چڕە و هاوژینەکەی دیکەیشی لە پارێزگای سلێمانییە. "