رۆژی هەینی هاوژینی ژنەکە ٢٠ مریشکی بردووەتە زاخۆ تاوەکو بیفرۆشێت، ئەویش لەگەڵیدا چووە. کاژێر ٠٩: ٣٠ خولەکی بەیانی پەیوەندی بە هاوژینەکەیەوە کردووە، دوای ئەوە وەڵامی پەیوەندییەکانی نەداوەتەوە.   مەهدی جومعە، هاوژینی غوربەت رەشیدە و دەڵێت، "من نازانم چۆن هەشت منداڵەکەمان بەخێوبکەم. ئەوەی وایکرد ماڵی خۆی و ئێمەشی خراپ کرد. کێشەمان لەگەڵ کەسدا نییە. پشت بە خودا لە زووترین کاتدا تۆمەتبارەکە حەقی خۆی وەردەگرێت. "   پۆلیسی زاخۆ لە کاژێر ٤ ـی ئێوارەی رۆژی هەینی لە نزیک گوندی حەسەن رەشۆ تەرمێکیان دۆزییەوە کە تەرمی غوربەت بوو. دەرکەوتووە تەرمەکە "بە ئامێرێکی تیژ لەسەری داوە و کوژراوە. "   نەهشەت سەلمان، گوتەبێژی پۆلیسی زاخۆ بە رووداوی گوت، "لێکۆڵینەوەکان دەستیان پێکردووە، بەپێی ماددەی ٤٠٦ لە یاسایی سزادانی عێراقی فەرمانی دەستگیرکردن بۆ تۆمەتبار دەرکراوە. تاوەکو ئێستا تۆمەتبارەکە نەدۆزراوەتەوە. "   غوربەت و مەهدی ٢٤ ساڵە ژیانی هاوژینییان پێکهێناوە و ژیانێکی سەختیان بەڕێکردووە. بەهۆی هەواڵی کوشتنی غوربەتەوە خەمباری باڵی بەسەر ماڵەکەیاندا کێشاوە و خانەوادەکەی چاوەڕوانی ئاشکرابوونی تۆمەتبارەکان دەکەن.