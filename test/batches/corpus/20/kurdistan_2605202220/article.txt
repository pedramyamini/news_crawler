ئەمڕۆ پێنجشەممە، ٢٦ - ٥ - ٢٠٢٢، حوسێن حەمەکەریم، گوتەبێژی وەزارەتی کشتوکاڵ و سەرچاوەکانی ئاوی هەرێمی کوردستان بە رووداوی راگەیاند، بە ئامانجی دروستکردنی داتابەیسێکی تۆکمە و زانستی بۆ بیرەکانی ئاو، کۆد بۆ بیرەکان دادەنرێت، کە جۆر و ئامانجی بیرەکە و پارێزگاکەشی دیاریدەکات".  بە گوتەی حوسێن حەمەکەریم، ئامانج لەو کارە، کۆکردنەوەی زانیارییە دەربارەی ژمارەی بیرە مۆڵەتپێدراوەکان لە هەرێمی کوردستان و دانانی میکانیزمێکی رێکخراو بەپێی یاسا و رێنماییە بەرکارەکانی تایبەت بە لێدانی بیر. " گوتیشی: "لە داهاتوو کۆد بۆ بیرە کۆنەکانیش دادەنرێت".  ماوەی دوو ساڵە بارانبارین بە رێژەیەکی بەرچاو کەمبووەتەوە، ئەمەش بووەتە هۆی دابەزینی ئاستی ئاوی ژێر زەوی. حوسێن حەمەکەریم گوتی: "بێبارانی، وشکەساڵی و کەمبوونەوەی ئاوی ژێر زەوی هۆکارن بۆ ئەوەی زیاتر بتوانین بەڕێوەبردن بۆ سەرچاوەکانی ئاوی ژێر زەوی و سەر زەوییش بکەین بۆ ئەوەی بە فیرۆنەچن و بەها بۆ ئاو دیاریبکرێت و چاودێری بکرێت، هەر بەهۆی ئەو بارودۆخەش کە هاتووەتە پێشەوە پێداچوونەوەیەکی باشمان دەوێت لەسەر ئەوەی چۆن بەشێوەیەکی باش ئیدارەی ئاو بکەین، چونکە ئێمە کێشەی بەڕێوەبردنی ئاومان هەیە".     رۆژی چوارشەممە ١٣ - ٤ - ٢٠٢٢، جەلال نووری، سەرپەرشتیاری ئیدارەی گەرمیان لە کۆنگرەیەکی رۆژنامەڤانیدا وشکەساڵی لە کۆی ئیدارەی گەرمیان راگەیاند.   بەپێی ئامارەکانی بەڕێوەبەرایەتیی ئاوی ژێرزەوی، ئاستی ئاوی ژێرزەوی لە هەولێر ٢٠ مەتر دابەزیوە، ئەمەش هۆکاری وشکبوون و کەمبوونی % ٧٠ ئاوی بیرەکانی هەولێرە. بۆ چارەسەرکردنی کێشەی کەمئاوی، بڕیارە ١٣٨ بیری ئاو لە هەولێر لێبدرێن،