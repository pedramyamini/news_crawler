لە شاری هەولێر، بەشێکی بەرچاو لە هاونیشتمانیان بەمەبەستی پاراستنی تەندروستییان و خۆبەدوورگرتن لە تەنگەنەفەسی و نەخۆشی، دەمامکیان بەستووە، زۆربەیشیان کەسانی بەتەمەنن.  بەهۆی خۆڵبارینەوە سەدان هاونیشتمانی لە ماوەی چەند رۆژی رابردوودا تووشی تەنگەنەفەسی بوون و رەوانەی نەخۆشخانەکان کراون. تەنیا رۆژی ٢٣ی ئایاری ٢٠٢٢ بە گوتەی د. ئاسۆ حەوێزی، گوتەبێژی وەزارەتی تەندروستی هەرێمی کوردستان ٣٠٠ کەس لە سەرجەم پارێزگا و ئیدارە سەربەخۆکانی هەرێمی کوردستان بەهۆی کاریگەرییەکانی خۆڵبارینەوە سەردانی بەشی فریاکەوتنی نەخۆشخانەکانیان کردووە.