رۆژی ٣٠ی ئەیلوول، بە بەشداری جێگری سەرۆكی حكومەتی ئەرمینیا و بەرپرسانی دیكەی حكومەتی ئەو وڵاتە، دەرگای پەرستگایەكی نوێ لە گوندی ئاكنالیچ لە ئەرمینیا بەڕووی ئێزدییەكاندا كرایەوە كە لەڕووی رووبەرەوە بە گەورەترین پەرستگای ئێزدییەكان دادەنرێ. ئەو پڕۆژەیە فراوانكردنی پەرستگایەكی بچووك بوو كە حەوت ساڵ لەمەوبەر تەواوكرا و بە یەكەم پەرستگای ئێزدییەكان لە سەردەمی پاش یەكێتیی سۆڤیەت هەژمار دەكرا.