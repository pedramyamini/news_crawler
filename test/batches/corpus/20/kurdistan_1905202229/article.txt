خاوەنی نووسینگەیەکی فڕۆکەوانی لە هەولێر بۆ وەرگرتنی ڤیزای کەنەدا و شنگن تۆمەتبارە بە فێڵکردن لە ١٥ هاونیشتمانی. نەسرین عەبدوڵڵا، دوو مانگە ١٥٥٠٠ دۆلاری داوە بە خاوەن نووسینگەکە تاوەکو ڤیزای ئەڵمانیا بۆ برازایەکی وەربگرێت، بەڵام خاوەنی نووسینگەکە هەڵاتووە و خۆی شاردووەتەوە.  نەسرین عەبدوڵڵا دەڵێت، "خاوەنی نووسینگەکە ناوی (ع. ا. ا)ـە، لە ١/٢/٢٠٢٢، رێگەپێدانی لە ئاسایشی گەڕەکی هەڤاڵان وەرگرتووە بۆ فرۆشتنی کەلوپەلی کارەبایی، بەڵام دوایی شوێنەکەی گۆڕیوە بۆ نووسینگەی فڕۆکەوانی، لە دوو مانگدا ١٠٥ هەزار دۆلاری لە هاونیشتمانییان بردووە. "  سەعید عەبدۆ، هاونیشتمانییەکی دیکەیە و دەڵێت، "حەوت کەس سکاڵایان لەسەر خاوەنی نووسینگەکە تۆمارکردووە، فەرمانی دەستگیرکردنی بۆ دەرچووە".  هەروەها هۆگر عەزیز، گوتەبێژی پۆلیسی هەولێر دەڵێت، کەسەکە دیارە و هەموو ساڵیانە و ناسنامەی ئەو کەسە لای پۆلیس هەیە و پەڕاوی لێکۆڵینەوەیان بۆ کردووەتەوە و رادەستی دادگەیان کردووە. ئێستا فەرمانی دەستگیرکردن بۆ تۆمەتبارەکە دەرچووە.