ئاری جەلال سەرۆکی دەزگای لووتکە کە تایبەتە بە ئاوارە و پەنابەران، بە تۆڕی میدیایی رووداوی راگەیاند: سەرلەبەیانی ئەمڕۆ یەختێکی کۆچبەران، دەیویست لە کەناراوەکانی یۆنان خۆی بگەیەنێتە کەناراوەکانی ئیتاڵیا، نزیک بە دوورگەی پاکسوسی یۆنان تووشی رووداو بووە. یەختەکە زیاتر لە ٥٠ سەرنشینی تێدابووە، لەنێویاندا کوردی هەرێمی کوردستان هەن، بەڵام نازانرێت گیانیان لەدەستداوە یان نا؟ ".  ئاری جەلال، گوتی: "دوای رووداوەکە پۆلیسی دەریاوانی یۆنان دەستیان بەگەڕانکردووە، توانیویانە ٢١ کۆچبەر رزگار بکەن و تەرمی ١٢ کەسیشیان دەرهێناوە، نزیکەی ١٧ کۆچبەری دیکەش بێسەروشوێنن و گەڕان بەدوایاندا بەردەوامە".  سەرۆکی دەزگای لووتکە، باسیشی لەوەکرد، چەند خانەوادەیەکی هەرێمی کوردستان پەیوەندیان پێوەکردوون و گوتی: "داوا لە هاووڵاتیانی هەرێمی کوردستان دەکەین هەر کەسێک کەسوکاری لەنێو کەشتییەکەدا بووە یان زانیاری لەوبارەوەهەیە زانیاری لەوبارەوە بەدەزگای لووتکە بدات تاوەکو لەگەڵ تیمەکانی یۆنان بەدواداچوونیان بۆ بکەین. "