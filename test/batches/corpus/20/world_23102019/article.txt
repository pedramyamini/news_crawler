دیمیتری بیسکۆف، گوتەبێژی سەرۆکایەتیی رووسیا لەبارەی کشانەوەی یەپەگە لەو ناوچانەی تورکیا و رووسیا رێککەوتنیان لەسەر کردووە رایگەیاند، ئەگەر چەکدارانی کورد لەو ناوچانە نەکشێنەوە رووبەڕووی هێرشی تورکیا دەبنەوە.  گوتەبێژی سەرۆکایەتی رووسیا گوتیشی: "ئەمریکا پشتی لە کوردانی سووریا کرد، هانی کوردانی سووریا دەدات رووبەڕووی تورکیا ببنەوە".  هەروەها دوای دیدارە شەش کاژێرییەکەی شاندی رووسیا و تورکیا لە سۆچی، وەزارەتی بەرگریی تورکیا راگەیێندراوێکی بڵاوکردەوە و جەختیکردەوە کە بەگوێرەی رێککەوتنەکە ئیدی پێویستناکات ئۆپەراسیۆن ئەنجام بدەن.  لەکاتێکدا تورکیا هەڕەشەی دەستپێکردنەوەی ئۆپەراسیۆنی دەکرد، بەتایبەتی دوای کۆتاییهاتنی ئاگربەستە ١٢٠ کاژێرییەکە، بەڵام دوای دیدارە شەش کاژێرییەکەی شاندی رووسیا و تورکیا لە سۆچی، وەزارەتی بەرگریی تورکیا راگەیێندراوێکی بڵاوکردەوە و جەختیکردەوە کە بەگوێرەی رێککەوتنەکە ئیدی پێویست ناکات ئۆپەراسیۆن ئەنجام بدەن.  رۆژی سێشەممە ٢٢ی تشرینی یەکەمی ٢٠١٩ شاندێکی باڵای تورکیا بە سەرۆکایەتیی رەجەب تەیب ئەردۆغان لەگەڵ شاندی هاوتای رووسیا بە سەرۆکایەتیی ڤلادیمێر پووتین کۆبوونەوە و لە ماوەی زیاتر لە شەش کاژێردا گەیشتنە رێککەوتنێکی ١٠ خاڵی.