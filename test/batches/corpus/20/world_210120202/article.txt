هەندێکجار خێرابوون بەس نییە، لەڕاستیدا تەنانەت خێراترین کامێرا ناتوانێت وێنەی ئەو شتانە بگرێت کە نابینرێن، بەڵام لیهۆنگ وانگ گەشەی بە کامێرایەکی نوێ داوە کە دەتوانێت لە چرکەیەکدا ترلیۆنێک وێنەی شتە روونەکان بگرێت.  بەپێی زانیارییەکان، کامێراکە دەتوانێت وێنەی شتە زۆر خێراکان بگرێت، وەکو شەپۆلەکانی دەنگ و تەنانەت لەوانەیە توانای وێنەگرتنی تێپەڕێنی تەزوو لەنێوان دەمارەخانەکانیشی هەبێت.  وانگ ئاماژە بەوە دەکات، سیستمی وێنەکەی لە سیستمێکی فۆتۆگرافیی زۆر خێرا پێکهاتووە کە پێشتر بە تەکنەلۆژیایەکی کۆن  گەشەیپێداوە، بە شێوەیەک دیزاین کراوە کە وێنەی ئەو خانانەی لەش بگرێت کە بەزۆری لە ئاو پێکهاتوون.  لە کامێراکەدا مایکرۆسکۆپێک بەکارهاتووە بەناوی (مایکرۆسکۆپی رووناکی) کە نزیکەی ١٠٠ ساڵ پێش ئێستا لەلایەن فریتس زێرنیک، فیزیازانی هۆڵەندی داهێنراوە، کە توانای خاوکردنەوەی ئەو رووناکییەی هەیە کە بەنێو شووشەدا تێدەپەڕێت.  وانگ دەڵێ، ئەوەی کردوویانە ئەوەبووە کە ستانداردی مایکرۆسکۆپی رووناکییان جێگیرکرد لە کامێراکەدا، بەوەش توانیویانە وێنەی تەنە خێراکان بە روونی بگرن.  وانگ باسی لەوەش کردووە کە هێشتا لە قۆناخی سەرەتای گەشەدان بە ئامێرە تەکنەلۆژییەکەدان، گوتیشی "کاتێک سیگناڵەکان بەنێو دەمارەخانەکاندا تێدەپەڕن، فراوانبوونێکی بچووک لە دەمارەخانەکاندا هەیە، هیوادارین بتوانین بیبینین. ئەگەر تۆڕێکمان لە دەمارەخانەکان هەبێت، لەوانەیە بتوانین گفتوگۆی نێوانیان لەڕاستیدا ببینین".