له سه‌ده‌ی بیسته‌مدا ژماره‌ی بیانییه‌كانی ئەڵمانیا نیو هێندهی ئێستا بووه، به‌تایبه‌تیش به‌ر له یه‌كگرتنه‌وه‌ی هه‌ردوو به‌شه‌كه‌ی ئه‌ڵمانیا. به‌گوێره‌ی ئاماره‌كه، له كۆتایی مانگی ئه‌یلوولی ٢٠١٩ ژماره‌ی بیانییه‌كان له ئه‌ڵمانیا گه‌یشته ١١.١ ملیۆن كه‌س، ٤٣.٩ % ی ئه‌م ژماره‌یه هاووڵاتییانی وڵاته ئه‌وروپییه‌كان پێكده‌هێنن و ١٣.٥ % یشیان هاووڵاتیانی توركیان.   ده‌سته‌ی ئاماره‌كانی ئه‌ڵمانیا ئاشكرایكرد، ژماره‌ی دانیشتووانی ئه‌ڵمانیا گه‌یشتووه‌ته ٨٣.٢ ملیۆن كه‌س ئه‌مه‌ش ژماره‌یه‌كی پێوانه‌ییه و جه‌ختیش كراوه‌ته‌وه، ئه‌گه‌ر بیانییه‌كان نه‌بوونایه، گه‌شه‌ی ژماره‌ی دانیشتووان هێنده نه‌ده‌بوو، به‌تایبه‌تی دوای ساڵی ١٩٧٢ ژماره‌ی دانیشتووانی ئه‌ڵمانیا له داكشاندابوو.