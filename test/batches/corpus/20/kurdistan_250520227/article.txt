ئەمڕۆ چوارشەممە ٢٥ - ٠٥ - ٢٠٢٢، نێچیرڤان بارزانی، سەرۆکی هەرێمی کوردستان پێشوازی لە مارك برايسۆن، باڵيۆزى به‌ريتانيا له عيراق و  شاندێكى سياسى و سه‌ربازيى ياوه‌ری كرد. لەبارەی کۆبوونەوەی نێوانیشیانەوە، سەرۆکایەتیی هەرێمی کوردستان راگەیێندراوێکی بڵاوکردەوە.  لە راگەیێندراوەکەی سەرۆکایەتیی هەرێمی کوردستاندا هاتووە، "له كۆبوونه‌وه‌يه‌كدا بره‌ودان به په‌يوه‌ندييه‌كانى به‌ريتانيا له‌گه‌ڵ عێراق و هه‌رێمى  كوردستان، دوايين پێشهاته‌كانى پرۆسه‌ى سياسيى عێراق، دۆخى ناوخۆى هه‌رێمى  كوردستان، شه‌ڕى دژى تيرۆر و جموجۆڵه‌كانى داعش به‌تايبه‌تى له ناوچه‌كانى  مادده‌ى ١٤٠، گۆڕانى كه‌شوهه‌وا و كاريگه‌رييه‌كانى له‌سه‌ر عێراق و هه‌رێمى  كوردستان و ناوچه‌كه، تاوتوێكران. "    لە کۆبوونەوەکەدا هەردوولا جەختیان لە گرنگيى هه‌بوونى تێڕوانين و لێكتێگه‌يشتنى هاوبه‌شى لايه‌نه  عێراقييه‌كان بۆ چاره‌سه‌رى کێشەکان كردووەتەوە و "هاوڕا بوون له‌وه‌ى ئه‌گه‌ر بڕيار و ئيراده‌ى  سياسیى هه‌بێت، ده‌رفه‌ت هه‌يه لايه‌نه‌كان بگه‌نه چاره‌سه‌رێكى كۆكه‌ره‌وه كه  چه‌قبه‌ستوويى و بنبه‌ستى سياسى تێپه‌ڕێنێت. "  لەبارەی دۆخی شنگال و پێشهاتەکانی ناوچەکەشەوە وەک لە راگەیێندراوەکەدا باس کراوە، هەردوولا نیگەرانییان لە دۆخەکە دەربڕیوە کە بووەتە هۆی ئاوارەبوونەوەی خەڵکی ناوچەکە، بەپێی راگەیێندراوەکەی سەرۆکایەتیی هەرێمی کوردستان، "جه‌ختيان له گرنگيى پێكه‌وه‌كاركردنى  حكومه‌تى فيدراڵى عێراق و حكومه‌تى هه‌رێمى كوردستان بۆ گێڕانه‌وه‌ى ئارامى بۆ  ناوچه‌كه، كرده‌وه. "    هەروەها وەکو لە راگەیێندراوەکەشدا ئاماژەی پێکراوە، سه‌ردانى نێچيرڤان بارزانى بۆ سلێمانى و كۆبوونه‌وه له‌گه‌ڵ لايه‌نه  سياسييه‌كان، په‌يوه‌ندييه‌كانى هه‌ولێر و به‌غدا، په‌يوه‌ندييه‌كانى عێراق له‌گه‌ڵ  ده‌ورووبه‌ر و چه‌ند پرسێكى دیکەی جێی بايه‌خى هاوبه‌ش، ته‌وه‌رێكى ديكه‌ى كۆبوونه‌وه‌كه بووە.