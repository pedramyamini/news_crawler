رۆژی چوارشەممە ١ - ٦ - ٢٠٢٢، سەرۆکایەتیی هەرێمی کوردستان راگەیێندراوێکی بڵاوکردەوە و تێیدا هاتووە، "لەسەر راسپاردەی نێچیرڤان بارزانی، سەرۆكی هەرێمی كوردستان شاندێکی سەرۆکایەتیی هەرێمی کوردستان بە سەرپەرشتیی د. جەعفەر ئیمنکی، سەرۆکی دەستەی راوێژکاران سەردانی پەرستگەی لالشی نوورانییان کرد و لەلایەن میر حازم تەحسین بەگ، میری ئێزدییان لە كوردستان و جیهان و جڤاتی رۆحانییەوە پێشوازییان لێكرا. "      شاندێکی سەرۆکایەتیی هەرێمی کوردستان سەردانی لالش دەکەن  لەبارەی ئەو تەوەرانی گفتوگۆیان لەسەر کراوە، سەرۆکایەتیی هەرێمی کوردستان ئاماژەی بەوە کرد، "بارودۆخی کوردانی ئێزدی و ئەو کێشانەی رووبەڕوویان دەبنەوە، دۆخی کەمپی ئاوارەكان، قۆناخ و هەنگاوەكانی بە نێودەوڵەتیكردنی تاوانی جینۆساید و شوێنبزركردنی ئێزدییان لەلایەن تیرۆرستانی داعشەوە لە شنگال و ناوچەكانی دیكە، خرانە بەر باس و گفتوگۆ. "  راگەیێندراوەکە باسی لەوە کردووە، شاندەکە سەرۆكایەتیی هەرێمی کوردستان پاڵپشتیی نێچیرڤان بارزانی و سەرۆكایەتیی هەرێمی كوردستانیان "بۆ داخوازییەكانی خوشک و برایانی ئێزدی لە هەموو روویەكەوە دووپاتكردەوە. "   شاندێکی سەرۆکایەتیی هەرێمی کوردستان سەردانی لالش دەکەن