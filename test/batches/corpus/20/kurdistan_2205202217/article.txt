ئیبراهیم شەکیبا، جێگری سەرۆکی زانکۆی زانستیی پزیشکیی کرماشان بۆ کاروباری تەندروستی رایگەیاند، لە نەورۆزی ئەمساڵەوە ٣٤ کەس بەهۆی خواردنی قارچکی ژەهراوییەوە لە نەخۆشخانە خەوێنراون و شەش کەسی دیکەش دەرمانیان پێدراوە.  ئیبراهیم شەکیبا گوتوویەتی: "جیاکردنەوەی قارچکە خۆراکییەکان لەگەڵ قارچکە ژەهراوییەکان زۆر دژوارە و هەر ئەمەش دەبێتە هۆی ژەهراویبوونی کۆئەندامی هەرس و نەخۆش کەوتنی خەڵک. "  سکچوون، رشانەوە، دڵ بە یەکاهاتن و سەرئێشە لە نیشانەکانی خواردنی قارچکی ژەهراوین، ئیبراهیم شەکیبا داوای لە خەڵک کردووە، ئەگەر ئەو نیشانانەیان هەبوو، سەردانی نەخۆشخانە بکەن.