فەرهان حەق بە تۆڕی میدیایی رووداوی راگەیاند، ئەوەی کە پەیوەندی بە هەنگاوەکانی داهاتووەوە هەیە، ئەنتۆنیۆ گۆتێرێز داوا لە لایەنە سیاسییەکانی عێراق دەکات بەگوێرەی دەستووری عێراق و باشترین بەرژەوەندییەکانی خەڵکی عێراق هەنگاوبنێن.   فەرهان حەق دەڵێت، جارێکی دیکە سکرتێری گشتیی نەتەوەیەکگرتووەکان داوا لە بەرپرسانی عێراق دەکات بۆئەوەی ئەوپەڕ دانبەخۆیاندا بگرن، ژیانی خۆپێشاندەران بپارێزن، رێز لە مافی ئازادی رادەربڕین و کۆبوونەوە بگرن و زوو لێکۆڵینەوە لە تووندوتیژییەکان بکەن.  ئەمڕۆ هەینی (٢٩ - ١١ - ٢٠١٩) عادل عەبدولمەهدی، سەرۆکوەزیرانی عێراق لە راگەیێندراوێکدا ئاماژەی بەوە کرد کە دەستلەکارکێشانەوەی خۆی پێشکەشی پەرلەمان دەکات و رایگەیاند "من پێشتر ئه‌م بژارده‌یه‌م بۆ به‌رژه‌وه‌ندی گه‌ل و نیشتمان، به‌شێوه‌یه‌كی راشكاوانه پێشنیاز كردبوو".