لەبارەی "گوڵەباغ"ەوە، نێچیرڤان بارزانی، سەرۆکی هەرێمی کوردستان دەڵێت، "ته‌مه‌نێكى دوورودرێژى به پێشمه‌رگايه‌تى و خزمه‌تكردنى گه‌ل و وڵاته‌كه‌ى به‌سه‌ربرد و له‌ڕێگه‌ى خه‌بات و تێكۆشاندا، شه‌ونخوونى و سه‌ختى و زه‌حمه‌تيى زۆرى كێشاوه و هه‌ميشه جه‌نگاوه‌ر و رۆڵه‌يه‌كى دڵسۆز و وه‌فادارى كوردستان بوو. "  دەقی پرسەنامەی نێچیرڤان بارزانی، سەرۆکی هەرێمی کوردستان:  پرسه و سه‌ره‌خۆشيى قووڵم ئاراسته‌ى خانه‌واده و كه‌سوكار و هاوسه‌نگه‌رانى تێكۆشه‌ر و پێشمه‌رگه‌ى دێرين خوالێخۆشبوو ڕەفیق عارف ئەمین، ناسراو به (گوڵەباغ) ده‌كه‌م. هاوسۆز و هاوخه‌ميانم. له خواى مه‌زن داواكارم گيانى خوالێخۆشبوو به به‌زه‌يى و ميهره‌بانيى خۆى شاد بكات و سه‌بوورى و ئارامى به هه‌مووان ببه‌خشێت.  خوالێخۆشبوو گوڵه‌باغ، ته‌مه‌نێكى دوورودرێژى به پێشمه‌رگايه‌تى و خزمه‌تكردنى گه‌ل و وڵاته‌كه‌ى به‌سه‌ر برد و له ڕێگه‌ى خه‌بات و تێكۆشاندا، شه‌ونخوونى و سه‌ختى و زه‌حمه‌تيى زۆرى كێشاوه و هه‌ميشه جه‌نگاوه‌ر و ڕۆڵه‌يه‌كى دڵسۆز و وه‌فادارى كوردستان بوو.  يادى به خێر و گيانى شاد بێت.