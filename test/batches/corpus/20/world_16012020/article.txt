دوو بەرپرسی هێزەکانی ئەمریکا لە عێراق بەبێ ئەوەی ناوی خۆیان ئاشکرابکەن، رایانگەیاندووە، هێزەکانیان لە عێراق چالاکییە هاوبەشەکانیان لەگەڵ هێزە عێراقییەکان دەستپێکردووەتەوە.  بەگوتەی ئەو دوو بەرپرسە سەربازییەی ئەمریکا، چالاکییەکانیان لە رۆژی چوارشەممەوە (١٥ - ٠١ - ٢٠٢٠) دەستیان پێکردووەتەوە.  دەستپێکردنەوەی مەشق و هاوئاهەنگییە سەربازییەکانی نێوان هاوپەیمانیی نێودەوڵەتی دژ بە داعش و هێزە عێراقییەکان لەکاتێکدایە کە دوو هەفتە بەر لە ئێستا و لەدوای کوژرانی قاسم سولەیمانی، فەرماندەی فەیلەقی قودسی سەر بە سوپای سوپای پاسدارانی ئێران، ئەم چالاکیانە وەستان، ئەمەش بەهۆی مەترسی هێرشی ئێران و گرووپە نزیکەکانی ئێران لە عێراق بۆسەر هێزەکانی ئەمریکا.