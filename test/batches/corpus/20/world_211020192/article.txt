ئانگرێت کرامپ کارنباوەر، وەزیری بەرگریی ئەڵمانیا پڕۆژەیەکی ئامادەکردووە بۆ دروستکردنی ناوچەیەکی ئارام لەسەر سنوورەکانی تورکیا و سووریا، بڕیارە رۆژی پێنجشەممە پڕۆژە پێشنیازەکە بخاتە بەردەم وەزیرانی بەرگری لە ناتۆ.  ئانگرێت کرامپ کارنباوەر رایگەیاند، بەهاوئاهەنگی و رەزامەندی ئەنگێلا مێرکل، راوێژکاری ئەڵمانیا پێشنیازەکەی ئامادەکردووە و دەیەوێت ناوچە ئارامەکە لەلایەن کۆمەڵگەی نێودەوڵەتییەوە بەڕێوەببرێت.  وەزیری بەرگریی ئەڵمانیا لەبارەی دۆخی باکووری رۆژهەڵاتی سووریا و ئۆپەراسیۆنە سەربازییەکەی تورکیا بۆسەر ناوچەکە رەخنەی لە وڵاتانی رۆژئاوا گرتووە و رایگەیاندووە، ئەڵمانیا و وڵاتانی ئەوروپا رۆڵێکی لاوازیان هەبووە لە وەڵامدانەوەی ئۆپەراسیۆنە سەربازییەکەی تورکیا بۆسەر سووریا.