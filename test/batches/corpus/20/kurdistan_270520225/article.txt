دوێنێ ئەنجوومەنی ئاسایشی نەتەوەیەکگرتووەکان ئەرکی یونامی لە عێراق درێژکردەوە و لە راگەیێندراوێکیشدا داوای لە جێنین پلاسخارت، نێردەی تایبەتی سکرتێری گشتیی نەتەوەیەکگرتووەکان لە عێراق کرد یارمەتیدەر بێت لە چارەسەرکردنی کێشەکانی نێوان هەولێر و بەغدا.     نێچیرڤان بارزانی، سەرۆکی هەرێمی کوردستان چەند هەفتەیەک لەمەوبەر نامەیەکی ئاراستەی رێکخراوی نەتەوەیەکگرتووەکان کرد و تێیدا داوایکرد رۆڵێکی کاریگەرتر لە چارەسەرکردنی کێشەکانی نێوان هەولێر و بەغدا بگێڕێت. ئەمڕۆش نێچیرڤان بارزانی لە تویتێکدا پێشوازی لە داواکاریی ئەنجوومەنی ئاسایشی نێودەوڵەتی کرد بۆ ئەنجامدانی دیالۆگی بەردەوام و رێکخراو لە نێوان هەولێر و بەغدا.     ئەنجوومەنی ئاسایشی نێودەوڵەتی لە راگەیێندراوەکەدا کە وێنەیەکی دەست تۆڕی میدیایی رووداو کەوتووە، دەڵێت: "ئەنجوومەنی ئاسایش جەخت لە سەربەخۆیی، سەروەری، یەکگرتوویی و یەکپارچەیی عێراق دەکاتەوە؛ هەروەها جەخت لە گرنگی سەقامگیری، خۆشگوزەرانی، ئاسایش بۆ عێراق، خەڵکی عێراق و ناوچەکە و کۆمەڵگەی نێودەوڵەتی دەکاتەوە، بەتایبەتی بە لەبەرچاوگرتنی سەرکەوتنی عێراق بەسەر رێکخراوی داعشدا؛ ئەنجوومەنی ئاسایشی نێودەوڵەتی هانی کۆمەڵگەی نێودەوڵەتی دەدات پاڵپشتییەکانی خۆی بۆ عێراق لەم بوارەوە زیاد بکات".      لە بەشێکی دیکەی راگەیێندراوەکەدا هاتووە: "ئەنجوومەنی ئاسایشی نێودەوڵەتی پاڵپشتیی عێراق دەکات لە دۆزینەوەی چارەسەربۆ ئەو ئاستەنگانەی رووبەڕووی دەبنەوە، ئەوەش لە کاتێکدا کە هەوڵەکانی گێڕانەوەی سەقامگیری، ئاوەدانکردنەوە، ئاشتبوونەوە بەردەوامن؛ هەروەها لە کاتێکدا حکومەتی عێراق هەوڵەکانی خستوەتەگەڕ بۆ دابینکردنی پێداویستییەکان بۆ هەموو خەڵکی، لەوانەش ژنان، گەنجان، منداڵان، کەسانی ئاوارە، ئەندامانی پێکهاتە ئایینی و ئیتنیکییەکان".      دوێنێ ئەنجوومەنی ئاسایشی نەتەوەیەکگرتووەکان ئەرکی یونامی لە عێراق درێژکردەوە و لە راگەیێندراوێکیشدا داوای لە جێنین پلاسخارت، نێردەی تایبەتی سکرتێری گشتیی نەتەوەیەکگرتووەکان لە عێراق کرد یارمەتیدەر بێت لە چارەسەرکردنی کێشەکانی نێوان هەولێر و بەغدا.  نێچیرڤان بارزانی، سەرۆکی هەرێمی کوردستان چەند هەفتەیەک لەمەوبەر نامەیەکی ئاراستەی رێکخراوی نەتەوەیەکگرتووەکان کرد و تێیدا داوایکرد رۆڵێکی کاریگەرتر لە چارەسەرکردنی کێشەکانی نێوان هەولێر و بەغدا بگێڕێت. ئەمڕۆش نێچیرڤان بارزانی لە تویتێکدا پێشوازی لە داواکاریی ئەنجوومەنی ئاسایشی نێودەوڵەتی کرد بۆ ئەنجامدانی دیالۆگی بەردەوام و رێکخراو لە نێوان هەولێر و بەغدا.  ئەنجوومەنی ئاسایشی نێودەوڵەتی لە راگەیێندراوەکەدا کە وێنەیەکی دەست تۆڕی میدیایی رووداو کەوتووە، دەڵێت: "ئەنجوومەنی ئاسایش جەخت لە سەربەخۆیی، سەروەری، یەکگرتوویی و یەکپارچەیی عێراق دەکاتەوە؛ هەروەها جەخت لە گرنگی سەقامگیری، خۆشگوزەرانی، ئاسایش بۆ عێراق، خەڵکی عێراق و ناوچەکە و کۆمەڵگەی نێودەوڵەتی دەکاتەوە، بەتایبەتی بە لەبەرچاوگرتنی سەرکەوتنی عێراق بەسەر رێکخراوی داعشدا؛ ئەنجوومەنی ئاسایشی نێودەوڵەتی هانی کۆمەڵگەی نێودەوڵەتی دەدات پاڵپشتییەکانی خۆی بۆ عێراق لەم بوارەوە زیاد بکات".   لە بەشێکی دیکەی راگەیێندراوەکەدا هاتووە: "ئەنجوومەنی ئاسایشی نێودەوڵەتی پاڵپشتیی عێراق دەکات لە دۆزینەوەی چارەسەربۆ ئەو ئاستەنگانەی رووبەڕووی دەبنەوە، ئەوەش لە کاتێکدا کە هەوڵەکانی گێڕانەوەی سەقامگیری، ئاوەدانکردنەوە، ئاشتبوونەوە بەردەوامن؛ هەروەها لە کاتێکدا حکومەتی عێراق هەوڵەکانی خستوەتەگەڕ بۆ دابینکردنی پێداویستییەکان بۆ هەموو خەڵکی، لەوانەش ژنان، گەنجان، منداڵان، کەسانی ئاوارە، ئەندامانی پێکهاتە ئایینی و ئیتنیکییەکان".