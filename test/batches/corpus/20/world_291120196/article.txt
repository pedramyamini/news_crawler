سادق خان، سەرۆک شارەوانی لەندەن سەبارەت بە رووداوەکەی ئەمڕۆ (هەینی ٢٩ - ١١ - ٢٠١٩) رایگەیاند "لە هێرشەکەی ئەمڕۆدا کە بە چەقۆ ئەنجامدرا، ژمارەیەک کەس برینداربوون و برینی ژمارەیەک لەوانیش سەختە".  زوو پۆلیس گەیشتە شوێنی رووداوەکە و تەقەی لە کەسێک کرد کە بۆمبێکی ساختەی هەڵگرتبوو و کوشتی، پۆلیسیش رووداوەکەی بە "تیرۆریستی" ناوبرد.   پۆلیسی لەندەن لە کۆنگرەیەکی رۆژنامەڤانیدا سەبارەت بە ژمارەی کوژراو و بریندارەکان رایگەیاند " لە هێرشەکەی ئەمڕۆدا هێرشکارەکە و دوو کەسی دیکە کوژراون و سێ کەسی دیکەش برینداربوون".