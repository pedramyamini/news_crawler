ئەمڕۆ پێنجشەممە ١٩ - ٠٥ - ٢٠٢٢، نێچیرڤان بارزانی، سەرۆکی هەرێمی کوردستان لە دیدارەکەیدا لەگەڵ ئەو گەنجانە هه‌موو پشتيوانييه‌كى بۆ كار و پرۆژه‌كانی گرووپەکە و هه‌موو ئه‌وانه دووپاتكرده‌وه كه ده‌يانه‌وێت له بواره‌كانى ئايتى و  ته‌كنه‌لۆژيادا بۆ بره‌ودان به زمانى كوردى خزمه‌ت بكه‌ن؛ راشیگەیاند، كار و به‌رهه‌م و  ئه‌نجامى هه‌وڵه‌كانیان مايه‌ى ستايش و رێز و پێزانين و خزمه‌تە به زمان و  كولتوورى كوردى.   بەگوێرەی راگەیێندراوی سەرۆکایەتیی هەرێمی کوردستان: "له ديداره‌كه‌دا چۆنيه‌تيى ده‌ركه‌وتنى بيرۆكه‌ى زيادكردنى شێوەزاری سۆرانی بۆ ئه‌و خزمه‌تگوزارييه‌ى  گووگڵ و قۆناخ و هه‌نگاوه‌كانى كارتێداكردنى و كێشه و سه‌ختييه‌كانى به‌رده‌مى تا گه‌يشتنى به  ئه‌نجام و فه‌راهه‌مبوونى بۆ به‌كارهێنان و سوودلێوه‌رگرتن، له‌لايه‌ن به‌شدارانه‌وه خرايه‌وه ڕوو. "  وەک لە راگەیێندراوەکەدا هاتووە: " هه‌روه‌ها پوخته‌يه‌كيان لەبارەی پلان و به‌رنامه‌كانيان بۆ داهاتووى خزمه‌تگوزارييه‌كه و  ده‌وڵه‌مه‌ندكردنى به ده‌نگ و گه‌ڕانى وێنه‌يى و رێككه‌وتن له‌گه‌ڵ ئه‌و كۆمپانيا ته‌كنه‌ڵۆژيانه‌ى  به‌رهه‌مه‌كانيان له كوردستان ده‌فرۆشرێن، بۆ ئه‌وه‌ى سۆفتوێرى كوردى بۆ ئامێره‌كانيان زياد  بكه‌ن باسكرد. "    نێچيرڤان بارزانى وێڕاى ده‌ربڕينى خۆشحاڵى به‌و ده‌ستكه‌وته گه‌وره‌يه‌ى بۆ زمانى  كوردى به‌ده‌ستهاتووه، "به گه‌رمى ده‌ستخۆشى له‌و گه‌نجانەی ئاماده‌ى ديداره‌كه بوون و   ئه‌وانه‌ش كرد كه له كوردستان يان له هه‌ر شوێنێكى ده‌ره‌وه‌ى وڵاتن، بۆ ئه‌م پرۆژه‌يه  و پێشتريش بۆ زيادكردنى شێوه‌زارى كرمانجى و هه‌موو ئه‌و خزمه‌ته‌ى له‌م بواره‌دا وه‌ك  دروستكردنى كيبۆرد و فۆنته كوردييه‌كان، ره‌نج و ماندووبوونيان كێشاوه و كار و به‌رهه‌م و  ئه‌نجامى هه‌وڵه‌كانى هه‌موويانى به مايه‌ى ستايش و رێز و پێزانين و خزمه‌ت به زمان و  كولتوورى كوردى له قه‌ڵه‌م دا. "  بەپێی راگەیێندراوەکەی سەرۆکایەتیی هەرێمی کوردستان، نێچیرڤان بارزانی هه‌موو پشتيوانييه‌كى بۆ كار و پرۆژه‌كانى ئه‌و گرووپه  گه‌نجه خۆبه‌خشانه و هه‌موو ئه‌وانه دووپاتكرده‌وه كه ده‌يانه‌وێت له بواره‌كانى ئايتى و  ته‌كنه‌لۆژيادا بۆ بره‌ودان به زمانى كوردى خزمه‌تبكه‌ن.   سەرۆکی هەرێمی کوردستان لە دیدارەکەدا داواى لە گرووپە گەنجەکە کرد  پێكه‌وه وه‌ك تيم بمێننه‌وه و هاوكار و يارمه‌تيده‌ر و پشتيوانى يه‌كتر بن بۆ ئه‌وه‌ى بتوانن كار و  داهێنان و خزمه‌تى باشتر له‌و بواره‌دا بكه‌ن.