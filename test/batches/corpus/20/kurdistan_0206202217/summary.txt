وەزارەتی دەرەوەی ئەمریکا راپۆرتی ئازادییە ئایینییەکانی بۆ ساڵی ٢٠٢١ بڵاوکردەوە و بەشێکی تایبەتە بە عێراق و هەرێمی کوردستان. وەزارەتی دەرەوەی ئەمریکا دەڵێت، سنووردارکردنی ئازادیی ئایین لە دەرەوەی ناوچەکانی ژێر دەسەڵاتی حکومەتی هەرێمی کوردستان بە بەربڵاوی ماوەتەوە، دەشڵێت، "گرووپە ئایینییە کەمایەتییەکان، لەوانەش کریستیانەکان و ئێزدییەکان ئاماژەیان بەوە کردووە کە بوونی گرووپە چەکدارەکانی نزیک لە پەکەکە و میلیشیاکانی حەشدی شەعبی ژیانی هاووڵاتییانیان خستووەتە مەترسییەوە. "