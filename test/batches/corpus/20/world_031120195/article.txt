وەزارەتی بەرگریی رووسیا بڵاویکردەوە، ویلایەتە یەکگرتووەکانی ئەمریکا ئاگاداریکردووەتەوە کە رۆژی یەکشەممە کاروانێکی سەربازیی وڵاتەکەی لە لایەن گرووپە چەکدارەکانی نزیک لە تورکیاوە لە نزیک شارۆچکەی تلتەمر هێرشیکراوەتەسەر.   ژەنەڕاڵ یوری بۆرینکۆڤ، سەرۆکی "سەنتەری رووسیا بۆ ئاشتبوونەوەی لایەنە ئۆپۆزیسیۆنەکانی سووریا"ش گوتی، "زانیارییمان پێگەیشت کە ژمارەیەک سەربازیی ئەمریکی کە لە رێگەی ئێم فۆرەوە بەئاراستەی سنووری عێراق دەچوون، شەش کیلۆمەتر لە رۆژئاوای تلتەمر هێرشیانکراوەتەسەر، ئەوەش لەو سنوورەی لەژێر کۆنتڕۆڵی چەکدارانی سوپای ئازادی سووریای سەر بە تورکیادایە".   بۆرینکۆڤ گوتی، لە ئەنجامی هێرشەکە نە هیچ سەربازێکی ئەمریکی کوژراوە و نە کەسیشیان برینداربووە.