رۆژی سێشەممە، ٢٤ - ٥ - ٢٠٢٢، سەرکەوت ئەحمەد، گوتەبێژی پۆلیسی سلێمانی بە رووداوی راگەیاند: "هاونیشتمانییەک سکاڵای تۆمارکردووە لەسەر ئەوەی کە کەسێک هەڕەشەی کوشتنی لێکردووە و پێگوتووە: ئێستا دێم دەتکوژم. لەسەر سکاڵای هەڕەشەلێکراو، هەڕەشەکارەکە دەستگیرکراوە".  بەگوتەی گوتەبێژی پۆلیسی سلێمانی، "ئەو دوو کەسە خەڵکی سلێمانین و یەکدی دەناسن. "  لە راگەیێندراوێکی پۆلیسی سلێمانیدا هاتووە، لە کاتی دەستگیرکردنی ئەو کەسەی کە هەڕەشەی کوشتنی لەو هاونیشتمانییەکە کردووە، "دەستگیراوە بەسەر چەکێک لە جۆری کڵاشینکۆف و چوار مەخزەندا کە بە تۆمەتبار بووە. "