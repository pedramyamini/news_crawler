پۆلیسی ئەمریکا رایگەیاند، لە شاری کۆلۆرادۆ سپرینگس پیاوێکی سپیپێستی بەتەمەنیان دەستگیرکردووە کە بانکێکی بڕیووە.  بە گوتەی شایەتحاڵێک، ئەو پیاوە پارەی نێو بانکەکەی بردووە و دواتر چووەتە دەرەوە پارەکەی بەسەر خەڵکدا هەڵداوە و هاواری کردووە "جەژنی کریسمستان پیرۆزبێت".  شایەتحاڵێکی دیکە ئاماژە بەوە دەکات "دوای ئەوەی پارەکەی بەسەر خەڵکدا هەڵدا، چوو لەبەردەم قاوەخانەیەکدا دانیشت تاوەکو پۆلیس بێن دەستگیری بکەن".  پیادەڕۆکان پارە پەرشوبڵاوەکەی سەر شەقامەکەیان کۆکردووەتەوە و بۆ بانکەکەیان گەڕاندووەتەوە.  پۆلیسی کۆلۆرادۆ رایگەیاند، ئەو پیاوە بە تەنیا کارەکەی کردووە، تەمەنی ٦٥ ساڵە و ناوی دەیڤید واین ئۆلیڤەرە.