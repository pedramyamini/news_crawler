هێمن عەبدوڵڵا، ئەندامی شاندی رووداو بۆ کۆنفرانسەکە لە ئەمستەردام گوتی "کۆنفرانسەکە ئەجێندایەکی فراوانی هەیە و لە کاژێر ٨: ٠٠ی بەیانی بەکاتی ئەمستردام دەستیپێکردووە. نیوەی یەکەمی کۆنفرانسەکە باسی ئایندەی نیوزڕووم و دامەزراوە هەواڵییەکانە کە چۆن دەبێت. بەشی دووەمی لەبارەی ئەوەیە چۆن بەهۆی میدیاوە بتوانی بزسنس مۆدێلێک دروستبکەی و پارەت دەستبکەوێت. لە کۆتاییشدا مامەڵەی نێوان دەزگاکان لەگەڵ حکومەت چۆن بێت؟ چونکە وەک لە کۆنفرانسەکەش گوێمان لێبوو  بەهۆی تەکنەلۆژیای نوێوە ئاستەنگی زۆر گەورە هاتوونەتە پێشەوە".  سەبارەت بەوەی کە بۆچی رووداو بەشدارە ئەو کۆنفرانسەی کردووە، هێمن عەبدوڵڵا گوتی "رووداو لەسەرەتای دامەزراندنییەوە تێڕوانینێکی وای هەبوو کە ئێمە لۆكاڵی بیرنەکەینەوە و جیهانی بیربکەینەوە، چونکە رووداو ئەندامی ئینێکسە و هاوبەشی میدیایی لەگەڵ فەیسبووک هەیە و لەگەڵ ئاژانسی ئەی پی کاردەکات. لەبەرئەوە ئێمەش وەک میدیایەکی کوردی خۆمان بۆ کۆمەڵێک تەحدی ئامادەکردووە و بەشداریکردمان لەو کۆنفرانسەدا بە پێوسیتزانی".  کۆنفرانسەکە لەلایەن دامەزراوەی فاینانشەڵ تایمزەوە رێکخراوە و بەڕێوەبەران و نوێنەرانی ژمارەیەکی زۆر لە دامەزراوە میدیاییە نێودەوڵەتییەکانی وەکو بی بی سیی بەریتانی و دی زایتی ئەڵمانی بەشدارییان کردووە.   یەکێک لە میوانەکان کە قسە بۆ ئامادەبووان دەکات جیمی واڵس، دامەزرێنەری ویکیپێدیایە.