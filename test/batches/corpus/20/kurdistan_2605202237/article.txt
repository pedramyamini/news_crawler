ئیلداد تەمەنی ٢٥ ساڵە و دەرچووی پۆلی ١٢ ـی ئامادەییە، ئەو بە جلی سەربازی و کڵاوێکی سپییەوە بەشداری بوولتەنی کاژێر ١٣: ٠٠ ـی تەلەڤزیۆنی رووداو کرد و گوتی، "کاتێك جەنابی سەرۆک نێچیرڤان ناوی منی لە ناو ٥٠٠ قوتابی هێنا، هەستێکی زۆر خۆشبوو".  ڤیرجینا یوخەنا، دایکی ئیلداد بە رووداوی گوت، "یەکەمجار کە ئیلیاد چووە ئەکادیمیای سەربازی زۆر گریام، دواتر فەرماندەکەی تەلەفۆنی کرد و گوتی، ' مەگری کوڕەکەت دەبێتە ئەفسەر ' ".  ٤٩٩ ئەفسەر لە خولی ٢٧ ـەمی ئاکادیمیای سەربازیی زاخۆ سوێندیان خوارد لە ریزی هێزەکانی پێشمەرگە بەرگریی لە خاکی هەرێمی کوردستان بکەن، ئەوان دوو ساڵ و چوار مانگ پێش ئێستا، ئیلیاد دەستی بە خوێندن لە کۆلێژی سەربازیی زاخۆ کرد.