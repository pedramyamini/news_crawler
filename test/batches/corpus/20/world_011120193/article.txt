فلۆرێنس پارلی، وەزیری بەرگریی فەرەنسا رایگەیاند، هەڵوێستی پاریس نەگۆڕە و سوورە لەسەر "شەڕی دژی تیرۆر".   هاوکات فەرماندەیی گشتیی سوپای فەرەنسا بڵاویکردەوە، فڕۆکە جەنگییەکانی وڵاتەکەی "ژمارەیەک کۆگای چەک و تونێلی رێکخراوی داعشیان لە باکووری رۆژهەڵاتی عێراق بۆردوومانکردووە" و ئاماژەی بەوەشکردووە، سوپای وڵاتەکەی لەسەر ئەرکەکانی بەردەوام دەبێت بۆ لەناوبردنی توانا سەربازی و لۆجیستییەکانی داعش.    فەرەنسا یەکێکە لە ئەندامە کاراکانی هاوپەیمانیی نێودەوڵەتی دژی داعش و لە رێگەی بۆردوومان و یارمەتیدانی هێزەکانی پێشمەرگە و هەسەدە و حکومەتی عێراقەوە رۆڵی گەورەی لە تێکشکاندنی داعشدا هەبووە.   لە ساڵانی رابردوودا ژمارەیەک هێرش و تەقینەوە و کاری تووندوتیژی لە فەرەنسا ئەنجامدران و داعشیش بەرپرسیارێتی ژمارەیەکی بەرچاویانی لەئەستۆگرت، لەوانەش هێرشەکانی ١٣ی تشرینی دووەمی ساڵی ٢٠١٥، کە بەهۆیانەوە نزیکەی ١٣٠ کەس کوژران.