موقەدەم بەیار محێدین، گوتەبێژی بەرگریی شارستانیی سۆران بە تۆڕی میدیایی رووداوی راگەیاند، پێشنیوەڕۆی ئەمڕۆ شەممە ٢٨.٥.٢٠٢٢ منداڵێکی تەمەن سێ ساڵان بە ناوی ئازار زیرەک سەلیم، کە تەمەنی سێ - چوار ساڵە، کەوتووەتە ناو چەمی چۆمبارۆک و خنکاوە.  موقەدەم بەیار محێدین گوتی، "ماڵباتی منداڵەکە بە سەردان چوون بۆ گوندی چۆمبارۆک بۆ لای کەسوکاریان، لەوێ منداڵەکە کەوتووەتە ناو چەمەکە و تاوەکو دۆزیویانەوە، خنکاوە".  گوتەبێژی بەرگریی شارستانیی سۆران ئاماژەی بەوەشکرد، تەرمی منداڵەکە بردراوەتە دادپزیشکی و دواتر رادەستی کەسوکاری کراوەتەوە و پۆلیسیش دەستی بە لێکۆڵینەوە کردووە.