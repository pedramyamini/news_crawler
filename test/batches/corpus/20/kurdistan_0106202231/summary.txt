سەرۆکی لیژنەی دەستپاکی لە پەرلەمانی کوردستان رایگەیاند، لە ماوەیەکی نزیکدا وەزیرانی ناوخۆ و تەندروستی بانگهێشتی لیژنەکەیان دەکەن بۆ خستنەڕووی ئەنجامی لێکۆڵینەوەیان لە بوونی بەفیڕۆدان لە بودجەی تەرخانکراو بۆ بەرەنگاربوونەوەی ڤایرۆسی کۆرۆنا، ئەندامێکی لیژنەکەش دەڵێت، راپۆرتی بەدواداچوونی لیژنەکەیان بۆ بودجەی تەرخانکراوی حکومەتی هەرێمی کوردستان بۆ پرسی رووبەڕووبونەوەی ڤایرۆسی کۆرۆنا تەواوکردووە و بڕیارە بەمنزیکانە بە ئامادەبوونی وەزیری تەندروستی بخرێتەڕوو و ئەگەری هەیە ببێتە هۆی دوورخستنەوەی ژمارەیەک بەرپرس لە کارەکانیان.