ئەحمەد ئورەیی، موختاری گوندی ئورە بە تۆڕی میدیایی رووداوی گوت، لە رێککەوتنی ٢٠ - ١٢ - ٢٠٢٢ بەهۆی شەڕی نێوان پەکەکە و تورکیا کارەبای پێنج گوندی سنوورەکە پچڕا، بۆیە خەڵکی ئەو گوندانە ناچاربوون ماڵەکانیان چۆڵبکەن.  بەگوتەی موختاری گوندی ئورە، ئەو گوندانەی کە کارەبایان لەسەر پچڕابوو، بریتیبوون لە؛ گوندی دێشێن، سەرەڕو، ئورە، ئەدنێ و قومری.  ئەحمەد ئورەیی، موختاری گوندی ئورە باسی لەوە کرد، ئەمڕۆ پێنجشەممە ١٩ - ٠٥ - ٢٠٢٢، بەڕێوەبەرایەتیی کارەبای سەرزێڕ بە هاوکاریی موختاری ئەو گوندانە، کارەبای نیشتمانییان گەیاندەوە گوندەکان، بۆیە چاوەڕێدەکەن جارێکی دیکە خەڵکی ئەو گوندانە بگەڕێنەوە سەر ماڵ و حاڵی خۆیان.