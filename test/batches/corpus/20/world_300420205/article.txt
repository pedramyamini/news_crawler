رێمدێسیڤیەر دەرمانێکی دژە ڤایرۆسە و لەلایەن کۆمپانیای گیلیەدی ئەمریکی بەرهەمدەهێنرێت. دکتۆر ئەنتۆنی فاوچی، بەڕێوەبەری پەیمانگەی هەستیاری و نەخۆشییە گوازراوەکانی ئەمریکا دەڵێ "هەرچەندە چاکبوونەوە بە رێژەی لە ٣١ % وەکو لەناوبردن نییە بە رێژەی ١٠٠، بەڵام بەڵگەیەکی گرنگی ئەو بیرۆکەیە، ئەوەی سەلمێندراوە ئەوەیە کە ئەو دەرمانە دەتوانێت رێگری لە ڤایرۆسەکە بکات".  پزیشکانی ئەمریکی دەڵێن، دەرمانەکە چارەسەری یەکجاری ناکات، تەنیا ماوەی نەخۆشییەکە کەمدەکاتەوە و رێژەی مردنیشی دابەزاندووە؛ ئەمەش بە پێشکەوتنێکی گەورە دەزانرێت، لەکاتێکدا هێشتا بەرچاوڕوونی نییە بەمزووانە ڤاکسین لە دژی کۆرۆنا بەرهەمبهێندرێت.  دۆناڵد ترەمپ، سەرۆکی ئەمریکا داوا لە تیمە پزیشکییەکەی ئیدارەکەی دەکات بەزووترین کات بڕێکی زۆر لەو دژە ڤایرۆسە بەرهەمبهێنن، دەشڵێ، بۆ ئێستا رێمدیسیڤیەر لە ڤاکسین بۆ ئەوان گرنگترە.  بەکارهێنانی دەرمانی رێمدیسیڤیەر لەم کاتەدا ئەگەر سوودی هەبێت، بۆ ئەمریکا ئێجگار گرنگە، سەرەڕای بەردەوامیی تووشبوون، وڵاتەکە سەرقاڵی ئاساییکردنەوەی ژیانە لە ویلایەتەکان.