بەپێی نووسراوی ژمارە (ت م ٣/٥/٢٩٠٥)ی وەزارەتی خوێندنی باڵای حکومەتی عێراق، کە لە رۆژی ١٨ - ٤ - ٢٠٢٢ دەرچووە، زانکۆی هەڵەبجە بە تەواوەتی هەموو رێوشوێنەکانی دانپێدانانی تەواو کردووە لەسەر راسپاردەکانی لێژنەیەکی پشکنینی وەزاری، کە بەپێی فەرمانی وەزاریی ژمارە (ت م ٣/٥/٢٠١٩) دەرچووە، بۆیە لە رێبەری قوتابی بۆ وەرگرتنی ناوەندی جێگیر دەکرێت.  رۆژی چوارشەممە، ١ - ٦ - ٢٠٢٢، د. مهاباد کامیل، سەرۆکی زانکۆی هەڵەبجە، لەبارەی بڕیارەکەی وەزارەتی خوێندنی باڵا و توێژینەوەی زانستیی عێراق، بە تۆڕی میدیایی رووداوی راگەیاند: "بڕیارەکە ئەمڕۆ بەدەستمان گەیشتووە، ئەو بڕیارە دوای ئەوە هات ئێمە داوامان لە حکومەتی عێراق کرد دان بە زانکۆی هەڵەبجەدا بنێت، ساڵی رابردوو وەزارەتی خوێندنی باڵای عێراق دانپێدانانی مەرجداری بۆ ئێمە پەسندکرد و داوای هەندێک مەرجی لێکردین بۆ دانپێدانان، لەوانە تەواوکردنی ستافی مامۆستایانی هەموو بەش و کۆلێژەکان، لەگەڵ تەواوکردنی بەڕێوەبەرایەتییەکانی تەکنیکی و تەکنەلۆژیا و توانا مرۆییەکانی دیکە، ئێمەش جێبەجێمانکرد و ئەوەش بووە هۆی ئەوەی دانپێدانانەکە بکرێت. "  سەبارەت بە کاریگەریی بڕیارەکەی وەزارەتی خوێندنی باڵای عێراقیش، سەرۆکی زانکۆی هەڵەبجە گوتی: "پێشتر بۆ دۆزینەوەی کار و وەرگرتن لە زانکۆکانی دیکەی عێراق بۆ دەرچووانی زانکۆی هەڵەبجە کێشە بوو و نەیاندەتوانی ئەو کارانە بکەن، بەڵام ئەم دانپێدانانە زۆرباش بوو. "   زانكۆى هه‌ڵه‌بجه يەکێکە لە زانکۆ حکومیەكانى ھەرێمی کوردستان کە به فه‌رمانی ئه‌نجوومه‌نی وه‌زیران ژماره (١٦٧٠) له رۆژی ٢٠١٠/٧/٨، هەروەها به‌پێی بڕگه‌ی یه‌كه‌می ماده‌ی حه‌وته‌م له یاسای وه‌زاره‌تی خوێندنی باڵا و توێژینه‌وه‌ی زانستی ژماره‌ی (١٠)ی ساڵی ٢٠٠٨ و فه‌رمانی وه‌زاریی وه‌زاره‌تی خوێنندنی باڵا و توێژینه‌وه‌ی زانستی بە ژماره (ن / ٦٦٤) له ٢٠١٠/٧/١٢ دامەزراوە.  زانکۆی هەڵەبجە لە شەش کۆلێژ پێکدێت:   - كۆلێژى پەروەردەی بنەڕەت  - کۆلێژی زانستە مرۆڤایەتییەکان  - كۆلێژى په‌روه‌رده‌ى جەستەیی و زانستە وەرزشیەکان  - کۆلێژی پەروەردەی شارەزوور