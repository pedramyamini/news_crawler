ئەمڕۆ چوارشەممە ٤٧ ـەم ساڵڕۆژی دامەزراندنی یەكێتیی نیشتمانیی کوردستانە، بەو بۆنەیەوە نێچیرڤان بارزانی، سەرۆکی هەرێمی کوردستان لە پەیوەندییەکی تەلەفۆنیدا پیرۆزبایی لە بافڵ تاڵەبانی، سەرۆکی حیزبەکە و سه‌ركرايه‌تى و  ئه‌ندامان و جه‌ماوه‌رى يه‌كێتى کرد.  بەپێی راگەیێندراوی سەرۆکایەتیی هەرێمی کوردستان، لە پەیوەندییەکەدا نێچیرڤان بارزانی ئاماژەی بە رۆڵی کاریگەری یەکێتی و مام جەلال، سکرتێری گشتیی کۆچکردووی یەکێتی لە بزاڤی رزگاریخوازی کوردستاندا کردووە، هەروەها "هه‌موو ئه‌و  تێكۆشه‌ر و پێشمه‌رگه قاره‌مانانه‌ى به بير هێنايه‌وه كه له‌پێناو ئازاديى كوردستان و  له ریزه‌كانى يه‌كێتيدا، خه‌باتيان كردووه و قوربانييان داوه. "  لە ماوەکانی رابروودا نێچیرڤان بارزانی سەردانی سلێمانی کرد و لەگەڵ حیزبە سەرەکییەکانی هەرێمی کوردستان کۆبووەوە و دواتریش پێشوازیی لە شاندێکی یەکێتی بە سەرۆکایەتیی بافڵ تاڵەبانی کرد.  لە پەیوەندییە تەلەفۆنییەکەدا، نێچیرڤان بارزانی جه‌ختى له پێويستيى كارى هاوبه‌ش و  پێكه‌وه‌يى و ته‌بايى و يه‌كڕيزيى نێوان ته‌واوى لايه‌نه كوردستانييه‌كان كردووەتەوه  له‌پێناو پاراستنى فيدرالى و قه‌واره‌ى سياسيى هه‌رێمى كوردستان و مافه  ده‌ستوورييه‌كانى گه‌لى كوردستاندا.   بەپێی راگەیێندراوەکە، بافڵ جه‌لال تاڵه‌بانى  سوپاس و پێزانينى خۆى و يه‌كێتيى نيشتمانيى كوردستانى بۆ پيرۆزبايى و  په‌يوه‌نديى نێچیرڤان بارزانی ده‌ربڕیوە و هه‌وڵه‌كانى سه‌رۆكی هەرێمی کوردستانی له‌پێناو  يه‌كڕيزى و كۆكردنه‌وه‌ى لايه‌نه سياسييه‌كاندا به‌رزنرخاندووە.