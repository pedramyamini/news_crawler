لە راگەیێندراوێکدا پۆلیسی سلێمانی ئاماژەی بەوە کردووە، مه‌فره‌زه‌كانی بنكه‌ی پۆلیسی رزگاری، چوار تۆمه‌تباریان ده‌ستگیركردووە كه "به چه‌قۆ هێرشیان كردبووه سه‌ر كه‌سێك و برینداریان كردبوو. "  رووداوەکە له سنووری بنكه‌ی پۆلیسی رزگاری بووە، پۆلیسی سلێمانی دەڵێت، "دەستبەجێ هێزه‌كانی پۆلیس گه‌یشتوونەتە شوێنی رووداوه‌كه و لێكۆڵینه‌وه‌كانیان ده‌ستپێكرد.. هه‌روه‌ها ده‌ستیش به‌سه‌ر ئه‌و چه‌قۆیه‌دا گیراوە كه تۆمه‌تباره‌كان له كاتی تاوانه‌كه‌یاندا به‌كاریانهێنابوو. "  ناو و تەمەنی تۆمەتبارەکان، وەکو پۆلیسی سلێمانی ئاماژەی پێکردووە، بەمشێوەیە: هـ. ج. ا، لەدایکبووی ساڵی ١٩٧٩، ا. ج. ح، لەدایکبووی ساڵی ١٩٨٨، ج. ع. ع، لەدایکبووی ساڵی ١٩٩٥ و ا. ا. س، لەدایکبووی ساڵی ١٩٩٨.  بە بڕیاری دادوەر و بەپێی ماددەی ٣١/٤٠٥ چوار تۆمەتبارەکە راگیراون و لێکۆڵینەوە لەگەڵیاندا بەردەوامە.