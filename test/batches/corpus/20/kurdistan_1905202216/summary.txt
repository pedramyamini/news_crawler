بەپێی بەدواداچوونەکانی نووسینگەی دهۆکی تۆڕی میدیایی رووداو، نزیکەی ٣٠ ساڵە ژمارەیەک لە زێڕنگەرانی ئەو شارە لە کاتی کڕین و فرۆشتنی زێڕدا جۆرە مامەڵەیەک دەکەن کە تەنیا خۆیان تێیدەگەن و خەڵک بە "فێڵ" ناوی دەبەن. کاتێک خۆیان زێڕەکە دەفرۆشن بە عەیارە ٢١ دەیفرۆشن کە دەبێت رێژەی زێڕ تێیدا ٨٧٥ بێت، بەڵام کاتێک لە هاووڵاتییەکی ئاسایی دەیکڕنەوە بە عەیارە ٢٠.٥ دەیکڕن و دەڵێن رێژەی زێڕ تێیدا ٨٥٠ یە. ئەندامێکی لقی دهۆکی سەندیکای زێڕنگەرانیش دەڵێت، هەموو زێڕنگەران ئەو فێڵە ناکەن و رەنگە ١٥ % یان بیکەن.