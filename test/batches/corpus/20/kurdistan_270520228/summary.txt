ئەندامێکی لیژنەی شەھیدان و قوربانییان و زیندانییانی سیاسیی ئەنجوومەنی نوێنەرانی عێراق رایگەیاند، بڕیارە رۆژی ٥ ـی مانگی داهاتوو بەڕێوەبەری دامەزراوەی شەهیدان میوانداری لێژنەکەیان بکرێت و یەکێک لەو پرسانەشی کە لەگەڵی باس دەکەن، یەکخستنی مووچە و سەرەتیی شەهیدان و ئەنفالکراوان و زیندانییانی سیاسیی هەرێمی کوردستانە، دەشڵێت "لە لیژنەکەماندا وەڵامدانەوەی باش بۆ پرسەکە هەیە و کاردەکەین بۆ ئەوەی مووچەی شەهیدان و ئەنفالکراوان و زیندانییانی سیاسیی هەرێمی هاوتای بەرامبەرەکانیان لە عێراق بکرێت. "