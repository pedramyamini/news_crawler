پۆلیسی ئەڵمانیا لە توویتێکیدا رایگەیاندووە، رۆژی دووشەممە ٣٠ - ١٢ - ٢٠١٩ چەکدارێک لە نێو یەکێک لە مۆڵەکانی بەرلینی پایتەختی دەستیکردووە بە تەقەکردن.  پۆلیس هیچ زانیارییەکی لەبارەی رووداوەکە ئاشکرانەکردووە و هاوکات باسی لەوە نەکردووە لە رووداوەکەدا کەس برینداربووە یان نا.  هەروەها پۆلیسی ئەڵمانیا رایگەیاندووە، دۆخەکەیان کۆنترۆڵکردووە و ئاماژەی بەوەشداوە رووداوەکە پەیوەندی بە هەوڵێکی دزیکردنەوە هەبووە لە نێو مۆڵەکەدا.