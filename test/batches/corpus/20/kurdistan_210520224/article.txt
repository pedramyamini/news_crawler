بەگوتەی سەلیم خانی، بەڕێوەبەری پزیشکی دادی پارێزگای کرماشان، لە مانگی رابردوودا لە رووداوەکانی هاتووچۆدا ٣١ پیاو و ١٦ ژن گیانیان لەدەستداوە، بەگشتی لە چاو دوویەم مانگی بەهاری ساڵی پار ٣١ کەس زیاتر گیانیان لەدەستداوە.  سەلیم خانی دەڵێت: "زۆربەی ئەو کەسانەی لە رووداوەکانی هاتوچۆدا گیانیان لەدەستداوە، سەر و ملیان زیانی بەرکەوتووە، ئەمەش نیشانی دەدات ئەگەر گرنگیی بە پشتوێنی سەلامەتی بدرێت، بە رێژەیەکی زۆر مردن بە رووداوەکانی هاتووچۆ کەمدەبێتەوە. "  هەروەها لە رووداوەکانی هاتوچۆدا ٥٦٩ پیاو و ٣١٦ ژن بریندار بوون، ژمارەی بریندارەکانیش لە چاو کاتی هاوشێوەی پار ٣٠ % زیادیکردووە، دووەم مانگی بەهاری ساڵی پار ٦٩٠ کەس بریندار ببوون.  خراپی رێگەکان، کوالێتی نزمی ئۆتۆمبیلەکان، کەمتەرخەمی و سەرنجنەدانی شۆفێر وەک گرنگترین هۆکارەکانی رووداوەکانی هاتووچۆ لە ئێران و رۆژهەڵاتی کوردستاندا دادەنرێت.