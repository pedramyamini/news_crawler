پۆلیسی ئەمریکا رایگەیاند، درەنگانی رۆژی پێنجشەممە ١٩ - ١٢ - ٢٠١٥ لەنێو یەکێک لە مۆڵەکانی ئۆکلاهۆما، کەسێک بە چەک هێرشی کردووەتە سەر کەسێکی دیکە و کوشتوویەتی.  پۆلیس هەرزوو گەیشتووەتە شوێنی رووداوەکە و هەوڵەکانی بۆ دەستگیرکردنی بکوژەکە دەستپێکردووە، بەڵام تاوەکو ئێستا نەیانتوانیووە بکوژەکە بدۆزنەوە و دەستگیری بکەن.   هاوکات، تاوەکو ئێستا هۆکاری رووداوەکە روون نییە، پۆلیسیش رایگەیاندووە لێکۆڵینەوەکانیان لە رووداوەکە دەستپێکردووە.  ئەم رووداوەی ئەمریکا دوای رووداوەکەی گۆڕەپانی لوبیانکا لە مۆسکۆ دێت کە لە نزیک باڵەخانەی هەواڵگری بەهۆی رووداوێکی تەقەکردن کەسێک کوژراو و چەند کەسێکی دیکەش برینداربوون.    گوتەبێژی وەزارەتی تەندروستی رووسیا ئاماژە بەوەکرد، بەهۆی تەقەکردنەکەوە دوو ئەفسەری دەزگای هەواڵگریی برینداربوونە.