بەڕێوەبەرایەتیی سووتەمەنیی هەولێر بەنزینەکەی بەغدا هەموو رۆژێک دەداتە ١٤ بەنزینخانە، هەریەکەیان تانکەرێک دابەش دەکات و سێ تانکەریش بۆ قەزا و ناحیەکانە. لە ١٤ بەنزینخانەکە پێنج بەنزینخانەیان بۆ ئۆتۆمبێلی کرێیە بە تاک و جووت، ٩ بەنزینخانەیش بۆ ئۆتۆمبێلی تایبەت و بارهەڵگرە.   ئەو بەنزینخانانەی لە هەولێر بۆ ئۆتۆمبێلی تەکسی تەرخانکراون: سەن ئۆیڵ لە گەڕەکی ژیان، سەن ئۆیڵ لە رێگەی کەسنەزان، کوردنەفت لە رێگەی موسڵ، گۆڵدن لە شەقامی ١٠٠ مەتری لە فولکەی مەخموور، خاک لە بەرامبەر پارکی سامی عەبدولرەحمان.   بەنزینە حکومییەی وەزارەتی سامانە سرووشتییەکان بە ژمارەیەک بەنزینخانەی دەدات بە ٦٩٠ دینار دەفرۆشرێت کە نرخەکەی نزیکەی سێ یەک کەمترە لە هەمان جۆری بەنزین کە حکومەت دابینی ناکات.  ئەو بەنزینخانانەی لە هەولێر بۆ ئۆتۆمبێلی تایبەت و بارهەڵگر تەرخانکراون: سەن ئۆیڵ لە شەقامی ١٠٠ مەتری بەرامبەر زانکۆی جیهان، سەن ئۆیڵ لە رێگەی کەرکووک، سەن ئۆیڵ لە رێگەی مەخموور لە نزیک بازگەی کۆن، سەن ئۆیڵ لە پشت باڵەخانەی وەزارەتی پێشمەرگە، زیاد لە رێگەی نێوان بنەسڵاوە و دارەتوو، کوردنەفت ١٠ لە رێگەی بەحرکە و گوندی لوبنانی، سازین لە شەقامی ١٢٠ مەتری لە نزیک فەرمانبەران، بەحرکە لە بەحرکەی هەولێر، لولیا لە رێگەی مەخموور لە نزیک پیرداود، لاپ لە فەرمانبەران.   ئەو بەنزینخانانەی لە پارێزگای هەولێر بۆ ئۆتۆمبێلی گشتیی تەرخانکراون: شێخانی لە قەزای خەبات، هەڤی لە قەزای رەواندوز، سۆران لە قەزای سۆران، باوکی دیاری لە قەزای سۆران.   لە هەرێمی کوردستان چەند جۆرێک بەنزین هەیە، بەنزینی نۆرماڵ نرخەکەی لە نێوان ٨٥٠ دینار بۆ ٩٧٥ دینارە، موحەسەن لە نێوان ١٠٠٠ بۆ ١١٥٠ دینارە، سوپەریش لە نێوان ١٢٠٠ دینار بۆ ١٣٠٠ دینارە.