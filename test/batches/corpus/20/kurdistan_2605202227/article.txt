سەرۆکی هەرێمی کوردستان لە رێوڕەسمەکەدا گوتارێکی پێشکێش کرد و رایگەیاند، "دەستوەردانی حیزبی لە کاروباری پێشمەرگەدا رێگرە لە پێشکەوتنی پێشمەرگە و وادەکات بەردەوام مەترسیی ئەوە هەبێت پێشمەرگە بکەنە بەشێک لە ناکۆکیی حیزبی، ئەوەش مەترسییەکی جیدییە لەسەر پرۆسەی دیموکراسی و یەکڕیزی و یەکێتیی هەرێمی کوردستان. "  ٤٩٩ دەرچووی خولی ٢٧ی ئەکادیمیای سەربازیی زاخۆ بەشداریی رێوڕەسمەکەیان کرد، ئەوان دوو ساڵ و چوار مانگ مەشق و راهێنانی سەربازییان کردووە. لەو ماوەدا فێری نوێترین زانستی سەربازی بوون. چۆنێتیی رووبەڕووبوونەوەی دووژمن و سەرپەرشتیکردنی شەڕ ئەو وانانەن بوون کە راهێنانیان لەسەر کردووە.