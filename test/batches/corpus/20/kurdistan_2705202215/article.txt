رۆژی هەینی ٢٧ ـی ئایاری ٢٠٢٢، کامەران عەلی، بەڕێوەبەری حەج و عومرەی سلێمانی بە تۆڕی میدیایی رووداوی گوت، "هاونیشتمانییەکە ناوی حەمدیە تۆفیق رەسوڵە و لەدایکبووی ١٩٥١ ـە. "   سەبارەت بە هۆکاری مردنەکەی، بەڕێوەبەری حەج و عومرەی سلێمانی گوتی، هیچ هۆکارێک بەو نەگوتراوە و "ئەگەر هەیە" بە شێوەیەکی سرووشتی و لەناکاو گیانی لەدەستدابێت.  رۆژی هەینی ١٧ ـی ئایاری ٢٠٢٢، نەبەز ئیسماعیل، گوتەبێژی وەزارەتی ئەوقافی هەرێمی کوردستان بە تۆڕی میدیایی رووداوی گوت، "ئەو کاروانەی عومرەکاران کە ئێستا لە وڵاتی سعودیەن دوایین کاروان دەبن و تاوەکو ٢ ـی حوزەیران هەموویان دەگەڕێنەوە هەرێمی کوردستان؛ بۆ ماوەی دوو مانگ گەشتەکانی عومرە بەهۆی ئامادەکارییەکانی حەجەوە رادەگیرێن. "