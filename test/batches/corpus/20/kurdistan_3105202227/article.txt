ئەمڕۆ سێشەممە ٣١ - ٠٥ - ٢٠٢٢، لە پەیوەندییەکی تەلەفۆنیدا، نێچیرڤان بارزانی، سەرۆکی هەرێمی کوردستان پرسه و سه‌ره‌خۆشى له عه‌بدولعه‌زيز ته‌ييب، وه‌زيرى پێشووترى حكومه‌تى هه‌رێمى كوردستان و خانه‌واده‌کەیان کرد، ئەوەش بەهۆی کۆچی دوایی برا گەورەیەوە.  بەپێی راگەیێندراوێکی سەرۆکایەتیی هەرێمی کوردستان، وێڕاى ده‌ربڕينى هاوخه‌مى، سه‌رۆكى هه‌رێمى كوردستان "هيواى خواست خواى مه‌زن گيانى خوالێخۆشبوو به به‌زه‌يى و ميهره‌بانيى خۆى شاد بكات و سه‌بوورى و ئارامى به خانه‌واده و كه‌سوكاريان ببه‌خشێت. "  وەکو لە راگەیێندراوەکەی سەرۆکایەتیی هەرێمی کوردستانیشدا هاتووە، عه‌بدولعه‌زيز ته‌ييب سوپاس و پێزانينى خۆى و خانه‌واده‌يانى بۆ په‌يوه‌ندى و هاوخه‌ميى نێچيرڤان بارزانى و هاوبه‌شى له پرسه‌كه‌ياندا ده‌ربڕیوە.  هەر ئەمڕۆ لە پەیوەندییەکی دیکەی تەلەفۆنیدا لەگەڵ رێبوار يه‌ڵدا، ئه‌ندامى مه‌كته‌بى سياسيى پارتى ديموكراتى كوردستان، بەبۆنەی کۆچی دوایی خوشکی، نێچیرڤان بارزانی سه‌ره‌خۆشى له خۆى و خانه‌واده‌کەیان كرد.  بەپێی راگەیێندراوێکی سەرۆکایەتیی هەرێمی کوردستان، سه‌رۆكى هه‌رێمى كوردستان "هاوخه‌مى له‌گه‌ڵ خانه‌واده‌ى خوالێخۆشبوو ده‌ربڕى و هيواى خواست خواى مه‌زن گيانى به به‌زه‌يى و ميهره‌بانيى خۆى شاد بكات، ئارامى و دڵنه‌واييش به خانه‌واده و كه‌سوكارى ببه‌خشێت. "