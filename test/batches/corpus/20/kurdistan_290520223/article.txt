محەممەدعەلی قەرامەلەکی، بەڕێوبەری فڕۆکەخانەکانی ورمێ گوتی، لە رۆژی ٢٠ ـی ئەم مانگەوە دوو کۆمپانیای فڕۆکەوانی لە پڕێکدا گەشتەکانی خۆیان بۆ فڕۆکەخانەی ورمێ کەمکردەوە.  پێشتر لە فڕۆکەخانەی ورمێوە هەفتانە ٣٩ گەشت ئەنجام دەدرا، بەڵام دواتر گەشتەکان بۆ ٢١ گەشت کەمبوونەوە و ئێستاش بوونەتە ١٠ گەشت لە هەفتەیەکدا.  محەممەد قەرامەلەکی باسی لەوە کرد، هەوڵی جیدی دەدەن بۆ ئەوەی کێشەی کەمبوونەوەی گەشتەکانی فڕۆکەخانەی ورمێ چارەسەر بکەن.  لە پارێزگای ورمێدا جگەلە شاری ورمێ، لە شارەکانی خۆی و ماکۆشدا فڕۆکەخانە هەیە.