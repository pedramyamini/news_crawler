لە ئەنجوومەنی پارێزگای دهۆکیش لیژنەیەک پێکهێنراوە بۆ بەدواداچوون لە پێشکێشکردنی خواردن بە نەخۆشان، بەهۆی ئەوەی لە رابردوودا سکاڵای هاونیشتمانییانیان پێگەیشتبوو لە خراپیی کوالێتیی خۆراکی نەخۆشخانەکان.  مەحموود عەبدولڕەحمان، خاوەنی کۆمپانیاکە دەڵێت، رۆژانە سێ ژەم خۆراک بەسەر نەخۆش و کارمەندانی نەخۆشخانەکە دابەشدەکەن، بۆ ژەمی هەرکەسێک ٤٥٠٠ دینار خەمڵێندراوە و بەوشێوەیە گرێبەستیان لەگەڵ بەڕێوەبەرایەتیی تەندروستی کردووە.  مشیر رەزیکی، سەۆکی لیژنەی تەندروستی لە ئەنجوومەنی پارێزگای دھۆک دەڵێت، ئەنجوومەنی پارێزگاکە لە مانگی یەکی ئەمساڵدا پێداچوونەوەی بە گرێبەستی تەندروستیی دهۆک و کۆمپانیاکان کردووە.  بەڕێوەبەرایەتیی گشتیی تەندروستیی دهۆک بە گوژمەی سێ ملیار و ٧٠ ملیۆن و ٨٠٠ هەزار دیناری بۆ پاکەوانان دابینکردووە، ٧٨٦ ملیۆن دیناریش بۆ کەلوپەلی پاککردنەوە دابینکراوە، هەروەها حەوت ملیار دینار بۆ خواردن.