بەرزبوونەوەی نرخی کەلوپەلی بیناسازی و نەبوونی کارەبا، کاریگەریی لەسەر ژیانی یەک ملیۆن و ٢٠٠ هەزار کرێکاری بیناسازی لە ئێران و رۆژهەڵاتی کوردستان داناوە. لە دوو مانگی رابردوودا بەهۆی کورتهێنانی کارەبا، زۆربەی کارگەکانی بەرهەمهێنانی کەلوپەلی بیناسازی تووشی کێشە بوون و کێشەکانیشیان کاریگەریی لەسەر نرخەکان داناوە، یەکێک لەوانەش نرخی چیمەنتۆیە کە چەند رۆژێکە هەر کیسەیەکی گەیشتووەتە ١٠٥ هەزار تمەن و دەستیش ناکەوێت.