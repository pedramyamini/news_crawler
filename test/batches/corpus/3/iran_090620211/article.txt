ناوەندەکە ئەم قسەی بۆ ئەنجامی راپۆرتەکانی ئاژانسی نێودەوڵەتی وزەی ئەتۆمی لە ماوەی ٣ مانگی رابردوو لە ئێران گەڕاندووەتەوە.  بە گوتەی دەیڤید ئەلبرایت، پسپۆڕی پێشووی ئاژانسی نێودەوڵەتیی وزەی ئەتۆم، ئێران دوای گەیشتن بە قۆناخی دەربازبوون دەتوانێت لە ماوەی کەمتر لە دوو مانگ و نیو، یۆرانیۆمی پوختەکراو بە رێژەی ٩٠ % بۆ دروستکردنی بۆمب بەرهەمبهێنێت و لە مانگی پێنجەم پێویستییەکانی دروستکردنی بۆمبی دووەم و لە حەوتەمین مانگیش پێداویستییەکانی بۆمبی سێیەم ئامادە بکات.  بەگوتەی ئەلبرایت، ئەگەر روودانی ئاگرکەوتن و پچڕانی کارەبا لە وێستگەی ئەتۆمی نەتەنزی ئێران رووی نەدابایە، ئێران لە ماوەی ٤٠ رۆژدا یۆرانیۆمی پوختەکراوی پێویست بۆ دروستکردنی بۆمبێکی ئەتۆم بەرهەمدەهێنا.  ئەنتۆنی بلینکن، وەزیری دەرەوەی ئەمریکا دووشەممەی رابردوو رایگەیاند، بەرنامەی ئەتۆمی ئێران بەخێرایی بەرەوپێش دەچێت.