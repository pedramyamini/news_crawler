بەپێی راگەیێندراوی بەشی پەیوەندییەکانی سوپای پاسدارانی پارێزگای ورمێ، نیوەڕۆی رۆژی ٢٦ی نیسانی ٢٠٢١ وەحید زەرئەفشان، فەرماندەی گوردانی ٣١٠ی سوپای پاسداران لە شاری شنۆ کوژراوە.  سوپای پاسداران رایگەیاندووە، ئەو فەرماندەیە کە خەڵکی شاری نەغەدە بووە، لەکاتی "بەجێگەیاندنی ئەرک و بەهۆی رووداوێکی نەخوازراوی ئەمنییەوە" کوژراوە.  بەپێی سەرچاوەکانی تایبەت بە مافی مرۆڤ لە رۆژهەڵاتی کوردستان، ئەو فەرماندەیەی سوپای پاسداران لە ئەنجامی شەڕو دەمەقاڵە لەگەڵ ئەندامێکی بەسیج کوژراوە. بەپێی ئەو هەواڵە، ئەو بەسیجە دوای ئەوەی فەرماندەی بنکەکەی کوشتووە، کۆتایی بە ژیانی خۆشی هێناوە.