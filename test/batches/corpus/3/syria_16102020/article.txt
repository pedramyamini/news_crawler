بێت ریۆردان، گوتەبێژی فەرماندەی فەرماندەیی ناوەندی سوپای ئەمریکا رایگەیاند، "رۆژی ١٥ی مانگ، سوپای ئەمریکا چەند ئامانجێکی ئەلقاعیدەی لە نزیک شاری ئیدلب لە سووریا کردە ئامانج. ئەلقاعیدەی سووریا وەک هەڕەشە بۆ سەر ئەمریکا و هاوپەیمانەکانمان ماوەتەوە".   بۆردوومانەکە لە رێگەی فڕۆکەی بێفڕۆکەوانەوە کراوە، بەڵام تاوەکو ئێستا پێنتاگۆن ناوی ئەو دوو کەسەی بڵاونەکردوەتەوە کە لە ئەنجامی ئەو هێرشە ئاسمانییەدا کوژراون.   لە ئۆکتۆبەری ٢٠١٩ یشدا هێزە تایبەتەکانی ئەمریکا ئۆپەراسیۆنێکیان لە پارێزگای ئیدلب کرد و تێیدا ئەبوبەکر بەغدادی، خەلیفەی رێکخراوی داعش کوژرا.   بەشێکی زۆری پارێزگای ئیدلب لەژێر دەسەڵاتی دەستەی تەحریری شامدایە، کە بە لقی سووریای رێکخراوی ئەلقاعیدە دادەنرێت.