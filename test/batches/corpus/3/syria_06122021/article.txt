دەڕام تەبای، وەزیری پەروەردەی سووریا بە میدیای فەرمیی وڵاتەکەی راگەیاندووە، ئەو پرۆگرامەی کە بە زمانی کوردی لە قوتابخانەکانی ناوچەی رێڤەبەری خۆسەر دەخوێنرێن، "نا نیشتمانین" و لەوبارەوە پەیوەندییان لەگەڵ رێکخراوە نێودەوڵەتییەکان کردووە و پێیان راگەیاندوون کە ئەوە پێچەوانەی یاسا نێودەوڵەتییەکانە.  لەبارەی مافی خوێندن بە زمانی کوردی تەبای ئاماژەی بەوە کردووە، "هیچ گرفتێک لەلایەن ئێمەوە نییە کە هەر نەتەوەیەک بیەوێت بە زمانی دایک لە قوتابخانە بخوێنێت، بەڵام بەو مەرجەی هەفتەی تەنیا دوو کاژێر بخوێندرێت، واتە قوتابی ناچار نەکرێت".  وەزیری پەروەردەی سووریا باسی لەوەش کردووە، "هیچ کوردێک داوای خوێندنی بە زمانی کوردی نەکردووە و هەرکاتێکیش بە فەرمی ئەو داوایە بکەن، ئەوان بەگوێرەی یاسا قبووڵی دەکەن".