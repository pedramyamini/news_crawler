لە راگەیێندراوەکەدا هاتووە، لەبارەی رووماڵکردنی شەڕ و پێکدادانەکانی رۆژانی رابردوو لە شاری قامشلۆ، هێزە ئەمنییەکانی بەڕێوەبەرایەتیی خۆسەر رێگرییان لە زۆربەی راگەیاندنی خاوەن مۆڵەت و رێگەپێدراو گرت. راگەیێندراوەکە باس لەوە دەکات، تەنیا رێگە بە چەند کەناڵ، ئاژانس و رۆژنامەڤانێك دراوە رووماڵەکە بکەن.   لەبارەی ئەو راگەیێندراوە، ئەمیر موراد، هاوسەرۆکی ئۆفیسی راگەیاندنی بەڕێوەبەرایەتیی خۆسەر بە تۆڕی میدیایی رووداوی راگەیاند: "لەبارەی کێشەی سنووردارکردنی رووماڵکردن لە گەڕەکی تەی ئاگادارکراینەوە؛ هەوڵەکانی خۆمان خستەگەڕ بۆ ئەوەی ئەو کێشەیە نەمێنێت. هەندێک کارمان کردووە بۆ ئەوەی ئەو جۆرە کێشە دووبارە نەبێتەوە. "  هەروەها ئەمیر موراد رایگەیاند: "بەڕاستی کێشە هەبوو، بەڵام ئاسایش هاوئاهەنگیی لەگەڵ ئێمە نەکرد. ئەوان وەکو لایەنێکی ئەمنی مامەڵەیان لەگەڵ رووداوەکە کرد و رووماڵکردنیان لە چەندین دامەزراوەی میدیایی قەدەخەکرد و رێگە بە هەندێک دامەزراوەی میدیایی دیکەش درا. "  هاوسەرۆکی ئۆفیسی راگەیاندنی بەڕێوەبەرایەتیی خۆسەر هەروەها گوتی: "ئەوەی روویدا مامەڵەیەکی سەربازییانە بوو. جۆرە ترس و نیگەرانییەک لەو رۆژنامەڤانانە هەیە کە نەرێنییانە زانیارییەکان دەدەن و رووماڵ دەکەن. هەندێکجار شرۆڤەی هەندێک لە دەزگاکانی راگەیاندنیش لەجێگەی خۆیدا نییە. بە بۆچوونی ئێمەش، ئەو مامەڵەیەی کراوە زۆر دروست نەبووە. بۆیە رەخنەمان لەوە گرت و هەوڵەکانی خۆمان خستووەتەگەڕ بۆ ئەوەی ئەو کێشەیە چارەسەر بێت. "  لە بەشیکی دیکەی قسەکانیدا ئەمیر موراد رایگەیاند: "رۆژنامەڤانەکان مافی خۆیانە راگەیێندراویان هەبووە، ئێمەش بەردەوام دەبین بۆ چارەسەر کردنی ئەو کێشانەی هەن. "  ئەمانە ناوی رۆژنامەڤانەکانن کە راگەیێندراوەکەیان بڵاوکردووەتەوە: