سەرۆکایەتیی هاوبەشی ئەنجوومەنی جێبەجێکردن لە بەڕێوەبەرایەتیی خۆسەر لەسەر بنەمای پلانی کاری واژۆکراوی نێوان هێزەکانی سووریای دیموکرات و نەتەوەیەکگرتووەکان لە ٢٩/٦/٢٠١٩ و پەسندکردنی لەلایەن بەڕێوەبەرایەتیی خۆسەر، رۆژی  ٣٠/٨/٢٠٢٠ بڕیاریدا بە کردنەوەی نووسینگەی (پاراستنی منداڵان لە ململانێ چەکدارییەکان) لە ئەنجوومەنی جێبەجێکردنی بەڕێوەبەرایەتیی خۆسەر.  جگە لە لقی سەرەکی، نووسینگەکە چەند لقێکی لاوەکیشی لە دەستە و لیژنەکانی کاروباری کۆمەڵایەتی و کار  لە قامشلۆ، حەسەکە، رەققە، دێرەزوور، کۆبانی، گرێسپی، شەهبا، تەبقە و منبج دەبێت.  وەک لە فەرمانەکەدا هاتووە، ئەرکی ئەو نووسینگە و نووسینگە لاوەکیانە بریتییە لە وەرگرتنی سکاڵای تایبەت بە بردنی منداڵان بۆ نێو ریزی هێزەکانی سووریای دیموکرات و هێزە ئەمنییەکانی ناوخۆ.  هاوکات نووسینگە لاوەکییەکان سکاڵای تایبەت بە پێشلکردنی مافی منداڵان لەلایەن خێزان یان هەر کەسێکی دیکە وەردەگرن. سەلامەتی و  بەرژەوەندی و نهێنی خاوەن سکاڵاکان بابەتێکی جەوهەرییە.  تاوەکو ئێستا هێزەکانی سووریای دیموکرات چەندینجار لەلایەن رێکخراوەکانی مافی مرۆڤ بەوە تۆمەتبارکراوە کە منداڵانی چەکدار کردوون و ناردوونی بۆ بەرەکانی شەڕ.