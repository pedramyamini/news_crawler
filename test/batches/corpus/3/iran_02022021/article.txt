تەلەڤزیۆنی فەرمی ئێران دەڵێت، مووشەکەکە، کە ٢٥.٥ مەتر درێژە و کێشی ٥٢ تۆنە، توانیویەتی ٥٠٠ کیلۆمەتر لە زەوییەوە بەرزببێتەوە.   بەگوێرەی دیمەنە بڵاوکراوەکان، مووشەکەکە لە چۆڵەوانییەک هەڵدراوە بەڵام بە دیاریکراوی ئاشکرا نەکراوە چ شوێنێکە، یان کەی مووشکەکە هەڵدراوە.   مووشەکەکە بە ناوی زولجەننە کراوە، کە ئەسپی ئیمام حوسێن بووە بەڵام هیچ مانگێکی دەستکردی نەگواستووەتەوە بۆ خولگەی زەوی.   ئێران دەڵێت، بەرنامەی مانگە دەستکردەکانی، هاوشێوەی چالاکییە ئەتۆمییەکانی، تەنیا بۆ مەرامی زانستی و کاری مەدەنییە.  بەڵام ئەمریکا و وڵاتانی رۆژئاوا گومانیان لە بارەی بەرنامەکەیە هەیە، چونکە هەمان ئەو تەکنەلۆژیایەی ئێران بۆ دروستکردنی ئەو مووشەکانە بەکاریدێنێت، دەتوانرێت بۆ دروستکردنی مووشەکی دوورمەودای سەربازیش بەکاربهێنرێت.