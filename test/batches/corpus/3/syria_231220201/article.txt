' پەیمانگای واشنتن بۆ توێژینەوەکانی رۆژهەڵاتی نزیک '، دەڵێت ویلایەتە یەکگرتووەکانی ئەمریکا، هەژموونی گەورەی لە سووریادا بەهۆی سیاسەتەکانی هەردوو ئیدارەی ئۆباما و ترەمپ، لەدەستداوە.  لە کۆتاییەکانی ساڵی رابردوودا، کاتێک تورکیا لەسنوورەکانی باکووری رۆژهەڵاتی سووریادا، کردەیەکی سەربازیی ئەنجامدا، هێزەکانی ئەمریکا نیمچە کشانەوەیەک کشانەوە، ئەوەش بووە هۆی تێکدانی هێڵەکانی پێشەوەی بەرکەوتنی نێوان هێزەکانی رووسیا و تورکیا و ئەمریکا، کە پێشتر نیمچە سەقامگیرییەک بەسەریدا زاڵبوو.  پەیمانگاکە سەرنجی بۆ هەڵنانی سەرۆکی هەڵبژێرداری ئەمریکا، جۆ بایدن، بۆ دانانی هێزیکی ' کەم ' ی ئەمریکا لە باکووری رۆژهەڵاتی سووریا کردووە، ئەمەش ئاماژەیەکە بۆ ویستی بایدن، لەپێناو هێشتنەوەی یەکەیەکی بچووکی هێزەکانی ئەمریکا لەسەر زەوی ناوچەکە، لەپێناو پشتگیریکردنی هاوبەشە ناوخۆییەکان.  پەیمانگاکە زیاتر دەڵێ، "کاتێک یاسادانەرە ئەمریکییەکان، ساڵی رابردوو یاسای قەیسەریان پەسندکرد، ئەوان کارێکیانکرد ئامانجی بەرگرتن بوو لە گۆڕینی یاساکە لەلایەن ئیدارەکانی داهاتووی وڵاتەوە، لەبەرئەوە پێشبینیکراوە کە سزا ئابوورییەکان، کە ئامانجیان دەسەڵاتی رژێمی بەشار ئەسەدە، بەردەوامبن".  پەیمانگاکە ئەوەی خستووەتە روو، دۆخی ئێستا هەروەکخۆی بەردەوام دەبێت، وێڕای ئەوەی "واشنتن هەژموونێکی گەورەتر لەوەی هەیە کە بیری لێدەکاتەوە".  ' پەیمانگای واشنتن بۆ توێژینەوەکانی رۆژهەڵاتی نزیک ' پێشنیازدەکات، ئیدارەی نوێی ئەمریکا پشت بەوە ببەستێت کە ناویناوە، "ئارامیی ستراتیژی" هەروەها هاوبەشەکانی لە دە دۆسیی پێشینەدا بەشدار بکات.  یەکەم: بریتییە لە دەستنیشانکردنی وادەی کۆتایی کاری لیژنەی دەستووری، کە ئامانجی داڕشتنی گەڵاڵەنامەی سووریای نوێیە، کە رێگەخۆشکەرە لەبەردەم هەڵبژاردنەکاندا بەسەرپەرشتی نەتەوە یەکگرتووەکان، ئەمەش لەپێناو جێبەجێکردنی بڕیاری لەکارکەوتووی دەرچوو لە ئەنجوومەنی ئاسایشی سەر بە نەتەوە یەکگرتووەکان لە ساڵی ٢٠١٥.  دووەم: هاندانی نەتەوە یەکگرتووەکان بۆ ئامادەکردنی میکانیزمی چاودێریی تووندی هەڵبژاردنەکانی ساڵی ٢٠٢١ی سووریا، ئەمە جیا لە بژاردەی ئاسایش و بێلایەن بۆ بەشداریی سوورییەکانی دەرەوەی وڵات.  سێیەم: خێراکردنی پێکهاتنەوەی کورد.  چوارەم: گوشارخستنە سەر تورکیا بۆ پەلبەستکردنی جیهادییەکان.  پێنجەم: بەشداریپێکردنی هێزەکانی سووریای دیموکرات، لە پڕۆسەی نەتەوە یەکگرتووەکان وەک بەشێک لە ئۆپۆزیسیۆنی سووریا.  شەشەم: باشترکردنی کارە مرۆییەکان و زیادکردنی هاوکارییەکان.  حەوتەم: چاوخشاندنەوە بە پڕۆژەکانی ' ساڕێژبوونی زوو ' لە ناوچەکانی ژێر دەستی رژێم و هەوڵی زیاتر بۆ سەقامگیربوونی باکووری سووریا.  هەشتەم: دووپاتکردنەوەی مەرجەکانی سەرلەنوێ ئاوەدانکردنەوە.  نۆیەم: پتەوکردنی هاوکاریی دژ بە تاوانبارانی جەنگ.  دەیەم: بیرهێنانەوەی رژێم بە رێوشوێنە کورتمەوداکان، کە دەکرێت چەقبەستنەکان تێکبشکێنێت.