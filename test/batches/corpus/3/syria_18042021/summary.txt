ئەنجوومەنی گەلی سووریا رۆژی ٢٦ی مانگی ئایاری ئەمساڵی بۆ ئەنجامدانی هەڵبژاردنی سەرۆکایەتیی دیاریکرد. حەموودە سەبباخ، سەرۆکی ئەنجوومەنەکە رایگەیاند، رۆژی ٢٦ی ئایاری ساڵی ٢٠٢١، رۆژی ئەنجامدانی هەڵبژاردنی سەرۆکایەتیی سووریایە و رۆژی ٢٠ی هەمان مانگ بە دەنگدانی تایبەت بە سوورییەکانی دەرەوەی وڵات دیاریکرد؛ سەبباخ گوتیشی لە رۆژی دووشەممە، ١٩ی ئەم مانگەوە، دەرگەی خۆکاندیدکردن بۆ پۆستی سەرۆکایەتیی سووریا بۆ ماوەی ١٠ رۆژ دەکرێتەوە.