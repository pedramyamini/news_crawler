زەمان فادی ناسراو بە "ساحب"، رۆژی یەکشەممە، ٨٠ جەڵدەی لێدراوە و بەهۆیەوە برینداربووە، ئەمەش وەک ماڵپەری " Article ١٨ " بڵاویکردەوە، کە کار لەسەر پاراستن و بەهێزکردنی ئازادی ئاینی لە ئێران دەکات.   ئەو ماڵپەرە کە بارەگای سەرەکی لە لەندەنە ئاماژەی بەوەکردووە،  نایاساییە موسڵمانێک مەی بخواتەوە، بەڵام هەڵاوێردن بۆ کەمینە ئاینییەکان کراوە، لەوانەش مەسیحییەکان، لەگەڵ شوێنکەوتووانی ئاینەکانی دیکە.  شینا فۆجودی کە ئۆپۆزیسیۆنی ئێرانە بە رۆژنامەی"جۆرزەلیم پۆستی" ئیسرائیلیی راگەیاندووە: "هەموو ئەمانە پاساون بۆ ترساندنی خەڵک و رێگریکردنە لە شەپۆلی بە مەسیحیبوونی خەڵک".  ساحب دەبێتە دووەمین مەسیحی لە ئێران لەسەر خواردنەوەی مەی سزا دەدرێت. مانگی تەمموزی رابردووش لە ئێران   کەسێک لەسەر خواردنەوەی مەی لە سێدارەدرا.