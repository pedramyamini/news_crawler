لە کۆی ٢٠٣ پەرلەمانتاری ئامادەبوو لە پەرلەمانی ئێران، ١٢١ پەرلەمانتار دەنگیان دا بۆ پەسندکردنی بڕیاری رادەستکردنی "پرۆژەیاسای پاراستنی مافی بەکارهێنەرانی ئینتەرنێت" بە کۆمیسیۆنی ئینتەرنێتی پەرلەمانی ئەو وڵاتە. ئەمەش لە کاتێکدایە، دوو ساڵە پەرلەمانی ئێران هەوڵ بۆ جێبەجێکردنی ئەو پرۆژە یاسایە دەدات و بیانووەکەشی پاراستنی مافی هاووڵاتییانە، بەڵام شارەزایانی بواری ئینتەرنێت و یاسا، هۆکارەکەی دەگەڕێننەوە بۆ نیگەرانیی حکومەت لە رێکخستنی ناڕەزایەتییەکانی خەڵک لەڕێگەی ئینتەرنێتەوە.