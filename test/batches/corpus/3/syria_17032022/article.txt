یاسای لێبووردنی گشتیی ژمارە پێنج لە رۆژی ١٦ - ٠٣ - ٢٠٢٢ راگەیێندرا و لە هەمان رۆژدا جێبەجێ کرا. ئەو یاسایە هەموو ئەو تاوانانە دەگرێتەوە کە پێش دەرکردنی لێبووردنە گشتییەکە کراون.  ماددەی (یەک)ی یاساکە، لەبارەی سەرپێچی و تاوانی بچووکە، لەوانەش:  لێبووردن لە هەموو ئەوانەی بە بەندکردن سزا دراون، هەروەها لێبووردن لە هەموو ئەو کەسانەی کە بەهۆی تاوانی بچووکەوە بەندکراون.  ماددەی (دوو)ی یاساکە، دەربارەی تاوانی گەورەیە. بەپێی یاساکە سزای زیندانیکردنی تاهەتایی دەکرێتە زیندانیکردنی کاتی کە تاوەکو ١٥ ساڵ دەبێت، یەک لەسەر چواری سزای کاتی لەخۆ دەگرێت، هەموو ئەو سزادراوە هەمیشەیی و کاتییانە دەگرێتەوە کە نەخۆشی درێژخایەنیان هەیە، هەروەها هەموو ئەو سزادراوە کاتییانە دەگرێتەوە، کە تەمەنیان لە سەرووی ٧٥ ساڵییەوەیە.  بەپێی ماددەی سێی یاساکە، هەندێک لە تاوانەکان لێبووردنی گشتی نایانگرێتەوە، لەوانەش. تیرۆر، سیخوڕی و ناپاکی (خیانەتی نیشتمانی)، تاوانی پەیوەست بە سامانی گشتی، تاوانی دەستدرێژی سێکسی و تاوانی بازرگانی بە هۆشبەر.