ئەمین مەرجان، بەڕێوەبەری کەمپی کەفر عروق لە باکووری رۆژئاوای پارێزگای ئیدلب، بە ئاژانسی فەرمیی تورکیای راگەیاند، باران چووەتە ناو خێوەتی ئاوارەکان. ئەوان بەپەلە پێویستی زۆریان بە خۆراک، جلوبەرگ و پێداویستییەکانی گەرمکردنەوە هەیە.  مەرجان ئاماژەی بەوەشدا، دروستبوونی گۆماو بەهۆی بارانی بەخوڕ، بووەتە رێگر لە گەیشتنی تەنکەرەکانی ئاوی خواردنەوە بە ئاوارەکانی کەمپەکە.   سێ رۆژە بارانی بەخوڕ، شاری ئیدلب و دەوروبەری گرتووەتەوە و پلەکانی گەرما بەشێوەیەکی بەرچاو دابەزیوون.