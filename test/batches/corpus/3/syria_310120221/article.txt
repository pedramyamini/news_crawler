سوپای سووریا لە راگەیێندراوێکدا پشتڕاستی کردووەتەوە کە هەندێک مووشەکیان لەو هێرشەدا خستووەتە خوارەوە، هەندێک مووشەکیش ئامانجی خۆیان پێکاوە و تەنیا زەرەر و زیانی ماددییان هەبووە.  ئاژانسی فەرمیی حکومەتی سووریا لەسەر زاری سەرچاوەیەکی سەربازی، ئیسرائیل بە هێرشەکە تۆمەتبار دەکات و دەڵێت، هێرشەکە لە رۆژهەڵاتی بەیرووتەوە کراوە و زیانی ماددیی هەبووە.  ئیسرائیل لە ماوەی رابردوودا رایگەیاندووە، لە هەر شوێنێک لە سووریا پێگە و چەکدارانی نزیک لە ئێران ببینن، دەیانکەنە ئامانج.