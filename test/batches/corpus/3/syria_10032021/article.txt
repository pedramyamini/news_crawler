لە بەشێکی دیکەی قسەکانیدا بەرپرسی سیاسەتی دەرەوەی یەکێتیی ئەوروپا دەڵێت: "بەشار ئەسەد بەو کارەی هەڵەیەکی گەورە ئەنجام دەدات"، هەروەها بۆرێل داوا دەکات هەڵبژاردنێکی سەربەخۆ و دادپەروەرانە لە سووریا ئەنجام بدرێت و زیندانیانی سیاسی ئازادبکرێن، ئەگەر نا، سزاکان لەسەر ئەو وڵاتە بەردەوام دەبن.  بڕیارە چوار مانگی دیکە لە سووریا هەڵبژاردن بۆ سەرۆکایەتیی وڵاتەکە بکرێت، جۆزێپ بۆرێل لەو بارەوە دەڵێت: " هەڵبژاردنی سەربەخۆ و دادپەروەرانەی ناوێت. بەڵکو لە مانگی حوزەیران، ئەسەد هەڵبژاردنی تایبەت بە خۆی ئەنجام دەدات بۆ ئەوەی دڵنیابێتەوە کە خۆی براوە دەبێت".  ئەو شێوازە هەڵبژاردنە لە سووریا بەتەواوی لە لایەن بۆرێل رەتدەکرێتەوە و دەڵێت: "هیچ شتێکی دیکە لەو هەڵەیە گەورەتر نابێت. ئاشتی لە رێگەی تێکشاندنی خەڵک و تێکشکاندنی ئۆپۆزسیۆنەوە بە دی نایەت، و لەوەشەوە بە دی نایەت تۆ پاڵ بە جەنگێکەوە بنێیت تا تەواوی وڵاتەکەت بە چۆکدا بدەیت. "