ئەمڕۆ پەرلەمانی یەکێتیی ئەوروپا لەبارەی شەڕی ١٠ ساڵەی نێوخۆی سووریا کۆبووەوە. جۆزێپ بۆرێل، بەرپرسی سیاسەتی دەرەوەی یەکێتیی ئەوروپا لەبارەی هەڵبژاردنەکانی داهاتووی سووریا بە ئەندام پەرلەمانە ئەوروپییەکانی راگەیاند کە بەشار ئەسەد دەیەوێت لە رێگەی ئەو هەڵبژاردنانەوە، لە کورسی دەسەڵاتدا بمێنێتەوە و وا پێشانی جیهان بدات کە "سووریا لە ئاشتیدایە" تا سزاکان لەسەری لاببرێن.