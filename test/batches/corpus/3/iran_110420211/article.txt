هەفتەی رابردوو ئەو بەڵگەیە لە لایەن "ناوەندی حەڵاڵی جیهانی"ـیەوە دراوەتە کۆمپانیاکانی هاوردەکردنی مریشک لە وڵاتی تورکیاوە و کۆپییەکیشی دراوەتە رەزا تەقەوی، نوێنەری رێبەری کۆماری ئیسلامیی ئێران لە وەزارەتی کشتوکاڵ.   بەڵگەکە دەریدەخات، سەرەڕای مووچەی مانگانەی دوو هەزار و ٥٠٠ یۆرۆیی بۆ ئەو مەلایانە، دەبێ حکومەت تێچووی شوێنی مانەوە، نانخواردن و هاتووچۆیشیان لەئەستۆ بگرێت.  کەمیی مریشک لە بازاڕەکانی ئێراندا بووەتە هۆی ئەوەی کە حکومەتی ئەو وڵاتە هەوڵی هاوردەکردنی ئەو خۆراکە لە وڵاتانی دیکە بدات. کەمبوونەوەی مریشک بە جۆرێکە، بەشێک لە هاونیشتمانیانی رۆژهەڵاتی کوردستان رۆژانە دەبێت ناو بنووسن یان بۆ ماوەیەکی زۆر سرە بگرن تاوەکو مریشکێک بکڕن.  پێشتر حکومەتی ئێران بۆ هاوردەکردنی گۆشت لە وڵاتانی وەک بەرازیل، ئەرمینیا، ئوسترالیا و چەند وڵاتی دیکە، ژمارەیەک لە مامۆستای ئایینی وەک بەرپرسی چاودێری شێوەی سەربڕینی گیانەوەرە گۆشتخۆرەکان دامەزراندبوو.