بەهرام سەلەواتی، بەڕێوەبەری ناوەندی چاودێریی کۆچکردن لە ئێران بە میدیای وڵاتەکەی راگەیاند، چینوتوێژە جیاوازەکانی کۆمەڵگەی ئێران بیر لەوە دەکەنەوە کە بۆ دابینکردنی ژیانێکی باشتر کۆچ بکەن.  بە گوتەی سەلەواتی، پێشتر زیاتر کەسانێک کۆچیان دەکرد کە دەرچووی زانکۆ بوون یان لە بواری زانستی، هونەری و وەرزشی توانایان هەبوو، بەڵام ئێستا دۆخەکە گۆڕاوە و خەڵکی ئاساییش دەیانەوێت ئێران جێبهێڵن.  بەڕێوەبەری ناوەندی چاودێریی کۆچکردن لە ئێران لەبارەی هۆکارەکانی خواستی خەڵک بۆ کۆچکردن دەڵێت، ناسەقامگیریی بەهای تمەن، بەرزبوونەوەی رێژەی هەڵاوسان، داتەپینی ئابووری و بەرزبوونەوەی رێژەی بێکاری لەگەڵ بێهیوابوونی خەڵک و کێشە و گرفتە کۆمەڵایەتییەکان بوونەتە هۆی ئەوەی زۆربەی خەڵک بیر لە کۆچکردن بکەنەوە.