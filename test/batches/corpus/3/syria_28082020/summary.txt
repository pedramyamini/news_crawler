لە شووشە بۆنێکی دیمەشقیانە دەچێت. هەڵگری یادەوەرییەکانی ساڵانێکی زۆری تەمەنی ئەو شاعیرەیە، کە بەهەست ناسکترینی دونیای ئەدەبی عەرەبی ناودەبرێت. ئەو هەموو قسەکەرانی زمانی عەرەبی، لە پانتایی جوگرافیای ٢٢ دەوڵەتدا بەخۆیەوە سەرسامکرد، کچان و کوڕانی عاشق کرد، دێڕە شیعرییەکانی بوونە وێردی سەر زاری ئەوانەی بەخەیاڵی خۆشەویستییەوە، چاویان بەڕووی رۆژێکی نوێدا دەکردەوە. ئەو بە وشەکانی، بەدێڕە ناسکەکانی، هەمووانی بەلای خۆیدا کەمەندکێشکرد، کەچی نەیتوانی دەسەڵاتی ئێستای وڵاتەکەی لە خۆی رازی بکات.