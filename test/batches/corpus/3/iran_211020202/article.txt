عەلیڕەزا حەیدەری، ئەندامی ئەنجوومەنی باڵای کاری ئێران بە میدیای فەرمی کاری ئەو وڵاتەی راگەیاند، بە بەراوردکردنی نرخی دۆلار و تمەن، ئێستا لانیکەم داهاتی مانگی کرێکارێک لە ئێران ٨٠ دۆلارە کە زۆر کەمترە لە هێڵی هەژاری. دەشڵێت، بەو داهاتە کرێکاران توانای دابینکردنی لانیکەمی سەرەتاییترین پێداویستییەکانی خۆشیان نەماوە.  ئەنجوومەنی باڵای کاری ئێران رایگەیاندووە، ئاستی هێڵی هەژاری لەو وڵاتە داهاتی مانگانە ١٠ ملیۆن تمەنە، داهاتی کرێکارێکی ئاسایی کەمتر لە ٣ ملیۆن تمەنە.  ئەمریکا بەردەوامە لەسەر سەپاندنی سزای نوێ بەسەر ئێراندا، کە دواینییان سزادانی ژمارەیەک بانکی ئێرانی بوو. سزاکان بوونەتە هۆی دابەزینی بەهای تمەن و هەڵاوسانی بازاڕ، بە جۆرێک زۆر لە خێزانەکانی ئێران توانای کڕینی پێداویستیی رۆژانەیان نەماوە.