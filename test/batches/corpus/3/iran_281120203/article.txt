جەنەرال ئەمیر حاتەمی، وەزیری بەرگریی ئێران، بە مەبەستی سەرەخۆشیکردن سەردانی خێزانی موحسین فەخریزادەی کرد.   هاوژینی زانا ئەتۆمییەکە بە وەزیری بەرگریی ئێرانی گوت، هاوژینەکەی ئارەزووی لە شەهیدبوون بوو و بۆ مەبەستێک مرد کە لای ئەو گرنگیی هەبوو.   هاوکات کوڕی زانا کوژراوەکە رایگەیاند: "دەبێت خۆبەزلزانەکەی جیهان بزانێت کە بە کوشتنی فەخریزادە ئەم رەوتی بەرەوپێشچوونە ناوەستێنرێنت. "  "خۆبەزلزان" ئەو دەستەواژەیەیە کە بەشێک لە ئێرانیەکان بۆ ئاماژەکردن بە ئەمریکا بەکاری دەهێنن.   رۆژی هەینی ٢٠٢٠/١١/٢٨ موحسین فەخریزادە، ناسراو بە بە باوکی ئەتۆمیی ئێران لە شارۆچکەی ئابسەرد لە هێرشێکدا کرایە ئامانج و کوژرا.   بە گوێرەی میدیای ئێرانی، لە سەرەتادا تەقینەوەیەک روویداوە و دواتر دەستڕێژی گوللەی لێکراوە.