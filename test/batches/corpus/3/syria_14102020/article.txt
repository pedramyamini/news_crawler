ناوچەکە لەدەستی هێزەکانی سووریای دیموکرات دایە، دەبێتە هەنگاوێکی نوێی واشنتن بۆ بەهێزکردنی پێگەی خۆی لە بەشێکی ناوچەکانی سووریا بە هاوبەشی لەگەڵ هەسەدە، لەکاتێکدا سەربازانی ئەمریکا لە باکووری رۆژهەڵاتی سووریا چەند ساڵێکە بە هاوبەشی هەسەدە کە یەپەگە پێکهێنەری سەرەکییەتی، شەڕی داعش دەکەن.  ئەمریکا چەند بنکەیەکی لە رۆژئاوای کوردستان و باکووری رۆژهەڵاتی سووریا هەیە، یەکێکیان بنکەی قەسر کە لە رۆژهەڵاتی تل تەمر و سەر رێگەی ئێم فۆر، ئەو بنکەیە هاوپەیمانی نێودەوڵەتی بۆ شەڕی داعش بەکاریدێنێت، هاوکات بنکەیەکی سەربازیشی لە کۆبانێ و لە نزیک سنووری تورکیا هەیە، لە دێرەزووریش بنکەیەکی لە ناو کێڵگەی ئەلعەمری نەوتی داناوە، کە گەورەترین بنکەی سەربازییە، جگە لەو بنکەیەکی دەکەوێتە نزیک کێڵگەی تنەکی نەوتی لە دێرەزوور و بنکەی روەیشد کە دەکەوێتە سێگۆشەی بادیە و پارێزگاکانی حەسەکە، رەققە، دێرەزوور بەیەکەوە دەبەستێتەوە، بە دانانی بنکەکەی باغۆز دەبێتە چوارەم بنکەی سەربازی ئەمریکا لە دێرەزوور.  هاوکات لە باشووری رۆژهەڵاتی سووریاش، ئەمریکا هاوبەشی دەکات لەگەڵ هاوپەیمانی نێودەوڵەتی لە بنکەی تنەف کە دەکەوێتە سێگۆشەی سنووریی نێوان سووریا، ئوردن و عێراق.