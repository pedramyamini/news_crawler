دانیشتووانی ئەم ناوچەیە کوردن. چەند ساڵ پێش ئێستا لە باکووری ورمێوە ناچارکراون بچنە ئەوێ، بەڵام شوناسی نەتەوەیی، زمان و دابونەریتی خۆیان پاراستووە. وەکو ناوچەکانی دیکەی رۆژهەڵاتی کوردستان، هیچ باسێک لە گەشەسەندوویی نییە و خەڵک دەبێت بە زەبری کاری سەخت خۆیان بەخێوبکەن. دانیشتووانی گوندی مەلا حەسەن بە گسک دروستکردن دەرفەتیان بۆ خەڵکی دیکەش رەخساندووە.  دانیشتووانی مەلا حەسەن لە چوار وەرزی ساڵدا کاریان هەیە. بەهار و هاوین بە چاندنی گسک و پاییز و زستانیش بە دەسککردن و چاککردنیان سەرقاڵن. ئەوان بەرهەمەکانیان بۆ زۆر ناوچەی ئێران دەنێرن و بە گوندی گسک ناویان دەرکردووە.