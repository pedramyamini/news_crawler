مەعسوومە ساڵحی، سەرۆکی ئەنجوومەنی زەهایمەری ئێران ئاماژە بەوە دەدات، بەهۆی بەرزبوونەوەی ژمارەی بەساڵاچووانی ئەو وڵاتەوە ژمارەی تووشبووان بە زەهایمەریش روو لە بەرزبوونەوەیە.   لەبارەی هۆکارەکانی ئەو نەخۆشییەشەوە مەعسوومە ساڵحی دەڵێت، "خەمۆکی، گیانلەدەستدانی هاوژین، دوورکەوتنەوەی منداڵ و گۆڕینی شوێنی ژیان، هۆکارەکانی ئەو نەخۆشییەن و بەپێی لێکۆڵینەوەیەک کە ناوەندی خۆشبژێویی ئێران لەسەر ٧٢٠ کەسی پیر و بەساڵاچوو کردوویەتی، ٢٨٥ کەس لەو ژمارە تووشی نەخۆشی خەمۆکی و ٨ بۆ ١٠ کەسیش تووشی نەخۆشی زەهایمەر بوون".  بە گوێرەی لێکۆڵینەوەی ناوەندی خۆشبژێویی ئێران پێشبینی دەکرێت تا ٣٠ ساڵی داهاتوو ٢٥ % ـی ژمارەی دانیشتووانی ئێران کەسانی پیر و بەساڵاچوو بن.