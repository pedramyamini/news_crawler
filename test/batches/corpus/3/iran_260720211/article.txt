بەیانی ئەمڕۆ دووشەممە لە چەند شوێنێکی تاران، خۆپێشاندەران رژانە سەر شەقامەکان. بەپێی ئەو ڤیدیۆیانەی کە لە تۆڕە کۆمەڵایەتییەکان بڵاوبوونەتەوە، خەڵکی دروشم دژی رێبەری ئێران دەڵێنەوە.  حەمید رەزا گودەرزی، جێگری پارێزگاری تاران، رایگەیاندووە: کۆبوونەوەکە ناڕەزایەتییەکی بچووک بووە، ئەویش بەهۆی نەبوونی کارەبا بووە لە مۆڵی عەلائەدینی تاران، بەڵام دوای کاژێرێک کارەبای  مۆڵەکە چاککراوەتەوە.  نزیکەی دوو هەفتەیە خۆپیشاندان ژمارەیەک لە شارەکانی ئێرانی گرتووەتەوە. ناڕەزایەتییەکان لە پاریزگای خوزستانەوە دەستیانپێکرد و دواتر چەند پارێزگایەکی ئێران و رۆژهەڵاتی کوردستانیشی گرتەوە.  ناڕەزایەتییەکان بەهۆی نەبوونی ئاو و کارەبا دەستیان پێکرد.  لە خۆپیشاندانەکانی ئەمڕۆدا خۆپێشاندەران دروشمی وەک "نە غەزە نە لوبنان، گیانم بە فیدای ئێران"، "مەرگ بۆ دیکتاتۆر"، "خامنەیی شەرم بکە، وڵات بەجێبێڵە" دەڵێنەوە.