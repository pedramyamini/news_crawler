مارتین لۆتواین، هاووڵاتیی ئەڵمانی لە ساڵی ٢٠١٨ دا لە شاری قامشلۆی رۆژئاوای کوردستان لەگەڵ هاوڕێیەکی دیکەی کە خەڵکی نەمسا بووە کاری رێکخراوەییان کردووە و دواتر لەلایەن دەسەڵاتی سووریاوە دەستگیرکراون.  ئەوان دوای دەستگیرکرانیان بەرەو هۆبەی ٢٣٥ ـی هەواڵگریی رژێمی سووریا لە دیمەشق گوازراونەتەوە و بۆ ماوەی ٤٨ رۆژ زیندانی دەکرێن و ئەشکەنجەش دەدرێن.   وەک مارتین لۆتواین دەڵێت،  لە زینداندا دەیان کوشتن، ئەشکەنجەدان و دەستدرێژیی لەسەر زیندانییە سوورییەکانی بینیوە.  مارتین دەڵێت، "ئەگەر من و هاوڕێ نەمساییەکەم هەڵگری پاسپۆرتی ئەڵمانی و نەماسایی نەبووینایە و حکومەتی چیک لە رێگەی دیپلوماسییەوە دەستی وەرنەدایەتە کەیسەکەمان، ئەوا هەرگیز رزگارمان نەدەبوو. "  بە گوتەی لۆتواین، هۆکاری دەستگیرکردنی تۆمەتبارکردنی بووە لەلایەن دەسەڵاتی بەشار ئەسەدەوە بە سیخوڕیکردن بۆ کورد لە رۆژئاوای کوردستان لەو کاتەی کە سەرقاڵی کاری مرۆیی و دابەشکردنی دەرمان بووە لە ناوچەکە.