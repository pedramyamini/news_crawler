داوود کەریمیان، کوڕی محەممەد کەریمیان رایگەیاند: "باوکم چوار رۆژ لە نەخۆشخانەدا لەژێر چاودێری پزیشکدا بوو، بەڵام نەیتوانی بەسەر کۆرۆنادا زاڵ بێت و گیانی لەدەستدا".  محەممەد کەریمیان رۆژی یەکشەممە لە یەکێک لە نەخۆشخانەکانی شاری تاران لە تەمەنی ٦٦ ساڵیدا گیانی لەدەستداوە.  محەممەد کەریمیان بۆ ماوەی ١٢ ساڵ و لە خولەکانی چوارەم و پێنجەمی پەرلەمانی ئێران لە نێوان ساڵەکانی ١٩٩٢ - ٢٠٠٠ و لە خولی حەوتەم لە ساڵی ٢٠٠٤ ەوە تاوەکوو ٢٠٠٨ پەرلەمانتار بوو.  کەریمیان هەروەها ئەندامی گرووپەکانی دۆستایەتی نێوان وڵاتانی ئێران - ئوسترالیا، ئێران - مالی و ئێران و تۆگۆ بوو.