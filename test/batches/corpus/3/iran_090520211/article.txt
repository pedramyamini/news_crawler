ئێوارەی رۆژی شەممە، ٨ - ٥ - ٢٠٢١، لە شاری باشتی سەر بە پارێزگای کۆهگیلۆیە و بویر ئەحمەدی ئێران، سەگێک بە شەلەشەل دەچێتە نێو حەوشەی بنکەی فریاکەوتنی شارەکە و پەلی پێشەوەی بەرزدەکاتەوە، وەک نیشانەیەک کە ئازاری هەیە، پەلی پێشانی فەرمانبەرانی بنکەکە دەدات.  بە گوتەی پزیشکێکی ئەو بنکەیە، کاتێک سەگەکە بە شەلەشەل لە دەرگەی حەوشەی بنکەی تەندروستی هاتەژوورەوە، پەلی بەرزکردەوە، کاتێک سەیریان کردووە پەلی شکاوە و خوێنی لێدەچۆڕێت.  محەممەد تەقی پوور کە پزیشکی فریاکەوتنی شاری باشتە دەڵێت، زوو دەستی بە چارەسەرکردن کردووە، لەکاتی وەرگرتنی چارەسەردا سەگەکە زۆر ئارام بوو تاوەکو کۆتایی پرۆسەکە.  تەقی پوور دەشڵێت، دوای چارەسەریش هەرچی کردمان سەگەکە نەدەڕۆیشت، دواتر زانیمان برسییەتی، نان و ئاومان پێدا ئینجا بنکەی تەندروستیی جێهێشت و رۆیشت.