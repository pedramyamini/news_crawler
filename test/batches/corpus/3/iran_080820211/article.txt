ئەمڕۆ یەکشەممە ٨ - ٨ - ٢٠٢١ عەلیڕەزا زاکانی، نوێنەری شاری قوم لە پەرلەمانی ئێران، لەلایەن ئەندامانی ئەنجوومەنی شاری تارانەوە بە سەرۆکی شارەوانیی تاران هەڵبژێردرا.  ناوەندی راگەیاندنی ئەنجوومەنی شاری تاران رایگەیاند؛ دوای ئەوەی لەو ئەنجوومەنە دۆسیەی سەرۆکشارەوانییە پێشنیازکراوەکان تاوتوێکرا، لە ئەنجامدا عەلیڕەزا زاکانی بە ١٨ دەنگی ئەندامانی ئەنجوومەنی شار، بووە سەرۆک شارەوانیی تاران.  ژمارەی ئەندامانی ئەنجوومەنی شاری تاران ٢١ کەسن و تەنیا ٣ کەس دەنگیان بە سەرۆک شارەوانێتی زاکانی نەداوە.   عەلیڕەزا زاکانی لە کاتی هەڵبژاردنەکانی سەرۆککۆماریی ئێراندا، یەکێک لە بەربژێرەکان بوو، بەڵام لە رۆژانی کۆتایی بانگەشەی هەڵبژاردندا، بە سوودی ئیبراهیم رەئیسی، سەرۆککۆماری ئێستای ئێران کشایەوە.