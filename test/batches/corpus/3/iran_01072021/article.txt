ئێژەیی لە ساڵی ٢٠٠٤ ـەوە تاوەکو ئێستا جێگری یەکەمی سەرۆکی دەزگای داد بوو.  خامنەیی لە بڕیاری دەستنیشانکردنی ئێژەییدا دەڵێت، سەرۆکی نوێی دەزگای داد شایستەیی یاسایی و ئەزموونی زۆر و درەوشاوەی لە بواری دادوەریدا هەیە.   رێبەری کۆماری ئیسلامی داوا لە سەرۆکی دەزگای دادی ئێران دەکات، پەرە بە دادپەروەری بدات و ئازادییە رێگەپێدراوەکان دابین بکات و بەتووندی بەرەنگاری گەندەڵی ببێتەوە.   هەروەها رایسپارد، درێژە بە جێبەجێکردنی بەڵگەنامەی گۆڕانکاری لە دەزگای داد بدات و بەرپرسیاریێتی بە کەسانی لێهاتوو و دەستپاک بسپێرێت.  - ساڵی ١٩٥٦ لە ئیسفەهان لەدایکبووە  - دەرچووی مەڵبەندی زانستیی قومە  - بڕوانامەی دکتۆرای هەیە لە یاسای نێودەوڵەتی  - بەرپرسی هەڵسەنگاندنی شیاوبوون لە وەزارەتی ئیتلاعات بووە لە ١٩٨٤ - ١٩٨٥ - نوێنەری دەزگای داد بووە لە وەزارەتی ئیتلاعات بووە لە ١٩٨٥ - ١٩٨٨ - داواکاری گشتیی مامۆستایانی ئایینی تاران بووە لە ١٩٩٥ - ١٩٩٧ - داواکاری گشتیی مامۆستایانی ئایینی ئێران بووە لە ١٩٩٨ - ٢٠٠٥ - بەرپرسی لێکۆڵینەوە لە تاوانی فەرمانبەرانی حکومەت بووە لە ١٩٩٨ - ٢٠٠٢ - وەزیری ئیتلاعاتی ئێران بووە لە ٢٠٠٥ - ٢٠٠٩ - داواکاری گشتیی ئێران بووە لە ٢٠٠٩ - ٢٠١٤ - جێگری یەکەمی سەرۆکی دەزگای داد بووە لە ٢٠١٤ - ٢٠٢١ - لە لیستی گەمارۆکانی یەکێتیی ئەوروپا و ئەمریکا دایە بەهۆی پێشێلکردنی مافی مرۆڤ  رۆژی ١٩ - ٠٦ - ٢٠٢١ ئەنجامی هەڵبژاردنەکانی سەرۆکایەتیی ئێران نیشانیدا کە ئیبراهیم رەئیسی، سەرۆکی نەریتخوازی دەزگای دادی ئەو وڵاتە ٦٢ % ی دەنگەکانی بەدەستهێناوە و ئێستا ئەو سەرۆککۆماری هەڵبژێردراوی ئێرانە.