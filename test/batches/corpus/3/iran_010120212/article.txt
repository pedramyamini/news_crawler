ئایەتوڵڵا محەممەد تەقی میسباح یەزدی ئەندامی ئەنجوومەنی شارەزایانی رێبەریی ئێران و سەرۆکی دامەزراوەی فێرکاری و لێکۆڵینەوەی "ئیمام خومەینی" لە قوم بووە.  میسباح یەزدی نزیکەی مانگێک بەهۆی نەخۆشییەوە لە نەخۆشخانە خەوێنرابوو و لەژێر چاودێریدا بوو.  ئایەتوڵڵا محەممەد تەقی میسباح یەزدی ساڵی ١٩٣٥ لەدایکبووە و لە شۆڕشی ئیسلامیی ئێراندا رۆڵێکی بەرچاوی هەبووە. نوێنەری خەڵکی خوراسانی رەزەوی بوو لە ئەنجوومەنی شارەزایانی رێبەریی ئێران.  میسباح یەزدی پێشتر ئەندامی ئەنجوومەنی باڵای فەرهەنگیی شۆڕش و مامۆستای حەوزەی قوم بووە. هەروەها پێشتر سەرۆکی ئەنجوومەنی باڵای کۆمکاری جیهانیی ئەهلی بەیت بووە.