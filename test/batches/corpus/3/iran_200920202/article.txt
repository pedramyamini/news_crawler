سەعید خەتیبزادە، گوتەبێژی وەزارەتی دەرەوەی ئێران رایگەیاند، ئەو گەمارۆیانەی ئەمریکا دەیەوێت بەسەر ئێرانی بسەپێنێت تەنیان لە جیهانێکی خەیاڵاوی روویداوە کە ئیدارەی دۆناڵد ترەمپ بەسەر وڵاتەکەی دەسەپێنێت.   ئیدارەی کۆشکی سپی رایگەیاندووە، هەموو سزاکانی نەتەوەیەکگرتووەکان بۆسەر ئێران دەگێڕێنێتەوە کە لە ساڵی ٢٠١٥ بەهۆی بەرنامە ئەتۆمییەکەی بەسەر ئێرانی سەپاندبوو.   گەمارۆکانی ئەمریکا فشاری زۆری لەسەر ئابووریی ئێران داناوە، پێشتر سەرۆکی رێکخراوی بودجە و پلاندانانی ئێران رایگەیاندبوو بەهۆی سزاکانی ئەمریکا تەنانەت دڵۆپێک نەوتیش نافرۆشن.   هاوکات بەهۆی گەمارۆکانەوە، بەهای تمەن کە دراوی فەرمی ئەو وڵاتەیە بۆ ئاستێکی  زۆر دابەزیوە و ئێستا هەر دۆلارێکی ئەمریکی بەرامبەر ٢٧٢٥٠ تمەن مامەڵەی پێوەدەکرێت.