میدیای فەرمی سووریا رایگەیاند: "بەرەبەیانی ئەمڕۆ سێشەممە ئیسرائیل , بەندەری لازقیەی بۆردوومان کردووە، بەڵام زیانەکان دیار نین. "  لەوەتەی شەڕی ناوخۆیی سووریا دەستیپێکردووە، ئیسرائیل بە رۆتینی و ناوە ناوە ناوچەی جیاوازی سووریا بە گومانی بوونی کۆگای چەکی سوپای پاسداران و حیزبوڵڵا بۆردوومان دەکات.  بۆردوومانەکەی ئەمڕۆ وەکو میدیای فەرمیی سووریا دەڵێ: "کاژێر ٣.٢١ خولەکی بەرەبەیان بووە و ئیسرائیل بە چەند مووشەکێک دەستدرێژی کردووەتە سەر کۆنتەینەرێک لە بەندەری لازقییە، بۆردوومانەکە بووەتە هۆی ئاگرکەوتنەوە و زیانی ماددی لە بەندەرەکە داوە. "  رۆژی حەوتی ئەو مانگەش بە هەمانشێوە ئیسرائیل بۆردوومانی کەشتییەکی لە بەندەری لازقیە کرد و رایگەیاند: "کەشتییەکە پڕ بووە لە چەکی ئێرانی بۆ سووریا. "