لە ١٩ وەزیری کابینەی حکومەتی داهاتووی ئێران، ئەمڕۆ چوارشەممە ٢٥ - ٠٨ - ٢٠٢١ دوایین وادەیە وەزیرەکان بەرگری لە بەرنامە و پلانەکانیان بکەن و پەرلەمانتار دژبەر و هاوڕاکان قسەی لەسەر دەکەن و دوای ئەویش دەنگی متمانە دەدرێت.  دوای سەرکەوتنی نەریتخوازەکان لە هەڵبژاردنی پەرلەمانی ئێران، ئێستا زۆرینەی ئەندام پەرلەمانەکان لەگەڵ روانگەکانی ئیبراهیم رەئیسیدا هاوڕان، بۆیە چاوەڕواندەکرا رەئیسی بۆ وەرگرتنی دەنگی متمانە بە وەزیرە پێشنیازکراوەکانی لەگەڵ کێشە بەرەوڕوو نەبێت.   هەندێک لە پەرلەمانتاران پێیان وایە رەنگە دەنگی متمانە بە چەند وەزیرێکی پێشنیازکراو نەدرێت. عەلی بابایی، پەرلەمانتار دەڵێ، "رەنگە سێ وەزیری پێشنیازکراو دەنگ پێویست بە دەستنەهێنن، بەڵام ئەوەش پشت بە دوایین بەرگریی سەرککۆمار لە وەزیرەکان دەبەستێت و رەنگە ئەوە بگۆڕێت و هەموو کابینەکە دەنگ بێنێتەوە. "  ئیبراهیم رەئیسی رۆژی شەممە وەزیرە پێشنیازکراوەکانی بە پەرلەمان ناساند و لە وتارێکدا بەرگری لێیان کرد، بەڵام سەرۆککۆمار لە دوای تاوتوێکردنی پلان و بەرنامەکانی وەزیرەکان لەلایەن پەرلەمانتارانەوە، دیسان بەرگری لە وەزیرە پێشنیازکراوەکانی دەکات.