بەپێی ئەو راگەیێندراوەی لەلایەن وەزارەتی دەرەوەی کازاخستانەوە بڵاوکراوەتەوە، کۆبوونەوەکان بە گەرەنتی تورکیا، رووسیا و ئێران بەڕێوەدەچن و تێیاندا شاندی حکومەتی سووریا و شاندی ئۆپۆزیسیۆنی سەربازیی ئامادەی دەبن.  وەک لە راگەیێندراوەکەدا هاتووە، جگە لە شاندێکی تایبەتی نەتەوە یەکگرتووەکان، شاندی ئوردن، لوبنان و عێراقیش وەکو چاودێر ئامادەی کۆبوونەوەکان دەبن.  لە کۆبوونەوەکاندا بە مەبەستی خێراکردنی پرۆسەی دانوستاندنەکانی لیژنەی دەستووریی سووریا کە بە چاودێریی نەتەوە یەکگرتووەکان لە جنێڤ بەڕێوەدەچێت، کارەکانی ئەو لیژنەیە رۆژەڤی سەرەکیی کۆبوونەوەکان دەبێت.  لایەنەکان دۆخی ئێستای سووریا و پاراستنی ئەو ئارامییەی کە لە چوارچێوەی رێککەوتنەکانی کەمکردنەوەی گرژییەکان هاتووەتە ئاراوە، تاوتوێ دەکەن.