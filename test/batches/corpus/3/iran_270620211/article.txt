رۆژی شەممە ٢٦ - ٦ - ٢٠٢١ ڤیدیۆیەک لە تۆڕە کۆمەڵایەتییەکانی ئێران بڵاوکرایەوە کە تێیدا ژنێک دەچێتە ژووری قایمقامی لەنگەروود لە پارێزگای گیلان لە باکووری ئێران و داوای رەزامەندیی دەکات بۆ وەرگرتنی شوێنێکی نیشتەجێبوون بۆ کەسێکی ناسراوی. قایمقامیش لەکاتی واژۆکردنی داواکارییەکەی دەستێک دەبات بۆ ئەندامی زاوزێی ژنەکە و دەڵێت"بەمشێوەیە دەچیتە دەرەوە ناترسی..... ". لەوکاتەدا ژنەکەش دەڵێت "کەس کاری بە من نییە و ئەمڕۆ گوتم بە ئازادی بۆ خۆم بگەڕێم".  ٢٤ کاژێر دوای بڵاوبوونەوەی ڤیدیۆکە ئەمرۆ ئەرسەلان زارع پارێزگاری گیلان رەحیم حەیدەری قایمقامی لەنگەروودی لاکارلادا و هادی جەعفەرزادەی وەک سەرپەرشتیاری قایمقامیەتی ئەوشارە دەستنیشانکرد.  هەروەها داوکاری گشتیی گیلان داوای لە پۆلیسی ئیتلاعات و ئاسایشی گشتیی کردووە لە راستیی ڤیدیۆکە بکۆڵنەوە.