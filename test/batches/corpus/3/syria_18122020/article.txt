باسم مەنسوور، بەڕێوەبەری فڕۆکەوانیی مەدەنیی سووریا رایگەیاند، فڕۆکەخانەی قامشلۆ گەشتەکانی بۆ ناوخۆ و بۆ فڕۆکەخانەی بەیرووت دەبێت، ئەو فڕۆکەخانەیە کێشەی لە ئامێری (PCR) هەیە و هەرکاتێک چاککرا ئەوکات دەتوانن لێیەوە گەشت بۆ سەرانسەری جیهان ئەنجامبدرێت.  لەبارەی فڕۆکەخانەی حەلەب، باسم مەنسوور ئاماژەی بەوە کردووە، گەشتەکان لەوێ بەرەو فڕۆکەخانەکانی قاهیرە و بەیرووت ئەنجامدەدرێن، هەروەها دەتوانرێت لێیەوە گەشت بۆ فڕۆکەخانەی یەریڤانیش ئەنجامبدرێت.  بە گوتەی ئەو بەرپرسە سوورییە، گەشتەکانی فڕۆکەخانەی لازقیە پێشتر بەرەو فڕۆکەخانەکانی شاریقە بوون، "ئێستا چاوەڕوانی وڵاتانی ئیمارات و عومان دەکەین بۆئەوەی گەشتەکان بۆ ئەو دوو وڵاتەش دەستپێبکەینەوە".  مەنسوور باسی لەوەش کردووە "کۆمپانیاکانی هێڵی ئاسمانیی سووریا و ئەجنیحەت ئەلشام ئێستا گەشت بۆ قاهیرە، خەرتووم، بنغازی، بەغدا، هەولێر، نەجەف و یەریڤان ئەنجامدەدەن".  پێشتر لە ٢٥ - ٠٣ - ٢٠٢٠ بە بڕیاری تیمی رووبەڕووبوونەوەی کۆرۆنا، سەرجەم گەشتە ئاسمانییەکان لە سووریا راگیران؛ بەڵام لە مانگی رابردووەوە بە قۆناخ گەشتەکان دەستیانپێکرووەتەوە.