لە شارۆچکەی ساحێوە لە پارێزگای سنە؛ لە ئێوارەی ساردی نەورۆزدا ڤیستیڤاڵی نەورۆزیان بەڕێوەبرد؛ شوێنێک کە نەورۆز واتای تایبەتی هەیە.  هاونیشتمانییەکی خەڵکی ساحێوە لەسەر شانۆ وەستاوە و دەڵێت، "نەورۆز هێمای ئازادی و عەشق و خۆشەویستی و دڵدارییە، نەورۆز کۆماندەکاتەوە و یەکڕیزی و یەکێتی و پێکەوەبوون دەخاتە نێومانەوە".  گەشتیاریش لە زۆر شوێنەوە بۆ ئەو رێوڕەسمە چووبوون؛ لە رۆژهەڵاتی کوردستان و تەنانەت ئێرانیشەوە. گەشتیارێک دەڵێت، " ٢٠ رۆژ لەمەوبەر بڕیارماندا سەردانی کوردستان بکەین، مەریوانمان هەڵبژارد، بەڕاستی نایابە. یەکەمجارە ئەم رێوڕەسمە دەبینم، زۆر زۆر نایابە، ئەگەر ساڵێکی دیکە و نەورۆزێکی دیکە هەبێت، بێگومان دێمەوە مەریوان".  لە گوندی حەسەناوای سنەش رێوڕەسمی نەورۆز بێ کێشە بەڕێوەچوو؛ شوێنێک کە بووە ناوەندی کۆبوونەوەی خەڵکی گوندەکانی دەوروبەریش.