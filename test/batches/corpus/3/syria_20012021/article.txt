بەپێی راگەیاندنی ناوەندی راگەیاندنی هەسەدە، هێزەکانی هەسەدە بە هاوکاریی هاوپەیمانیی نێودەوڵەتی، ئەمڕۆ دژی شانەیەکی چەکدارانی داعش ئۆپەراسیۆنێکیان ئەنجامداوە. ئۆپەراسیۆنەکە لە نزیک گوندی تێب ئەل فال - ی دێرەزوور بەڕێوەچووە، و لە ئەنجامداسێ چەکداری داعش بە چەکەوە دەستگیرکراون.  ئەوە لەکاتێکدایە دوێنێ هێزەکانی دژە تیرۆر (YAT) لە گوندەکانی شاری حەسەکە، سەرکردەیەکی چەکدارانی داعشیان بەناوی (ا. ج) دەستگیرکردووە، کە بەرپرس بووە لە چەند رووداوێکی کوشتن و بەئامانجگرتنی فەرماندەکانی هەسەدە.  هەروەها لە چەند رۆژی رابردوودا ژمارەیەک تۆمەتبار و شانەی نووستووی داعش لەلایەن هێزە ئەمنییەکانی باکوور و رۆژهەڵاتی سووریا دەستگیرکراون، سەرەتای ئەمساڵیش لە ٥ی کانوونی دووەمی ٢٠٢١ پێنج چەکداری دیکەی داعش لە دێرەزوور و شەداد دەستگیرابوون.