موحسن مێهرعەلیزادە، کە یەكێکە لە بەربژێرە ریفۆرمخوازەکانی هەڵبژاردنەکانی خولی سێزدەمی سەرۆککۆماریی ئێران بە وەزارەتی ناوخۆی ئەو وڵاتەی راگەیاندووە، لە هەڵبژاردنەکان دەکشێتەوە.  مێهرعەلیزادە لە نامەکەیدا باسی هۆکاری کشانەوەکەی نەکردووە و روونیش نییە کشانەوەی میرعەلیزادە بە سوودی بەربژێرێکی دیکە دەبێت یان نا، بەڵام هەندێک لە میدیا نێوخۆییەکان باس لەوە دەکەن شەوی رابردوو میرعەلیزادە و عەبدولناسر هیممەتی کە ئەویش بەربژێرێکی ریفۆرمخوازە، کۆبوونەتەوە، بەڵام ئەنجامی کۆبوونەوەکە نەزانراوە.  هەرچەندە لە کۆی ٧ بەربژێری هەڵبژاردنی سەرۆککۆماری ئێران کە ١٨ی ئەم مانگە بەڕێوەدەچێت، دووانیان ریفۆرمخوازن، بەڵام پێشتر بەرەی ریفۆرمخوازان رایانگەیاندبوو، ئەوان بۆ ئەو هەڵبژاردنە هیچ بەربژێرێکیان نابێت.