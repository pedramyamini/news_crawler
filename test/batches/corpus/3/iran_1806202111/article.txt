بەگوتەی جەمال ئەرشەدی، قایمقامی دیواندەرە، ئەو پاسە سەرلەبەیانیی ئەمڕۆ هەینی، بۆ کۆکردنەوەی دەنگی خەڵکی گوندەکانی ناوچەی کەرەفتووی دیواندەرە رەوانەی ئەو ناوچەیە کراوە، بەڵام بەهۆی کەمتەرخەمیی شۆفێرەکەیەوە وەرگەڕاوە.  ئەرشەدی دەڵێ؛ ئەو کەسەی کە گیانی لەدەستداوە، سەربازێک بووە کە بەرپرسیارێتیی ئەمنیی سندووقەکەتی لە ئەستۆ بووە و ٦ کەسەکەی دیکەش لە بەڕێوەبەرانی هەڵبژاردن بوون، کە شەش کەسیان لەبەر قوڵیی بەرینەکانیان بۆ نەخۆشخانەی دیواندەرە راگوێزراون.  قایمقامی دیواندەرە گوتوویەتی: دوای ئەم رووداوە تیمێکی دیکە بۆ کۆکردنەوەی دەنگی خەڵکی گوندەکانی ناوچەی کەرەفتوو بەڕێکراوە.  لەکۆی ٥٩ ملیۆن و ٣١٠ هەزار و ٣٠٧ کەس کە مافی دەنگدانیان هەیە، ٢٩ ملیۆن و ٩٨٠ هەزار و ٣٨ کەس پیاون و ٢٩ ملیۆن و ٣٣٠ هەزار و ٢٦٩ کەسیش ژنن. تەمەنی یاسایی بۆ بەشداریی لە دەنگدان ١٨ ساڵە و ژمارەی ئەو کەسانەش کە بۆ یەکەمجار دەتوانن لە هەڵبژاردن دەنگ بدەن یەک ملیۆن و ٣٩٢ هەزار و ١٤٨ کەسن.  زیاتر لە ٦٦ هەزار سندووقی دەنگدان بۆ هەڵبژاردنی سەرۆککۆمار و زیاتر لە ٧٦ هەزار سندووقی دەنگدانیش بۆ هەڵبژاردنی ئەنجوومەنی شارەوانیی شار و گوندەکان دابین کراون. هەروەها بەگوتەی سەعید خەتیب زادە، گوتەبێژی وەزارەتی دەرەوەی ئێران هەڵبژاردنی ٢٣٤ سندووقی دەنگدان بۆ هەڵبژاردنی سەرۆکایەتیی لە ١٣٣ وڵاتی جیهان بۆ ئێرانیانی نیشتەجێی ئەو وڵاتانە دانراون.  بەهۆی رێکارەکانی خۆپارێزیی لە کۆرۆنا هەڵبژاردنەکان لە کاژێر ٠٧: ٠٠ دەستیپێکردووە و بە بڕیاری وەزیری ناوخۆ دەتوانرێت تاوەکو کاژێر ٠٢: ٠٠ ـی بەرەبەیان بەکاتی تاران درێژ بکرێتەوە.