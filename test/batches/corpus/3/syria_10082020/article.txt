دکتۆر جوان مستەفا، هاوسەرۆکی دەستەی تەندروستی لە رێبەریی خۆسەر لە رۆژئاوای کوردستان، ئەمڕۆ دووشەممە، رایگەیاند: " ١٨ کەسی دیکە لە رۆژئاوای کوردستان تووشی ڤایرۆسی کۆرۆنا بوون: دوو تووشبوو لە حەسەکە، ٩ تووشبوو لە قامیشلۆ، یەک تووشبوو لە رمێلان، دوو تووشبوو لە دێرەلزوور، ٣ تووشبوو لە کۆبانی و یەک تووشبوو لە رەققە".  هاوسەرۆکی دەستەی تەندروستی لە رێبەریی خۆسەر راشیگەیاند: " ٥ تووشبووی دیکەی ڤایرۆسی کۆرۆنا لە رۆژئاوای کوردستان چاکبوونەوە".  بەپێی ئاماری دەستەی تەندروستی لە رێبەریی خۆسەر، تائێستا ١١٩ کەس لە رۆژئاوای کوردستان تووشی کۆرۆنا بوون، ١٠ لەو تووشبووانە چاکبوونەتەوە و ٥ تووشبووشیان گیانیان لەدەستداوە.  لە ئاستی سووریاش تائێستا ١١٨٨ کەس تووشی کۆرۆنا بوون، ٣٤٦ تووشبوویان چاکبوونەتەوە و ٥٢ تووشبووش گیانیان لەدەستداوە.