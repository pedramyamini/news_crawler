پیکان کەلانتەری، سەرۆکی ئەو سەندیکایە بە میدیاکانی راگەیاند، بەهۆی سەرهەڵدانی شەپۆلی پێنجەمی کۆرۆناوە داواکاریی بۆ ئۆکسجین دوو هێندە زیادیکردووە و ئەگەر کێشەی کارەبا چارەسەر نەکرێت، ئێران پێویستی بە هاوردەکردنی ئۆکسجین دەبێت.  ئەمڕۆ وەزارەتی تەندروستیی ئێران گیانلەدەستدانی ١٤٦ تووشبووی دیکەی کۆرۆنا لەو وڵاتە راگەیاند. هەروەها لە دوێنێوە تووشبوونی ١٦ هەزار و ٨٠ کەسی دیکەش بەو ڤایرۆسە پشتڕاستکراوەتەوە کە هەزار و ٧٣٣ یان پێویستییان بە خەواندن لە نەخۆشخانە هەبووە.  وەزارەتی تەندروستیی ئێران ئەمڕۆ سێشەممە رایگەیاند، تائێستا ٤ ملیۆن و ٤٩٧ هەزار کەس ڤاکسینیان وەرگرتووە. لەو ژمارەیە ٢ ملیۆن و ١٧ هەزار و ٨٠٩ کەس هەردوو قورچکی ڤاکسینیان وەرگرتووە.