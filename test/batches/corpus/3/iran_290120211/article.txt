پێشنیوەڕۆی ئەمڕۆ هەینی، نوێنەری کۆمەڵەی مافی مرۆڤی کوردستانی ئێران لەبارەی دەستبەسەرکردنی چالاکڤانانی کورد بەشێوەی ئۆنلاین لەگەڵ بەرپرسانی نووسینگەی کۆمیساریای باڵای مافی مرۆڤ و نووسینگەی جاوید رەحمان، ریپۆرتێری نەتەوە یەکگرتووەکان بۆ پرسی مافی مرۆڤ لە ئێران کۆبووەوە و داوایکرد، نەتەوە یەکگرتووەکان دەستبەسەرکردنی بەکۆمەڵی هاونیشتمانی و چالاکڤانانی کورد لەلایەن هێزە ئەمنییەکانی ئێرانەوە سەرکۆنە بکات و هەوڵی راگرتنی دەستبەسەرکردنەکان بدات.  تەیمور ئەلیاسی، نوێنەری کۆمەڵەی مافی مرۆڤ لەبارەی وەڵامی ئەو دامەزراوانە بە داواکارییەکانیان بە تۆڕی میدیایی رووداوی راگەیاند، لە رۆژانی داهاتوودا نامەی بەپەلە بۆ ئێران دەنووسن و داوا دەکەن رەشبگیری لاوانی کورد رابگرێت. هەروەها لە رێگەی دیپلۆماسییەوە گوشار دەخەنەسەر ئێران بۆ وەستاندنی دەستبەسەرکردنەکان.  بڕیارە رۆژی دووشەممەش، ٢٥ رێکخراوی مافی مرۆڤی کوردستانی، ئێرانی و نێودەوڵەتی بە هاوبەشی بەیاننامەیەک بۆ ئیدانەکردنی ئەو دەستبەسەرکردنانە بڵاوبکەنەوە.  هێزە ئەمنییەکانی ئێران هەڵمەتێکی دەستگیرکردنی چالاکڤانانی کوردیان لە رۆژهەڵاتی کوردستان و ئێران دەستپێکردووە.  لە رۆژی ٩ تاوەکو ٢٩ی ئەم مانگە، دەیان کەس لە رۆژهەڵاتی کوردستان دەستبەسەرکراون کە ناسنامەی ٨٩ کەسیان بۆ تۆڕی میدیایی رووداو پشتڕاست بووەتەوە.  شوێن و ژمارەی دەستبەسەرکراوان؛