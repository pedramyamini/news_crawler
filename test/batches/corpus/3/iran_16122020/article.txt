ئەو لێژنەیە دەڵێت یاسای تیرۆر لە بەریتانیا، کە لە ساڵی ٢٠٠٠ پەسند کراوە، کردەوەکانی سوپای پاسدارانیش دەگرێتەوە، چونکە سوپای پاسداران راشکاوانە و بەردەوام پشتیوانی لە تیرۆریستەکان و کاراکتەرە ناحکومییەکان دەکات، کە هەوڵدەدەن سەقامگیری ناوچە لاواز بکەن.  لێژنەی پەیوەندییەکانی دەرەوەی پەرلەمانی بەریتانیا راپۆرتێکی لەژێرناوی "سەرکەوتن بەبێ دادپەروەی مومکین نییە: پەیوەندییەکانی بەریتانیا لەگەڵ ئێران"دا بڵاو کردووەتەوە و کاردانەوەیەکی درێژماوەی نێودەوڵەتی دژی چالاکییە "تێکدەرانەکانی ئێران"ی بە پێویست زانیوە.  حکومەتی ئەمریکا ساڵی ٢٠١٩ سوپای پاسدارانی ئێرانی خستە لیستی رێکخراوە تیرۆریستییەکانەوە.  ئەو کۆمیتەیە هەروەها رێککەوتنی ئەتۆمیی زلهێزەکانی جیهان لەگەڵ ئێرانی وەک چوارچێوەی گشتیی رێککەوتنێک لە قەڵەمداوە و داوای کردووە بەریتانیا هەوڵ بۆ رێککەوتنێکی درێژماوە بۆ جێگرەوەی رێککەوتنی ئەتۆمی بدات.