ئاژانسی فەرمیی سووریا رایگەیاند؛ کاژێر ١: ٢٦ خولەکی بەرەبەیانی ئەمڕۆ هەینی ئیسرائیل لە باشووری رۆژهەڵاتی بەیرووتەوە هێرشی مووشەکی کردووەتە سەر دیمەشق و ژمارەیەک ئامانجی لە دەوروبەری شارەکە بۆردوومانکرد.  سەرچاوە خۆجێیەکان ئاماژە بەوە دەکەن؛ سیستەمی بەرگریی مووشەکی سووریا ژمارەیەک لە مووشەکەکانی لە ئاسمان پێکاوە و لە ئاسمان بەریداونەتەوە.   بەڵام سەرچاوەکانی نزیک لە ئۆپۆزیسیۆنی سووریا جەخت لەوە دەکەنەوە؛  مووشەکەکان ئاراستەی چەند ناوەندێکی سەربازیی سەر بە ئێران کراون کە تێیاندا کار لەسەر تەکنۆلۆژیای چەک دەکرێت.  لەوانە ناوەندی لێکۆڵینەوەی زانستی لە ناوچەکانی بەرزە و جەمرایا لە دەوروبەری دیمەشق.   لە ٢٠ ـی مانگی ئابیش ئیسرائیل هێرشێکی هاوشێوەی کردە سەر دەوروبەری دیمەشق و لە ئەنجامدا ٤ ئەندامی حیزبوڵڵا کوژران.