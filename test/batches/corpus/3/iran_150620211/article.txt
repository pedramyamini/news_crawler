عەبدولڕەزا رەحمانی فەزلی، وەزیری ناوخۆی ئێران لە کۆبوونەوەی لەگەڵ پارێزگارەکانی ئێران رایگەیاند، "بەداخەوە بەربژێرەکانی هەڵبژاردن، لایەنگران و حیزبەکانی ئەم خولە لە زۆربەی پارێزگاکان کەمپەینی بانگەشەی هەڵبژاردنیان نەکردووە. "  بە گوتەی وەزیری ناوخۆی ئێران، کاتێک ناوەندی بانگەشەی هەڵبژاردن نەبێت، گردبوونەوە و کۆبوونەوە نابێت و هەموو ئەمانە وادەکات کێبڕکێیەکی لاواز هەبێت. دەبێت رێکخراوی دەنگ و رەنگ، میدیاکان و پارێزگارەکان و خەڵک دەبێت قەرەبووی بکەنەوە.  بەپێی زانیارییەکانی ناوەندی راپرسیی خوێندکارانی ئێران ناسراو بە "ئیسپا"، رێژەی بەشداریی خەڵک لە هەڵبژاردن کە هەینی ئەم هەفتەیە بەڕێوەدەچێت، سەرەتا ٣٧ % بوو، بەڵام پاش دوایین دیبەیتی بەربژێرەکان ئەو رێژەیە  بەرزبووەتەوە بۆ ٤٠.٢ %.