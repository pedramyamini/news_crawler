نووسینگەی رێکخراوی نەتەوە یەکگرتووەکان بۆ کاروباری مرۆیی لە سووریا بڵاویکردەوە، یارمەتییەکەی رێکخراوی یەکێتیی ئەوروپا واتای ئەوەیە ئاژانسی تایبەت بە هاوکاریکردنی منداڵانی نەتەوە یەکگرتووەکان ناسراو بە یونسێف، دەتوانێت هەندێک جۆر پێداویستی بۆ زیاد لە ١٢٦ هەزار منداڵ و سەرپەرشتیارانیان دابینبکات.  بۆ ڤیکتۆر نایلوند، نوێنەری یونسێف لە سووریا رایگەیاند، لە ماوەی دەیەی رابردوودا پێداویستیی مرۆیی بۆ زیاتر لە ١٣.٤ ملیۆن کەس لە سووریا دابینکراوە و ٦.١ ملیۆن کەسیش لەوان منداڵ بوون.  جانێز لینارجیج، سەرۆکی کۆمیسیۆنی یەکێتیی ئەوروپاش بۆ رووبەڕووبوونەوەی قەیرانەکان دەڵێت، شەڕ و پێکدادانی دەیەی رابردووی سووریا کاریگەرییەکی گەورەی لەسەر خێزانەکان هەبووە و وایکردووە، دایک و باوکەکان بە ئەستەم بتوانن پێداویستییەکانی منداڵەکانیان دابینبکەن.  شەڕی نێوخۆی سووریا لە ساڵی ٢٠١١ دا دەستیپێکرد و تاوەکو ئێستاش نزیکەی نیو ملیۆن کەس کوژراون و ملیۆنان کەسی دیکەش بوونەتە ئاوارە و کۆچبەر. منداڵانیش قوربانییەکی گەورەی ئەو قەیرانەن.