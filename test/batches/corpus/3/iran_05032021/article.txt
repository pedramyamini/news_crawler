نێد پرایس. گوتەبێژی وەزارەتی دەرەوەی ئەمریکا رایگەیاند، پێشوازی لە هەنگاوەکەی ئێران دەکەین لە ئامادەبوونی بۆ دانیشتن لەگەڵ تیمی تەکنیکی ئاژانسی نێودەوڵەتیی وزەی ئەتۆم بۆ تاوتوێکردنی سێ لە پێگە ئەتۆمییە رانەگەیێندراوەکانی.  هەنگاوەکەی ئێران لەدوای ئەوە هات ئەنجوومەنی پارێزگارانی ئاژانسی نێودەوڵەتی وزەی ئەتۆم بڕگەیەکی تایبەت بە رەخنەگرتن لە ئێرانی لادا سەبارەت بە سنووردارکردنی سەردانی تیمەکانی ئاژانسەکە بۆ پێگە ئەتۆمییەکانی ئێران.  پرایس رایگەیاند، ئەمریکا پاڵپشتی تەواوی بەریتانیا، ئەڵمانیا و فەرەنسا دەکات لە پشتگیریکردنی ئاژانسی نێودەوڵەتیی وزەی ئەتۆم بە لادانی بڕگەی تایبەت بە رەخنەگرتن لە ئێران لە سنووردارکردنی سەردانی تیمەکانی ئاژانسەکە بۆ پێگە ئەتۆمییەکانی ئەو وڵاتە.