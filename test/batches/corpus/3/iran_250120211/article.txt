عەلی رەبیعی، گوتەبێژی حکومەتی ئێران لە یاداشتێکدا رەخنە لە بانگکردنی وەزیری پەیوەندییەکانی ئێران بۆ دادگا بەهۆی جێبەجێنەکردنی بڕیاری فیلتەرکردنی ئینستاگرام دەگرێت.    گوتەبێژی حکومەتی ئێران دەڵێت، سیاسەتی حکومەت دانەخستنی ئەو تۆڕە کۆمەڵایەتییەیە و ئاماژەی بەوە دا کە داهاتی ٢٣٠ هەزار خێزان لەسەر ئەو کارەیە کە لە ئینستاگرامدا دەکرێت.  بە گوتەی عەلی رەبیعی، ئەگەر ئینستاگرام فیلتەر بکرێت، سەرچاوەی بژێویی ملیۆنێک کەس دەبڕێت و بە لای کەمەوە ٢٣٠ هەزار کەس بێکار دەبن.  هەفتەی رابردوو وەزیری پەیوەندییەکانی ئێران لەسەر سکاڵای میدیای فەرمیی ئەو وڵاتە بەهۆی جێبەجێنەکردنی بڕیاری داخستنی ئینستاگرامەوە بانگکرایە دادگا.