لە پەیامی پیرۆزبایی حیزبی شیوعیی سووریدا هاتووە، "سەركەوتنتان لە هەڵبژاردنەكان (بەشار ئەسەد) ئاماژەیەكی بەهێزە بۆ هۆشیاریی گەل دژی هەموو جۆرە پیلانێك كە دووژمنانی خاك و نیشتمان لە ئیمپریالیزم و زایۆنیزم و رژێمە دواكەوتووەكان و پاشكۆی دووژمنانمان دەیگێڕن. گەلی سووریا رۆڵێكی نوێی شكۆداری بە ئێوە سپاردووە و ئێوەش شایەنی ئەو بەرپرسیارێتییەن".  لە كۆتایی پەیامەكەشدا حیزبی شیوعی هیوای سەركەوتن بۆ بەشار ئەسەد و گەلی سووریا دەخوازن و دەشڵێن، "متمانەی تەواومان بە ئێوەیە بۆئەوەی سووریایەكی بەهێز بەرەو كەناری ئارامی ببەن و ببنە بەربەستێكی بەهێز دژی هێرشی دووژمنان و پێكەوە ئاڵای رزگاریخوازی نیشتمانی بەرز هەڵبگرین".  رۆژی ٢٦ی مانگی رابردوو، هەڵبژاردنی سەرۆکایەتیی سووریا بەڕێوەچوو و سێ کەس بەربژێربوون: بەشار ئەسەد، مەحموود مەرعی و عەبدوڵڵا سەلووم.  بەشار ئەسەد بە بەدەستهێنانی ٩٥ % ی دەنگەکان بە سەرۆکی سووریا هەڵبژێردرایەوە.