محەممەد میرزابەگی، سەرۆکی سەندیکای پەرستارانی ئێران رایگەیاند، لە کۆی ١٤٥ هەزار پەرستار لە سەرانسەری ئێراندا نزیکەی ٦٠ هەزاریان تووشی کۆرۆنا بوون.   میرزابەگی ئاماژەی بەوە دا، ئێستا نزیکەی شەش هەزار پەرستار لە ناوەندەکانی کەرەنتینەدان و ژمارەی پەرستارانی مردووش گەیشتووەتە نزیکەی ١٠٠ کەس.   ئێران یەکێکە لەو وڵاتانەی ناوچەکە کە ژمارەی تووشبوون و گیانلەدەستدان تێیدا بەرزە.   تاوەکو ئێستا نزیکەی ملیۆنێک و ١٥٠ هەزار تووشبووی کۆرۆنا لە ئێران و رۆژهەڵاتی کوردستان تۆمارکراون و نزیکەی ٥٣ هەزار کەسیشیان مردوون.