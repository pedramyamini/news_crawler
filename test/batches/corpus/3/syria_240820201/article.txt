دکتۆر جوان مستەفا، هاوسەرۆکی دەستەی تەندروستیی لە بەڕێوەبەرایەتیی خۆسەر لە رۆژئاوای کوردستان، ئەمڕۆ دووشەممە، رایگەیاند " ٨ کەسی دیکە لە باکوور و رۆژهەڵاتی سووریا تووشی ڤایرۆسی کۆرۆنا بوون، کە ٧ تووشبوویان لە رەگەزی نێرن و تووشبووەکەی دیکەش لە رەگەزی مێیە، تووشبووەکان لە شارەکانی حەسەکە، کۆبانی، رەققە، دێرەزوور و تەبقە تۆمارکراون".  هاوسەرۆکی دەستەی تەندروستیی بەڕێوەبەرایەتیی خۆسەر راشیگەیاند: " ٨ تووشبووی دیکەی ڤایرۆسی کۆرۆنا لە باکوور و رۆژهەڵاتی سووریا چاکبوونەوە و ٣ تووشبووش گیانیان لەدەستدا".  بەپێی ئاماری دەستەکە، تائێستا ٣٦٢ کەس لە رۆژئاوای کوردستان تووشی کۆرۆنا بوون، ٦٦ لەو تووشبووانە چاکبوونەتەوە و ٢٥ تووشبووش گیانیان لەدەستداوە.  لە ئاستی سووریاش تائێستا ٢٢١٧ کەس تووشی کۆرۆنا بوون، ٥٠٥ تووشبوویان چاکبوونەتەوە و ٨٩ تووشبووش گیانیان لەدەستداوە، بەپێی ئەم ئامارە ژمارەی تووشبووان و گیان لەدەستدان بەهۆی کۆرۆنا لە سووریا بەراورد بە وڵاتانی دیکەی ناوچەکە زۆر کەمترە.