دکتۆر جوان مستەفا، هاوسەرۆکی دەستەی تەندروستی لە رێبەریی خۆسەر لە رۆژئاوای کوردستان، ئەمڕۆ پێنجشەممە، رایگەیاند: " ٢٧ کەسی دیکە لە رۆژئاوای کوردستان تووشی ڤایرۆسی کۆرۆنا بوون، حاڵەتەکان بریتین لە: ٢٣ تووشبوو لە ناوچەی جزیرە و ٤ تووشبوو لە ناوچەی شەهبا".  هاوسەرۆکی دەستەی تەندروستی لە رێبەریی خۆسەر راشیگەیاند: "یەک تووشبووی دیکەی ڤایرۆسی کۆرۆنا لە ناوچەی جزیرە لە رۆژئاوای کوردستان، کە تەمەنی ٧٠ ساڵ بوو، گیانی لەدەستدا".  بەپێی دەستەی تەندروستی لە رێبەریی خۆسەر، تائێستا ١٧١ کەس لە رۆژئاوای کوردستان تووشی کۆرۆنا بوون، ١٠ لەو تووشبووانە چاکبوونەتەوە، ٨ تووشبووشیان گیانیان لەدەستداوە.  لەسەر ئاستی سووریاش، تائێستا ١٣٢٧ کەس تووشی کۆرۆنا بوون، ٣٨٥ تووشبوویان چاکبوونەتەوە و ٥٣ تووشبووش گیانیان لەدەستداوە.