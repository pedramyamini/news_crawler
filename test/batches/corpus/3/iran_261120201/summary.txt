بەکارهێنەرانی ماددە هۆشبەرەکان لە سنە ژمارەیان زۆرە، لە هەموو شوێنێک هەن، لە پارکەکان و باخە گشتییەکانەوە، تاوەکو بەردەم قوتابخانەکان و سەر شەقامەکان. هیچ هەنگاوێکی جیددیش بۆ کۆکردنەوە و پەنادانیان نانرێت. بەڵام لە بەشێک لە کووچە و کۆڵانەکانی شاری سنە، هێزەکانی پۆلیس بەهۆی ئەوەی بەکارهێنەرانی ماددە هۆشبەرەکان، لە گۆڕستانەکان و لە دەوری قەبری کوژراوانی کۆماری ئێران کۆبوونەتەوە و بوونەتە هۆی گلەیی بنەماڵەکانیان، بڕیاری کۆکردنەوەیان دراوە.