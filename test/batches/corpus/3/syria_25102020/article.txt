دکتۆر جوان مستەفا، هاوسەرۆکی دەستەی تەندروستی لە بەڕێوەبەرایەتیی خۆسەر لە رۆژئاوای کوردستان، ئەمڕۆ یەکشەممە،  رایگەیاند: " ١٧٣ کەسی دیکە لە باکوور و رۆژهەڵاتی سووریا تووشی ڤایرۆسی کۆرۆنا بوون".  تووشبووە نوێیەکان لە شارەکانی حەسەکە، قامیشلۆ، دێرک، گرکێ لەگێ، عاموودا، دەرباسییە، چل ئاغا، کۆبانێ، تەبقە، دێرلزوور، رەققە و شەهبان.  هاوسەرۆکی دەستەی تەندروستی لە بەڕێوەبەرایەتیی خۆسەر راشیگەیاند: " ٧ تووشبووی دیکەی ڤایرۆسی کۆرۆنا لە باکوور و رۆژهەڵاتی سووریا چاکبوونەوە و ٣ تووشبووی دیکەش لە قامیشلۆ، دێرک و حەسەکە گیانیان لەدەستداوە.  بەپێی دەستەی تەندروستی لە بەڕێوەبەرایەتی خۆسەر، تائێستا ٣ هەزار و ٧٩٨ کەس لە رۆژئاوای کوردستان تووشی کۆرۆنا بوون، ٦٧٢ لەو تووشبووانە چاکبوونەتەوە و ١١٢ تووشبووشیان گیانیان لەدەستداوە.  لە ئاستی سووریاش تائێستا ٥ هەزار و ٣٥٩ کەس تووشی کۆرۆنا بوون، ١٧٢٢ تووشبوویان چاکبوونەتەوە و ٢٦٧ تووشبووش گیانیان لەدەستداوە.