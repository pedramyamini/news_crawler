لەو راپۆرتەدا کە بە پشتیوانیی رێکخراوی "پێکەوە دژ بە سزای لەسێدارەدان (ECPM)" ئامادەکراوە، پێداگری لەسەر ئەوە کراوە، کە ئێران لە ساڵی ٢٠٢٠ دا تەنیا وڵاتێکی جیهان بووە کە مێردمنداڵ تێیدا لەسێدارەدراوە. بەگوێرەی راپۆرتەکە لەو ساڵەدا چوار منداڵی تاوانبار لە ئێران لەسێدارەدراون.  ژمارەی ئەو کەسانەش کە ساڵی رابردوو بە بەرچاوی خەڵکەوە لەسێدارەدراون، یەک کەس بووە، لە ماوەی ١٥ ساڵی رابردووشدا کەمترین حاڵەتی ئەو جۆرە لەسێدارەدانە هەبووە.  بەپێی راپۆرتەکانی رێکخراوی مافی مرۆڤ، دەسەڵاتی دادوەریی ئێران لە ساڵی ٢٠١٨ دا سزای لەسێدارەدانی ٢٧٣ کەس و لە ساڵی ٢٠١٩ دا سزای لەسێدارەدانی بەسەر ٢٨٠ کەس جێبەجێ کردووە.