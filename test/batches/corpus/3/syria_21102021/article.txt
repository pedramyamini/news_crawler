بەڕێوەبەرایەتیی کەمپی هۆل لە ساڵی ٢٠٢٠ ـەوە دەستی بە ئازادکردنی بەشێک لەو خێزانانە کردووە کە لە کەمپەکە نیشتەجێن و تاوەکو ئێستا ١٩ قۆناخی تێپەڕاندووە. رۆژی چوارشەممە بەهۆی کێشەوە لەنێو ماڵباتەکان و بەڕێوەبەرانی کەمپەکە رێگە نەدرا ٦٢ خێزان لەو ٦٩ خێزانە کەمپەکە جێبهێڵن و تەنیا ٧ ماڵبات چوونە دەرەوەی کەمپەکە.  دانیشتووانی کەمپی هۆل سێ بەشن، ئەوانەی خەڵکی سووریان، بەشێکیان خەڵکی عێراقن و بەشێکی دیکەشیان ئەو کەسە بیانیانەن کە پەیوەندییان بە داعشەوە کردووە.  پرۆسەی ئازادکردنی بە کەفالەتی ئەو خێزانانەی کە خەڵکی سووریان ماوەی نزیکەی ساڵێکە بەردەوامە و بەشێکی زۆریان ئازادکراون و گەڕاونەتەوە شوێنەکانی خۆیان.  كه‌مپی هۆل له‌لایه‌ن نه‌ته‌وه یه‌كگرتووه‌كانه‌وه له قه‌راخی به‌شی باشووری شارۆچكه‌ی ئەلهۆل له سه‌ره‌تاكانی ساڵی ١٩٩١، له سه‌رده‌می جه‌نگی كه‌نداو دروستکراوە، ئه‌مڕۆ یه‌كێكه له كه‌مپه هه‌ره قه‌ره‌باڵخه‌كان کە خێزانەکانی داعشی تێدا نیشتەجێ کراوە.  لە کەمپی ئەلهۆل، کە دەکەوێتە سنووری عێراق و سووریا، زیاتر لە ١٠ هەزار ئاوارەی شەڕ هەن، لەنێویاندا سێ هەزاریان منداڵن و لە رەوشێكی سەختدا ژیان بەڕێدەكەن.