رۆژی چوارشەممە ٢٠٢١/٠٢/١٠ (٢٢ ـی بەهمەنی ١٣٩٩ی هەتاوی) ساڵوەگەڕی شۆڕشی ئێرانە بەسەر دەسەڵاتی محەممەد رەزا شای پەهلەویدا.  بەپێی راپۆرتی میدیا نێوخۆییەکانی حکومەتی ئێران، ئەو سێ مووشەکە بە ناوی "زولفەقاری بەسیر، دزفول و قیام"ـن کە لە جۆری مووشەکە بالستیکییەکانن.  نمایشکردنی مووشەکی بالستیکی لەلایەن سوپای پاسدارانەوە لە کاتێکدایە کە وڵاتانی ئەمریکا، ئیسرائیل، سعودیە و وڵاتانی ئەوروپی لە بەرنامەی مووشەکیی ئێران نیگەرانن و بەهۆی ئەوەی "ئارامیی ناوچەکە ناسەقامگیر دەکات. "  ئەو وڵاتانە دەڵێن نابێت ئێران گەشە بە بەرنامەی مووشەکی بدات. بەڵام ئێران ئامادە نییە لەسەر بەرنامەی مووشەکیی خۆی دانوستاندن بکات و دەڵێت گەشەی مووشەکییەکەی تەنیا بە مەبەستی بەرگرییە.