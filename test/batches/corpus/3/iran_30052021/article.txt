بەرپرسانی ئەمریکی، کە نەیانویستووە ناویان ئاشکرابکرێت بە گۆڤاری پۆلیتیکۆی ئەمریکیان راگەیاندووە، چاودێری جوڵەی هەردوو کەشتیی جەماران و مەکران دەکەن، کە گومان دەکەن لە ڤەنزوێلا نەوتەکە بەتاڵ بکەنەوە.  ئێران و ڤەنزوێلا هەردووکیان لە ماوەی چەند ساڵی رابردوودا پەیوەندیی نێوانیان بەرەو پێش دەچن، بەتایبەتی دوای ئەوەی لە قەیرانی سووتەمەنیدا ئێران بە ناردنی بەنزین یارمەتی ڤەنزوێلا و کارگەکانی چیمەنتۆی ئەو وڵاتەکەی دا.   یەکێک لە بەرپرسەکان رایگەیاندووە، ئەمریکا هۆشداری داوەتە ڤەنزوێلا کە پێشوازیکردن لە هەر کەشتیێکی نەوتی ئێرانی هەڵەیەکە حکومەتەکەی نیکۆلاس مادوورۆ دەیکات.  لە چەند رۆژی رابردوودا ئەندامانی کۆنگرێسی سەر بە لیژنەی هەواڵگری لە جوڵەی کەشتییە نەوتییەکانی ئێران ئاگادارکراونەتەوە، بەڵام ئەگەرێکیشیان هێشتووەتەوە، کە لەوانەیە لەناکاو کەشتییەکان ئاڕاستەیان بگۆڕن.  جووڵەی ئەو کەشتییە نەوتییە ئێرانیانە لەکاتێکدایە، واشنتن و تاران لە گەرمەی گفتوگۆ و دانوستاندنن بۆ زیندووکردنەوەی رێککەوتنی ئەتۆمی کە ئیدارەی پێشووی ئەمریکا لە ٢٠١٨ ەوە لێی کشاوەتەوە، هەر پێشێلکارییەکی سزاکان لەلایەن ئێرانەوە لەوانەیە لەنێوخۆی ئەمریکاوە گوشار لەسەر هەوڵەکان بۆ دەستپێکردنەوەی دانوستاندن لەگەڵ ئێران دروستبکات.