وەزارەتی گەنجینەی ئەمریکا لە راگەیێندراوێکدا بڵاویکردووەتەوە، هەریەکە لە سوپای پاسدارانی ئێران، فەیلەقی قودس و دەزگای بەیان رەسانە گۆستار کە دەزگایەکی راگەیاندنی فەیلەقەکەیە، راستەوخۆ لە هەوڵەکانی ئێران تێوەگلاون بۆ دەستێوەردانی لە هەڵبژاردنی سەرۆکایەتی ئەمریکادا.   هەروەها هەردوو ئەنجوومەنی ئیسلامی رادیۆ و تەلەفزیۆنی ئێران و ئەنجوومەنی گرووپە ئۆنلاینەکانی ئێران لەنێو ئەو دەزگایانەن کە ئەمریکا پێیوایە لەلایەن فەیلەقی قودسەوە کۆنترۆڵکراون، دەستیان هەبووە لە دەستێوەردانەکانی ئەمدوایییەی هەڵبژاردنی سەرۆکایەتیی ئەمریکا، کە ئێف بی ئای لێکۆڵینەوەی لەسەر کردووە.   وەزارەتی گەنجینەی ئەمریکا لەسەر بنەمای زانیارییەکانی ئێف بی ئای ئەو گرووپانەی سزا داوە و دەڵێت ئێران لەو پێنج کەناڵەوە هەوڵیداوە گێڕانەوە و زانیاریی هەڵە لەسەر هەڵبژاردنەکانی ئەمریکا بڵاوبکاتەوە لەگەڵ پۆستکردنی بابەتی نادروست بۆ دروستکردنی کاریگەریی خراپ لەسەر دەنگدەرانی ئەمریکا.   فەیلەقی قودس یەکەیەکی سەربازی تایبەتی  ئێرانە و سەر بە سووپای پاسدارانە و لە سەردەمی شەڕی ئێران و عێراق دامەزراوە. ئەو یەکەیە بەرپرسە لە کارەکانی دەرەوەی سنووری ئێران، ئیسماعیل قائانی، فەرماندەی ھێزی قودسە،