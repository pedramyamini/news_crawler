تادێت رووداوەکانی رفاندن و بێسەروشوێنکردنی ئافرەتانی شاری عەفرین، لە رۆژئاوای کوردستان زیاتر دەبێت. داواکاریی رێکخراوەکانی مافی مرۆڤ بۆ دیاریکردنی چارەنووسی ئەو ئافرەتانە، هێشتا هیچ کاردانەوەیەکی لێنەکەوتووەتەوە، بەڵام گرتەی ڤیدیۆیی ئافرەتانی بێسەروشوێن لە بارەگای فیرقەی حەمزەدا لە عەفرین، شۆکێکی گەورەی بەرهەمهێنا، بێئەوەی جوڵەیەکی بەرچاو بەئاراستەی نەهێشتنی مەترسییەکانی رفاندن دروست بکات.