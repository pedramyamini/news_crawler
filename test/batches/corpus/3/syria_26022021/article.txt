بەڕێوەبەرایەتیی خۆسەر راگەیێندراوێکی بڵاوکردووەتەوە و دەڵێت "راپۆرتەکەی تۆڕی مافەکانی مرۆڤی سووریا خزمەت بە ئەجێندای دەرەکی دژبەری رێڤەبەری خۆسەر و پرۆژە دیموکراسییەکەی دەکات، هەروەها هەوڵدەدەن ناو و رووخساری هێزەکانی سووریای دیموکرات بشێوێنن و لەڕاستگۆیی ئەو هێزانە لەبەردەم کۆمەڵگەی نێودەوڵەتی بدەن".  لەراگەێندراوەکەیدا کە لە ٨ خاڵ پێکهاتووە، رێڤەبەری خۆسەر ئاشکرایکردووە. ئەو لایەنەی راپۆرتەکەی بڵاوکردووەتەوە "لە قەتەرە و تورکیا پارەی پێداوە".  بەڕێوەبەرایەتیی خۆسەر دەڵێت: "هێزەکانی سووریای دیموکرات لایەنێکی سەربازییە و پەیوەندی بە بەرنامەکانی خوێندنەوە نییە، بەرنامەی خوێندن لەلایەن دامەزراوەیەکی پسپۆڕەوە کە لە ٧٥ مامۆستا پێکدێت بە چاودێری دکتۆر و کەسانی شارەزا و خاوەن ئەزموون دانراوە، بەبێ دەستوەردانی هێزەکانی سووریای دیموکرات".  سەبارەت بە لایەنی سەربازی، بەڕێوەبەرایەتیی خۆسەر رایگەیاند، پرسی بەرگری بە یاسایەکی ساڵی ٢٠١٤ تایبەت بە هەموو ناوچەکانی باکوور و رۆژهەڵاتی سووریا کە لە ژێر کۆنترۆڵی بەڕێوەبەرایەتیی خۆسەردان رێکخراوە، هەموو ئەوانەش دەگرێتەوە کە تەمەنی یاساییان تەواو کردووە".  بەڕێوەبەرایەتیی خۆسەر دەڵێت ناوی مامۆستایانی بانگهێشتکراو بۆ وەرگرتنی ئەرکی بەرگری، بەگوێرەی ئەو لێکتێگەیشتنەیە، کە لەنێوان  دەستەی پەروەردە و فێرکردن و نووسینگەی بەرگری کراوە، بەڵام تاوەکو ئێستا یەک مامۆستا لە ناوچەی دێرزور بەهۆی بەشدارینەکردنی لە ئەرکی بەرگریکردن، لە کارەکەی دوور نەخراوەتەوە.  لە راگەیێندراوەکەیدا، بەڕێوەبەرایەتیی خۆسەر لە بارەی پڕۆگرامی خوێندنەوە رایگەیاندووە، پرۆگرامەکە لەلایەن رێکخراوی یونیسێفی سەر بە نەتەوە یەکگرتووەکانەوە دانی پێدانراوە و هیچ بەرنامەیەک نەسەپێندراوە.