ئێران فڕۆکەیەکی بێفڕۆکەوانی سێگۆشەیی باریکی تاقیکردووەتەوە. شارەزایان لێی وردبوونەتەوە، شێوەکەی رێک وەکو ئەو فڕۆکەیە کە لە ٢٠١٩ دا کێڵگە نەوتییەکانی کۆمپانیای ئارامکۆیان کردە ئامانج و ماوەیەک هەناردەی نەوتی سعودییەی کردە نیوە.  سعودیە و نەتەوە یەکگرتووەکان هەر زوو رایانگەیاند کە ئەو فڕۆکەیەی هێرشی سەر ئارامکۆی پێ کراوە ئێرانییە، لەسەر نەخشە روونیان کردەوە کە هێرشەکە لە باکووری رۆژهەڵاتەوە کراوە، بەڵام ئێران رەتیکردەوە هێرشێکی لەو جۆرەی کردبێت.  مەودای رۆیشتنی مووشەکە بالیستییەکانی ئێران ٢٠٠٠ کیلۆمەترە، دەگەنە ئیسرائیل و سەرجەم بنکە سەربازییەکانی ئەمریکا لە ناوچەکە.