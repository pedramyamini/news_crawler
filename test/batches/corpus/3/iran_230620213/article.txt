ئەوە بەو مانایە دێت خێزانە ئێرانییەکان بۆ کڕینی سەبەتەیەک لە کاڵای دیاریکراو لە ماوەی یەکساڵدا بە رێژەی ٤٧.٦ % زیاتر پارەیان خەرجکردووە. ئەوەش بارگرانییەکی زۆر بۆ دروستکردوون.  بەپێی داتاکانی بانکی ناوەندیی ئێران زیاترین بەرزبوونەوەی نرخەکان لە ماددە خۆراکییەکان، خواردنەوەکان جگەرە روویداوە.  پێشتر بانکی ناوەندی ئێران رایگەیاندبوو کە هەوڵی کۆنترۆڵکردنی رێژەی هەڵاوسان لە دەوروبەری ٢٠ % دەدات، بەڵام بەپێی داتاکانی خۆیان رێژەی هەڵاوسانی راستەقینە بەرێژەی ٢٠ % زیاترە لە ئامانجەکانی بانکی ناوەندیی ئێران.