لە راگەیێندراوەکەی سەرۆکایەتیی کۆماری سووریا، کە رۆژی دووشەممە ٨ی ئاداری ٢٠٢١ بڵاویکردووەتەوە، ئاماژە بەوە کراوە، ئەسەد و هاوژینەکەی، ماوەی سێ هەفتە لە کەرەنتینەدا دەمێننەوە و لە ماڵی خۆیانەوە کاروبارەکانی دەوڵەت بەڕێوەدەبەن.  هەروەها ئاماژە بەوەش کراوە "کاریگەرییەکانی کۆرۆنا لەسەر هەردووکیان کەمە و لە سەرەتادا تەنیا بە سووکی هەستیان پێکردووە، دوای پشکنین دەرکەوتووە هەردووکیان تووشی کۆرۆنا بوون".  تاوەکو ئێستا ئاشکرا نەکراوە کە منداڵەکانیشیان تووشبوون یاخود نا.