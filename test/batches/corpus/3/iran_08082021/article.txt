ناوەندی راگەیاندنی سەرۆککۆماریی ئێران رایگەیاند؛ ئیبراهیم رەئیسی بڕیاری دا بە دانانی، محەممەد موخبر، وەک جێگری سەرۆککۆماری.  محەممەد موخبر بەبڕیاری عەلی خامنەیی رێبەری کۆماری ئیسلامی، ماوەی ١٤ ساڵە سەرۆکی رێکخراوی جێبەجێکردنی فەرمانەکانی ئیمام خومەینی دانراوە. لە ئەمڕۆوە وەکوو جێگری سەرۆککۆماریی ئێران دەستبەکار دەبێت.  هەروەها ئیبراهیم رەئیسی، غوڵامحوسێن ئیسماعیلی، گوتەبێژی پێشووی دەسەڵاتی دادوەریی ئێرانی وەکوو سەرۆکی نووسینگەی سەرۆککۆمار دەستنیشان کرد. غوڵامحوسێن ئیسماعیلی لە سەردەمی سەرۆکایەتیی دەسەڵاتی دادوەریی ئیبراهیم رەئیسیدا، گوتەبێژی دەسەڵاتی دادوەریی ئێران بوو.  بڕیار بوو ئەمڕۆ لیستی کابینەی وەزیرانی ئیبراهیم رەئیسی رادەستی پەرلەمانی ئێران بکرێت، بەڵام تائێستا ناوی وەزیرانی کابینەی رەئیسی نەچووە بۆ پەرلەمان و هەندێک لە میدیاکانی ئێران دەڵێن؛ بڕیارە رۆژی سێشەممە ناوەکان رادەستی پەرلەمان بکرێن.