تەقینەوەکە لە شاری ئەل باب لە باکووری رۆژهەڵاتی حەلەب روویداوە. تاوەکو ئێستا هیچ لایەنێك بەرپرسیارێتیی خۆی لە تەقینەوەکە رانەگەیاندووە و هۆکاری تەقینەوەکەش نەزانراوە.  شاری ئەل باب لە پارێزگای حەلەب لەنێوان ساڵانی ٢٠١٤ تاوەکو کۆتایی ساڵی ٢٠١٦ لەژێر کۆنترۆڵی چەکدارانی داعشدا بوو، لەدوای ئۆپەراسیۆنی ناسراو بە قەڵخانی فورات کە لەلایەن سوپای تورکیا و گرووپە چەکدارەکانی نزیک لێی بۆسەر ناوچەکە ئەنجامدرا، ئەل باب و بەشی زۆری ناوچە سنوورییەکان لەگەڵ تورکیا کەوتنە ژێر کۆنترۆڵی ئەو وڵاتە.  ئەل باب بە یەکێک لە شارە ستراتیژییەکانی باکووری سووریا دادەنرێت کە ٦٠ کیلۆمەتر لە رۆژئاوای رووباری فوراتەوە دوورە و ئێستا رۆژانە لەژێر بۆردوومانی فڕۆکەکانی رووسیادایە کە هەوڵی کۆنترۆڵکردنی دەدات.