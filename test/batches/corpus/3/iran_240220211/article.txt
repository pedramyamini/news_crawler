نێد پرایس، گوتەبێژی وەزارەتی دەرەوەی ئەمریکا رایگەیاند بە ئەگەری زۆر وڵاتەکەی لەگەڵ کۆریای باشوور لەپارەی پارە بلۆککراوەکانی ئێران گفتوگۆ دەکات بەڵام هێشتا هیچ پارەیەک نەگواستراوەتەوە.  ئەم قسانە دوای ئەوە دێت کە کۆریای باشوور رایگەیاندبوو رەنگە دوای گفتوگۆ لەگەڵ ئەمریکا پارەکانی ئێران ئازاد بکەن. نزیکەی ٧ ملیار دۆلار پارەی ئێران بەهۆی گەمارۆکانی ئەمریکا لە کۆریای باشوور بلۆککراوە.  گوتەبێژی وەزارەتی دەرەوەی ئەمریکا لەبارەی چالاکییەکانی ئاژانسی نێودەوڵەتیی وزەی ئەتۆم لە ئێران و هاوکاری ئێران لەگەڵ ئەو ناوەندە گوتویەتی، ئاگادارین کە لێکۆڵینەوەی ئاژانسی نێودەوڵەتیی وزەی ئەتۆم لەبارەی هەندێک بابەتی جددی و گرنگ تایبەت بە ماددەی ئەتۆمی رانەگەیێندراو لە ئێران بەردەوام دەبێت و دووپاتی دەکەینەوە ئێران بەبێ دواکەوتنی زیاتر بۆ چارەسەرکردنی ئەو پرسانە، هاوکاری ئاژانس بکات.