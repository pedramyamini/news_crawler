بە پێی ئامارەکانی وەزارەتی تەندروستیی ئێران، ژمارەی گشتیی تووشبووانی ئەو وڵاتە گەیشتووەتە ٤٠٧ هەزار و ٣٥٣ کەس و کۆی گشتیی گیانلەدەستدانیش بووەتە ٢٣ هەزار و ٤٥٣ کەس.  ١٣ پارێزگای ئێران لە دۆخی سوور و مەترسیداردان و ١٤ پارێزگای دیکەش لە دۆخی زەرد و هۆشداردان کە لەوانە چوار پارێزگای ئیلام، کرماشان، لوڕستان و ورمێ لە رۆژهەڵاتی کوردستان بە دۆخی هۆشدار دەستنیشان کراون.  لە پارێزگای ئیلام ٨٨ کەیسی نوێی کۆرۆنا تۆمارکراوە و دوو کەسیش گیانیان لەدەستداوە؛ لە پارێزگای کرماشان ٧٠ کەسی دیکە تووشی کۆرۆنا بوون و شەش کەسیش گیانیان لەدەستداوە؛ لە پارێزگای ورمێ ١٨٧ کەسی دیکە تووشی کۆرۆنا بوون و هەشت کەس گیانیان لەدەستداوە و لە پارێزگای سنەش ٣٢ کەیسی نوێی تووشبوون بە کۆرۆنا تۆمارکراون و کەس گیانی لەدەستنەداوە، ئاماری پارێزگای لوڕستانیش رانەگەیێندراوە.