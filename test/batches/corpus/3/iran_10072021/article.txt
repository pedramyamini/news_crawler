تەقینەوەکە بەرەبەیانی ئەمڕۆ ١٠ - ٧٠ - ٢٠٢١ کاژێر ١: ٠٠ روویداوە. حەمید هۆداوەند، جێگری بەڕێوەبەری پۆلیسی تاران دەڵێت: رووداوێکی ئەوتۆ نەبووە و تەنیا دەنگی تەقینەوەیەک بیستراوە.  رێکخراوی پەرەپێدان و نۆژەنکردنەوەی پیشەسازییەکانی ئێران لە پەرەپێدانی مووشەک، هاوکاریی سوپای پاسداران، رێکخراوی ئەتۆمیی ئێران و وەزارەتی بەرگریی ئێران دەکات.  تاوەکو ئێستا هۆکاری تەقینەوەکە دیار نییە، عەلیڕەزا گودەرزی، جێگری پارێزگاری تاران دەڵێت: لێکۆڵینەوە لەم رووداوە بەردەوامە و تەقینەوە لە باڵەخانەی رێکخراوی پەرەپێدانی و نۆژەنکردنەوەی پیشەسازییەکانی ئێرانیش پشتڕاست نەکراوەتەوە.  بەشێک لە هاووڵاتیانی ئێران دەڵێن، دەنگی دوو تەقینەوەیان بیستوە. پۆلیسی تاران دەڵێ، "رەنگە نارنجۆکی دەنگی تەقیبێتەوە". تەقینەوەکە بووەتە هۆی شکانی شووشەی خانووەکانی نزیک پارکی میللەت.