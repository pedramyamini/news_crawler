پارێزگای حەما، دەکەوێتە ناوەڕاستی سووریا لە خوار پارێزگای حەلەب کە هەندێکجار ئیسرائیل شوێن و بنکە سەربازییەکانی سوپای سووریا و گرووپە چەکدارە هاوتەریبەکانی دەکاتە ئامانج.  ئاژانسی هەواڵیی فەرمیی سووریا رایگەیاند، هێزەکانی بەرگریی ئاسمانی رووبەڕووی هێرشەکانی ئیسرائیل بوونەتەوە.  ئاژانسەکەی سووریا لە زاری سەرچاوەیەکی سەربازییەوە ئاماژەی بەوە کردووە، بۆردوومانکردنی ئامانجە سەربازییەکان لە حەما لەلایەن فڕۆکەکانی ئیسرائیلەوە لە ئاسمانی شاری تەرابلووسی لوبنانەوە ئەنجامدراون.  لە ماوەی نزیکەی ١٠ ساڵی رابردوودا، فڕۆکە جەنگییەکانی ئیسرائیل ناوبەناو شوێن و بنکە و دامەزراوەی سەربازی و گرووپی چەکداری لە سووریا دەکەنە ئامانج و لە هەفتەی رابردوودا چەند ناوچەیەکی لە رۆژهەڵاتی سووریا لە نزیک سنووری عێراق بۆردوومانکرد.