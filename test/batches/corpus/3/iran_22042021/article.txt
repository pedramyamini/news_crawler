بەپێی راگەیێندراوەکە نرخی باجی یەکەم گەشتی هەر هاووڵاتییەک لە ئێرانەوە بۆ وڵاتانی دیکە بە ٤٠٠ هەزار تومەن، بۆ دووەم گەشت بە ٦٠٠ هەزار تومەن و بۆ گەشتی سێیەمیش بە ٨٠٠ هەزار تومەن دیاریکراوە.  راگەیێندراوی وەزارەتی ئابووریی ئێران لەکاتێکدا بڵاوکرایەوە کە پێشتر بەشێک لە پەرلەمانتارانی ئێرانی رایانگەیاندبوو، رێگە بە گۆڕانکاری لە نرخی باجی چوونەدەرەوەی هاووڵاتییان لە ئێراندا نادەن و نرخەکان هەمان نرخی ساڵانی رابردوو دەبن.  ساڵی رابردوو نرخی باجی چوونەدەرەوەی هاووڵاتییان لە ئێرانەوە بۆ وڵاتانی دیکە بۆ گەشتی یەکەم ٢٤٦ هەزار تومەن، بۆ گەشتی دووەم ٣٩٦ هەزار تومەن و بۆ گەشتی سێیەمیش ٥٢٨ هەزار تومەن بوو.  بەپێی راگەیێندراوەکە، نرخی باجی گەشتی هاووڵاتییان بۆ حەج و شارە ئایینییەکانی عێراق وەکو ساڵانی رابردوو دەبێت کە ١٣٢ هەزار تومەنە و گۆڕانکاریی بەسەردا نەهاتووە.