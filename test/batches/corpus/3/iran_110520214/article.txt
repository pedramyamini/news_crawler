قەرارگەی هەمزەی هێزی زەمینی سوپای پاسداران راگەیێندراوێکی لەبارەی شەڕەکە بڵاوکردەوە و رایگەیاند؛ ٧ ئەندامی گرووپێکی دژبەری کۆماری ئیسلامی لەو کاتەی ویستوویانە لە خاکی تورکیاوە بچنە ناو خاکی رۆژهەڵاتی کوردستان لە شەڕ لەگەڵ هێزەکانیان گیانیان لەدەستداوە.   بە گوتەی سوپای پاسداران دوو ئەندامی خۆجێی سوپای پاسدارانیش لە شەڕەکەدا کوژراون. میدیا لۆکاڵییەکان ئاماژە بەوە دەکەن لە شەڕەکەدا سوپای پاسداران چەکی قورسی بەکارهێناوە و تۆپبارانی ناوچە سنوورییەکانی کردووە. ئەو سەرچاوانە دەشڵێن؛ یەکێک لە کوژراوەکان پلەداری سوپای پاسدارانە.  تاوەکو ئێستا رانەگەیێندراوە ئەو گرووپە سەر بە چ لایەنێکی رۆژهەڵاتی کوردستانن؛ هاوکات هیچ لایەنێکی رۆژهەڵاتی کوردستان شەڕەکەی لە ئەستۆ نەگرتووە.