محەمەد رەزا بەنی تەبا، سەرۆکی ئەنجومەنی پیشەوەرانی شیرەمەنی رایگەیاند، بەرزکردنەوەی نرخی کیلۆیەک شیر بۆ ٦٤٠٠ تمەن دەبێتە هۆکار بۆ بەرزبوونەوەی نرخی بەرهەمە شیرەمەنییەکان بەرێژەی ٧٠ %.  بەنی تەبا رایگەیاند کە نرخی شیر سەدا ٦٥ی نرخی شیرەمەنییەکان پێکدەهێنێت و بە زیادکردنی تێچووی کارەبا و لە قوتونان و پێچانەوەی بەرهەمەکان و هەروەها گواستنەوەیان، بە ئەگەری زۆرەوە نرخەکان تاوەکو ٧٠ % زیاد دەبن کە لەسەرووی دەسەڵاتی کڕینی زۆربەی هاووڵاتییانە.  پێشتر نرخی هەر کیلۆ شیر لەلایەن ئەنجوومەنی گاودارییەکانی ئێران بە ٤٥٠٠ تمەن دەستنیشانکراوەو هەر کیلۆ شیر بە ٥ هەزار تمەن مامەڵەی پێوەدەکرا. بەپێی ئامارەکانی بانکی ناوەندی نرخی هەر کیلۆ شیر لە ماوەی یەکساڵدا بەریژەی ٤٧ % بەرزبووەتەوە.