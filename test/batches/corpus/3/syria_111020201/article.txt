دکتۆر جوان مستەفا، هاوسەرۆکی دەستەی تەندروستی لە بەڕێوەبەرایەتی خۆسەر لە رۆژئاوای کوردستان، ئەمڕۆ یەکشەممە، رایگەیاند: " ٣٧ کەسی دیکە لە باکوور و رۆژهەڵاتی سووریا تووشی ڤایرۆسی کۆرۆنا بوون، تووشبووە نوێیەکان لە شارەکانی حەسەکە، قامیشلۆ، دێرک، درباسییە، رمێلان، گرکێ لەگێ، ترپەسپی، جل ئاغا، تەبقە و شەهبان".  هاوسەرۆکی دەستەی تەندروستی لە بەڕێوەبەرایەتیی خۆسەر راشیگەیاند: " ١٢ تووشبووی دیکەی ڤایرۆسی کۆرۆنا لە باکوور و رۆژهەڵاتی سووریا چاکبوونەوە و ٢ تووشبووش گیانیان لەدەستدا".  بەپێی دەستەی تەندروستی لە بەڕێوەبەرایەتی خۆسەر، تائێستا ٢ هەزار و ٣٥١ کەس لە رۆژئاوای کوردستان تووشی کۆرۆنا بوون، ٥٧١ لەو تووشبووانە چاکبوونەتەوە و ٧٩ تووشبووش گیانیان لەدەستداوە.  لە ئاستی سووریاش تائێستا ٤ هەزار و ٦٧٣ کەس تووشی کۆرۆنا بوون، ١٢٧١ تووشبوویان چاکبوونەتەوە و ٢٢١ تووشبووش گیانیان لەدەستداوە.