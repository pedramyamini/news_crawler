لەگەڵ سەرهەڵدانی کۆرۆنا، زیانێکی گەورە بەر ئابووری کەوت لە هەموو لایەکەوە؛ بۆیە خێزانەکە ناچاربوون شێوازی سوودوەرگرتن لە کێڵگەکەیان بگۆڕن.  مارگارێت تۆمسن، ئەندامی خێزانەکە دەڵێت، "لە چەند کاتێکدا ئاڵنگاری بۆ پەنیری مالێنی هاتنەپێش و نەماندەتوانی مانگاکان بدۆشین. بۆیە ناچاربووین هەمەجۆرێتی بخەینە نێو ئەوەی هەمانبوو".  بەهۆی قەدەخەی هاتووچۆ لە ئوسترالیا لە چەند مانگی رابردوودا، بەرهەمی نوێی کێڵگەکە توانیویەتی کەموکوڕییەکانی دارایی خێزانەکە پڕبکاتەوە.  ئێستا بەشێک لە رەشەوڵاخەکان سەردەبڕدرێن و گۆشت، قایش، گۆشتی برژاو و ژەمی ئامادەکراویان لێ بەرهەمدەهێنن. ئەوەشی سەردەمانێک بە پاشەڕۆی ئاژەڵ دادەنرا، ئێستا سوودێکی گەورەی لێوەردەگیرێت.  جەیسن سترۆنگ، شارەزای بواری کشتوکاڵ دەڵێت، "ئەو بەرهەمەی ئێستا بەکاردەهێندرێت نزیکەی ١٨ % بۆ ٢٠ % ی کێشی بەرهەمی وڵاخەکەیە و لە ٨٠ % ی بەهاکەی پێکدەهێنێت".  ئەوان بە ناڕاستەوخۆ، یارمەتیی کەمبوونەوەی کاریگەریی گازە گەرمکەرەکان دەدەن؛ بەرهەمەکانیان لە نێوخۆی شاردا دەفرۆشن و ئۆتۆمبێل بۆ گواستنەوە بەکارناهێنن، رێگەنادەن هیچ شتێکی وڵاخەکە بەفیڕۆبچێت و شیببێتەوە. بەم شێوەیە رێگە لە بڵاوبوونەوەی پاشماوەی وڵاخەکان دەگیرێت و کێڵگەکە کەمتر گازی زیانبەخش دەردەداتە نێو بەرگەهەوا.  بەگوێرەی داتاکانی ئوسترالیا، کێڵگەکانی بەخێوکردنی ئاژەڵ لەو وڵاتە ١٠ % ی کۆی دەردانی گازی زیانبەخش و بەتایبەتیش گازی میسان پێکدەهێنێت.