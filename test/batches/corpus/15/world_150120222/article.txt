لێکۆڵینەوەکە دەڵێت، ئێستا ٧ هەزار زمان و شێوەزار لە سەرانسەری جیهان قسەیان پێدەکرێت؛ ئەگەر کار بۆ پاراستنی ئەوانەیان نەکرێت کە هەڕەشەی لەنێوچوونیان لەسەرە، ئەوا هەموو مانگێک یەکێکیان لەنێودەچێت.   بەشێک لەو زاراوە و شێوەزارانەش لە کوردستان و ناوچەکە مەترسیان لەسەرە ئەمانەن:  سێ زمانی ئارامیی جووەکان بە تەواوی لە نێوچوون کە ئەمانەن:  لیشانید نۆشان، لە هەولێر قسەی پێدەکرا، ئێستا لە نێوچووە.  لیشانید دیدان، لە ورمێ و هەولێر قسەی پێدەکرا، ئێستا لە نێوچووە.   لیشان هۆزایی، لە باکووری رۆژئاوای دهۆک قسەی پێدەکرا، ئەویش لە نێوچووە.   ئەو زمان و شێوە زارانەی مەترسییان لەسەرە:  لیشانید دیدان؛ ورمێ و هەولێر  لیشان هۆزایی؛ باکووری رۆژئاوای دهۆک   بە گوێرەی لێکۆڵینەوەکەی زانکۆی نیشتمانیی ئوسترالیا، هۆکاری سەرەکی لەنێوچوونی زمان و شێوە زارەکان بریتییە لە پێشکەوتنی پەروەردە و زیادبوونی هاتووچۆ لە نێوان گوند و شارەکان، کە وایکردووە ژمارەیەک لە بەکارهێنەرانی زمان و شێوە زارەکان زیاتر رووبکەنە زمانە فەرمی و سەرەکییەکان.   بەشێک لە وڵاتان رێکاری جۆراو جۆر بۆ پاراستنی زمان و شێوەزارە مەترسی لەسەرەکانیان گرتووەتە بەر. بۆ نموونە، زمانی جێریاس لە دوورگەی جێرسی لە ئایسلاند، کەمتر لە ٨٠٠ کەس قسەی پێدەکەن و لە لێواری لەنێوچوونە، بۆیە بەرپرسانی دوورگەکە بڕیاریاندا زمانەکە بخرێتە نێو سیستمی خوێندن و منداڵان لە قوتابخانە سەرەتاییەکان بیخوێنن.   فرانسوا لۆ مایستر، دانیشتووی دوورگەی جێرسی، ئایسلەند دەڵێت "ئێمە دوا نەوەین. براکەم و هەموو هاوکارانم دوا نەوە بوون کە بەشێوەیەکی سرووشتی قسە بە زمانەکە بکەن. ئەوە جێگەی نیگەرانییە. ئێستا مامۆستا گەنجەکانمان و منداڵەکانمان کە خۆیان فێرکردووە، زۆر بە باشی قسەی پێ دەکەن. "  خەڵکی سامی کە لە چەند بەشێکی نەرویج، سوێد، فینلاند و رووسیا ١٠ زمانی بچووکیان هەیە، بەهۆی سیاسەتی ئاوێتەکردنی حکومەتی وڵاتەکانیان خەریک بوو لە نێوبچن، بەڵام ئێستا نەوەیەکی گەنج، ئەو زمانانە لە راپ و بەرهەمە هونەریەکانیان بەکاردەهێنن و زمانەکانیان گەراندووەتەوە سەردەمێکی زێڕین.  پێچەوانەی ئەوە، زمانی مانچوو کە لە لایەن کۆتا خێزانی ئیمپراتۆریەتی چینەوە قسەی پێدەکرا و سێ سەدە فەرمانڕەوایی چینیان کرد، دوای نەمانی خۆیان ئێستا زمانەکەش نزیکە لە لەنێوچوون و تەنیا ١٠ کەس قسەی پێدەکەن.