ئەو سکاڵایەی کە دامەزراوەی چاودێریی پەیوەندیی گشتی و زانیاریی تەکنەلۆژیە فیدڕاڵی رووسیا لەسەر کۆمپانیای گوگڵ بەرزیکردووەتەوە، لە دادگەی تاگانسکی شاری مۆسکۆی پایتەخت تۆمارکراوە.  دادگەی رووسیا، بەھۆی ئەوەی کۆمپانیای گوگڵ پابەند نەبووە بە سڕینەوەی ئەو ناوەڕۆکانەی کە لە رووسیا قەدەخەن، بڕیاریدا ئەو کۆمپانیایە بە بڕی حەوت ملیار و ٢٢١ ملیۆن رۆبڵ سزا بدات.  بەپێی ئەو راگەیێندراوەی لە کۆمپانیای گوگڵ بڵاوکراوەتەوە، وردبوونەوە لەو بڕیارەی دادگە دەکرێت و ئەو ھەنگاوانەی کە پێویستە لە داھاتوودا بنرێن دیاری دەکرێن.  پێشتر بەھۆی پێشێلکردنێکی دیکەوە، کۆمپانیای گوگڵ بە بڕی ٣٧.٥ ملیۆن روبڵ سزا درابوو.