بەهۆی هێرشی رووسیاوە زیانێکی زۆر بەر خانوو و باڵەخانەی چەند شارێکی ئۆکراینا کەوتووە و بەشێک لە خەڵکیش هێشتا ناتوانن ماڵەکانیان جێبهێڵن و لە ژێرزەمینەکاندا دەژین.  رۆژی شەممە ٠٥ - ٠٣ - ٢٠٢٢ کۆمیسیۆنی باڵای نەتەوە یەکگرتووەکان بۆ کاروباری کۆچبەران رایگەیاند ملیۆنێک و ٣٦٨ هەزار و ٨٦٤ کەس ئۆکراینایان جێهێشتووە؛ ئەوەش بەراورد بە رۆژی پێشتر نزیکەی ١٦٠ هەزار کەس زیادیکردووە.  هاوکات ئاژانسەکە هۆشداری دەدات لەوەی لە ئەگەری بەردەوامبوونی جەنگ چوار ملیۆن کەسی دیکە لە ئۆکراینا ئاوارە دەبن. پشکی شێری ئەو وڵاتانەی کۆچبەرانی ئۆکراینی رووی لێدەکەن بەر پۆڵەندای هاوسنووری کەوتووە.  دابەشبوونی پەنابەرە ئۆکراینییەکان بەسەر وڵاتاندا بەمشێوەیە:  پۆڵەندا: ٧٥٦,٣٠٣ ئاوارەی ئۆکراینی  هەنگاریا: ١٥٧,٠٠٤ ئاوارەی ئۆکراینی  مۆڵدۆڤا: ١٠٣,٢٥٤ ئاوارەی ئۆکراینی  سلۆڤاکیا: ١٠١,٥٢٩ ئاوارەی ئۆکراینی  رۆمانیا: ٦٣,١٩٢ ئاوارەی ئۆکراینی  وڵاتانی دیکەی ئەوروپا: ١٣٣,٨٧٦ ئاوارەی ئۆکراینی  رووسیا: ٥٣,٠٠٠ ئاوارەی ئۆکراینی