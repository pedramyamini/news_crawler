دوای ئەوەی بەشێک لەو گەمارۆیانەی بەسەردا جێبەجێکرا، مۆسکۆ بڕیاریدا بڕی هاوردەکردنی کاڵا و پێویستی لە ٩ وڵاتەوە زیاتر بکات کە بریتین لە؛ تورکیا، ئازەربایجان، ئەرمینیا، بێلاڕووس، کازاخستان، میسر، قیرگزستان، تورکمەنستان و ئۆزبەکستان.  رووسیا داوای لە تورکیایش کردووە جگە لە تەماتە، هەناردەکردن لە بەرهەمەکانی بیبەر، کولەکە و باینجانیش زیاد بکات.  رووسیا گرنگترین بازاڕە بۆ هاوردەکردنی سەوزە و میوەی تورکی. تەنیا لە ساڵی ٢٠٢١ دا تورکیا بە بری ٣ ملیار و ٨٢ ملیۆن دۆلار سەوزە و میوەی هەناردەی دەرەوە کردووە کە زیاتر لە ملیارێک دۆلاری ئەو هەناردەیە بۆ رووسیا بووە. لەگەڵ ئەم بڕیارەی رووسیا، چاوەڕێ دەکرێت ئەمساڵ بڕێکی زۆر زیاتری سەوزە و میوەی تورکیا هەناردەی رووسیا بکرێت.  رووسیا بەو ٩ وڵاتەی گوتووە سنووردارییەکانی ساڵی رابردوو هەڵبگرن و بە هەناردەی زیاترەوە بەردەوام بن.