رۆژی هەینی ١٨ - ٣ - ٢٠٢٢ ئاژانسی تایبەت بە پەنابەرانی رێکخراوی نەتەوەیەکگرتووەکان بڵاویکردەوە، نزیکەی ٩٠ % ـی ئاوارەکان ژن و منداڵن، چونکە گەنج و پیاوانی تەمەن ١٨ ساڵ تاوەکو ٦٠ ساڵ ناتوانن ئۆکراینا جێبهێڵن و داوایان لێدەکرێت چەک هەڵبگرن و رووبەڕووی سوپای رووسیا ببنەوە.   رێکخراوی کۆچی نێودەوڵەتیش دەڵێت، ١٦٢ هەزار کەس لەوان خەڵکی وڵاتی دیکە بوون و ئۆکراینایان جێهێشتووە. ئەوەی کە پەیوەندی بە ژمارەی ئاوارەکانەوە هەیە، رێکخراوی کۆچی نێودەوڵەتی دەڵێت، نزیکەی ٦.٥ ملیۆن کەس لە دانیشتووانی ئۆکراینا ئاوارە بوون.   ئامارە بڵاوکراوەکەی رێکخراوی کۆچی نێودەوڵەتی ئاماژە بەوە دەکات کە خەریکە شەڕی سێ هەفتەی نێوان رووسیا و ئۆکراینا قەیرانێکی ئاوارەبوون و کۆچبەربوون بخوڵقێنێت کە نزیکە لەوەی سووریا کە ساڵی ٢٠١١ دەستیپێکرد و بووە هۆی ئاوارە و کۆچبەربوونی نزیکەی ١٣ ملیۆن کەس.   ئامارەکەی کۆچی نێودەوڵەتی ئەوەش دەردەخات کە زیاتر لە ١٢ ملیۆن کەس لەو ناوچانە گیریان خواردووە شەڕیان تێدایە و ناتوانن ماڵ و حاڵی خۆیان جێبهێڵن، ئەوەش بەهۆی زیادبوونی مەترسییەکان بۆسەر ژیانیان، وێرانبوونی پرد و رێگەکان و نەبوونی زانیاری لەبارەی ئەوەی كوێ سەلامەتە تاوەکو رووی تێبکەن.   ئاژانسی تایبەت بە پەنابەرانی نەتەوەیەکگرتووەکان دەڵێت، شەڕی نێوان رووسیا و ئۆکراینا کاریگەرییەکی هێندە گەورەی مرۆیی هەبووە کە لە جەنگی دووەمی جیهانییەوە لە بواری کۆچبەرییەوە وێنەی نەبووە.  چوونی ئۆکراینییەکان بۆ وڵاتانی دەرەوە بەم جۆرە دابەشبووە؛