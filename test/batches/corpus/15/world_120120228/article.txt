وەزارەتی بەرگریی ئازەربایجان رایگەیاند، بەهۆی ئه‌و شه‌ڕانگێزییه‌ی سوپای ئه‌رمینیا کە رۆژی سێشەممە ١١ - ٠١ - ٢٠٢٢ له كه‌له‌بجه‌ر پێی هه‌ستاوه، دۆخی سه‌ر سنوور گرژیی تێكه‌وتووه، "سوپای وڵاتەکەمان به مه‌به‌ستی رێگریكردن له هێرشه‌كانی لایه‌نی به‌رامبه‌ر، رێكاری گرتووه‌ته‌به‌ر".  وەزارەتی بەرگریی ئازەربایجان جه‌ختی له‌وه‌ش كردووه‌ته‌وه، سوپای وڵاته‌كه‌یان تۆپ یان هاوه‌ن به‌كارناهێنن و دۆخه‌كه له‌ژێر كۆنترۆڵی سه‌ربازه‌كانیاندایه؛ راشیگەیاندووە، "به تووندی سه‌ركۆنه‌ی به‌رده‌وامیی هێرشە سه‌ربازییه‌كانی ئه‌رمینیا ده‌كه‌ین".  وەزارەتی بەرگریی ئازەربایجان، به‌رپرسیارێتیی ته‌واوه‌تیی گرژییه‌كه دەخاتە ئه‌ستۆی سه‌رباز و سیاسییه‌كانی ئه‌رمینیا. ئەوەش لە کاتێکدایە میدیاکانی ئازەربایجان دوێنێ سێشەممە بڵاویانکردەوە، سەربازێکیان بەهۆی پەلاماری سوپای ئەرمینیاوە کوژراوە.  شەوی رابردوو وەزارەتی بەرگریی ئەرمینیا لە لاپەڕەی فەرمیی خۆی لە تۆڕی کۆمەڵایەتیی فەیسبووک بڵاویکردەوە، " ١١ ـی کانوونی دووەم کاژێر ٠٥: ٣٠ ـی ئێوارە هێزەکانی ئازەربایجان لە دیوی رۆژهەڵاتەوە سنوورەکانی ئەرمینیایان لەڕێی فڕۆکەی بێفڕۆکەوان و تۆپەوە بۆردوومان کرد. ئەرمینیا رێوشوێنی پێویستی گرتووەتەبەر و کاژێر ٠٦: ٣٠ بەرپەرچی ئەوانی دایەوە".  سێ سەربازی وەزارەتی بەرگریی ئەرمینیا بەهۆی پەلامارەکانی ئازەربایجان بریندار بوون.