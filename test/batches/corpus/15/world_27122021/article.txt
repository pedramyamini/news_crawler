رۆژی یەکشەممە ٢٦ - ١٢ - ٢٠٢١ وەزارەتی کەشوهەوا و ژینگەی کەنەدا هۆشدارییەکی تووندی سەرمای لە ژمارەیەکی زۆری ناوچەکانی رۆژئاوای وڵاتەکە، لەنێویشیدا شاری ساسکاتوونی، راگەیاند؛ کە بەهۆی بەفربارین و کەشوهەوای ساردەوە خەڵکەکەی تووشی زەحمەتی هاتوون. وەزارەتەکە ئاماژەی بەوە کردووە، ساردترین خاڵی پلەی گەرمی لە دوانیوەڕۆی رۆژی یەکشەممە لە ناوچەکانی باکووری رۆژئاوای کەنەدا تۆمارکراوە کە ٥٠ پلە لەژێر سفرەوە بووە.  بەرپرسان لە وەزارەتی کەشوهەوا و ژینگەی کەنەدا پێشبینیی هەوای سارد لە ماوەی چەند رۆژی داهاتوودا دەکەن، ئەوەش وەکو خۆیان دەڵێن، بەهۆی بەرزەپەستانی بەستەڵەکی باکوورەوە دروستبووە.  ئەوان هۆشدارییش دەدەن کە لە ماوەی چەند رۆژی داهاتوودا بەرزەپەستانی هەوا روو لە هەرێمی ساسکاچیوەنی باشووری نێوەڕاستی کەنەدا بکات و ئاماژە بەوەش دەکەن، دەبێت خەڵکی ئەو ناوچانە بە باشی خۆیان داپۆشن و بپارێزن، بۆئەوەی تووشی نەخۆشی نەبن.