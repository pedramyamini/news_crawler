یەکێک لە پێشبینییەکان بۆ ساڵی ٢٠٢٢ لەبارەی بەرزبوونەوەی نرخی نەوتە. بەپێی ICE Futures Europe لە بلوومبێرگ، نرخی بەرمیلێک نەوت لە مانگی ١٢ ـی ٢٠٢٢ دەگاتە ٢٠٠ دۆلار.  پاڵاوگەیەک لەسەر دەریا. وێنە؛ AFP  کۆرۆنا ماوەی زیاتر لە دووساڵە جیهانی ئیفلیج کردووە و سەرەڕای ئەو زیانە گەورە داراییەی لە وڵاتانی جیهانی داوە، بە سەتان هەزار کەسیشی کوشتووە.   رێکخراوی تەندروستیی جیهانی پێشبینیدەکات لە ساڵی ٢٠٢٢ کۆتایی بە پەتای کۆرۆنا بهێنرێت و دۆخی جیهان ئاسایی بکرێتەوە.  ژنێک لەکاتی وەرگرتنی ڤاکسین لە پاراگوای. وێنە؛ AFP  دوای چەندین جار دواخستن بەهۆی کێشەی تەکنیکییەوە، رۆژی شەممە ٢٥ - ١٢ - ٢٠٢١ بەهێزترین تێلیسکۆپی جیهان رەوانەی بۆشایی ئاسمان کرا و لە خولگەکەی خۆی و لە دووریی ١.٥ ملیۆن کیلۆمەتر لە زەوییەوە جێگیر دەبێت.   تێلیسکۆپەکە ناوی جەیمس وێب ـە، دوای کارکردن بۆ ماوەی سێ دەیە و خەرجکردنی ملیاران دۆلار تێیدا، بە پێنج مووشەکەوە لە ناوەندی بۆشایی کۆرۆی گوینای فەرەنسا لە باشووری رۆژهەڵاتی ئەمریکای باشوور رەوانەی بۆشایی ئاسمان کرا.   لە تەممووزی ٢٠٢٢ تێلیسکۆپی جەیمس وێب دەست بە لێكۆڵینەوەکانی دەکات کە بەدواداچوونە بۆ چۆنێتیی دروستبوونی گەردوون  کۆمپانیای ئیپسۆسی فرەنەتەوەیی تایبەت بە راپرسی و توێژینەوە ئابوورییەکان، کە بارەگای سەرەکیی لە پاریسی پایتەختی فەرەنسایە، لە ٣٣ وڵات راپرسییەکی لەبارەی پێشبینییەکان بۆ ساڵی ٢٠٢٢ کردووە، ٧٧ % ی بەشداربووانی راپرسییەکە گەشبینن بەوەی کە ساڵی ٢٠٢٢ لە ساڵی ٢٠٢١ باشتر دەبێت. بەڵام  ٣٨ % یان پێیانوایە لەلایەن حکومەتێکی بیانییەوە ئینتەرنێت لە سەرانسەری جیهان پەکدەخرێت.  راپرسی و پێشبینییەکان تەنیا بۆ سەر زەوی نین و ئێستا پێشبینییەکان بۆ دەرەوەی گۆی زەویشە. ١٦ % ـی بەشداربووانی راپرسییەکەی کۆمپانیای ئیپسۆس پێیانوایە لە ٢٠٢٢ تەنێکی ئاسمانی بەر زەوی دەکەوێت، ١٤ % ـش پێیانوایە بوونەوەری ئاسمانی سەردانی زەوی دەکەن  ئەمریکا و هاوپەیمانەکانی لە ناتۆ لە هەنگاوەکانی رووسیا بەرەو ئۆکراینا و کۆکردنەوەی هێز "بەدرێژایی" سنوورەکەی نیگەرانن و هۆشداری لە ئەگەری شەڕ و پێکدادان لەنێوان ئۆکراینا و سوپای رووسیا دەدەن. هاوکات ترسیشیان هەیە لەوەی رووسیا بیەوێت ئۆکراینا داگیربکات. بۆ بەرپەچدانەوەی ئەمەش ئەمریکا بەردەوام دەڵێت دەڵێت لە ئەگەری هەر داگیرکارییەکی رووسیا، سزای ئابووریی "قورس" دەخەنە سەر رووسیا.  دانوستاندنەکانی ئێران و وڵاتانی ٤+١ لەبارەی بەرنامە ئەتۆمییەکەی ئێران لە مانگی نیسانی ئەمساڵ لە ڤیەننای پایتەختی نەمسا دەستیانپێکرد، شەش گەڕی دانوستاندنەکان بەڕێوەچوون، بەڵام لە دوای هەڵبژاردنی سەرۆککۆماری نوێی ئێران لە حوزەیرانی ئەمساڵدا، ئێران تاکلایانە گفتوگۆکانی هەڵپەسارد. ئیسرائیل هەڕەشەی هێرشی یەکلایەنە دەکات و پێشبینی دەکرێت لە ئەگەری شکستهێنانی دانوستاندنە ئەتۆمییەکان، پێکدادانی سەربازیی لەنێوان ئیسرائیل و ئێران رووبدات.  پەیمانگەی واشنتن بۆ سیاسەت لە رۆژهەڵاتی ناوەڕاست بە کشانەوەی ئەمریکا لە عێراق، وڵاتەکە تووشی ناسەقامگیریی سیاسی و ئەمنی دەبێت.