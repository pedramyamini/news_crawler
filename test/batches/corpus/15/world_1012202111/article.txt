بەپێی ئاماری لێکۆڵینەوەی زانکۆیەکی ئەمریکی، کەمترین سەرقاڵبوونی شۆفێر بە مۆبایل و دابەزاندنی بەرنامەیەک ٢٣ چرکەی پێدەچێ، بەڵام یاساکانی هاتووچۆ دەڵێن ئەو ماوەیە بۆ سەرقاڵبوونی شۆفێر ماوەیەکی زۆرە و شۆفێر رووبەڕووی رووداو دەکاتەوە.  ڤێنس پاتین لە ویلایەتی ئۆریگۆنی ئەمریکا ئۆتۆمبیلە تێسلاکەی لێدەخوڕێت، بەڵام دەشتوانێت هاوکات یاری ئەلیکترۆنیش بکات.  ڤێنس پاتین کە رۆژنامەڤانە دەڵێت، "سکای فۆرس، پۆلیتۆپیا و تەنانەت یاری سۆلیتێریش دەکرێت لەکاتی ئۆتۆمبێل لێخوڕیندا بکەیت. هەندێ یاری دیکەش هەن کە ئاڵۆزن و پێویست دەکات ئۆتۆمبێلەکە لە شوێنێکدا پارک بکەیت ئینجا یارییەکە بکەیت".  شاشەی ئۆتۆمبێلەکەی تێسلا بەر لە چالاکبوونی دەڵێت، یارییەکان تەنیا بۆ سەرنشینانە؛ شۆفێرەکانیش دەتوانن خۆیان بە سەرنشین لە قەڵەم بدەن.  واتە بە درۆکردنێكی دیجیتاڵی دەچیتە نێو یارییەکانەوە. بەڕێوەبەرایەتیی نیشتمانیی ئاسایشی هاتووچۆی رێگە خێراکانی ئەمریکا دەڵێت، لە ساڵی ٢٠١٩ دا سەرووی ٣ هەزار کەس بەهۆی سەرقاڵبوونیانەوە لەکاتی ئۆتۆمبێل لێخوڕیندا، تووشی رووداوی هاتوچۆبوون و گیانیان لەدەستداوە.  ڤێنس پاتین دەشڵێت، "من هەواداری تێسلام، پێموایە ئۆتۆمبێلە کارەباییەکانیان ژینگەکەمان بە جوانی دەهێڵنەوە، بەڵام ئەم شاشەیە بە راستی لەگەڵ ئیشە جوانەکانی تێسلا ناگونجێت، زۆر مەترسیدارە".