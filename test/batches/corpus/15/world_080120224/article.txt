لە مانگی کانوونی دووەمی هەموو ساڵێک گەشتیاران و شاخەوانان لە نێوخۆی ئەمریکا و کەنەداوە دەچنە پارکی رۆبنسن بۆ ئەوەی بەشداریی لە فیستیڤاڵی سەرکەوتن بەسەر شاخی بەستوودا بکەن.   ئیسن بەیکەر، شاخەوانێكە و دەڵێت، "مامەڵە لەگەڵ سەرما بەشێکی گەورەی سەرکەوتنە بەسەر شاخی سەهۆڵدا، بەڵام بە هەوڵدان و هەڵەکردن دەتوانی فێری تاکتیکی جیاواز بیت بۆ ئەوەی بە گەرمی بمێنیتەوە و دەزانی پێویستە چ جۆرە جلوبەرگێک لەبەر بکەیت. هەرکاتێک ئەنجامتدا، دەزانی چۆن مامەڵە لەگەڵ سەرمادا بکەیت. "   ئەوانەی بەشداری لە فیستیڤاڵەکەدا دەکەن دەبێت زۆر وریابن و رێنوێنییەکانی سەلامەتی بەباشی جێبەجێ بکەن؛ کڵاوی سەلامەتی لەسەر بکەن، دەستکێش لەدەست بکەن، پێڵاوی تایبەت لەپێبکەن و دوو شیشی خۆگرتن بە سەهۆڵەوە لەدەست بگرن. لە هەمووشی گرنگتر ئەوەیە لە پەتی سەلامەتی دڵنیا ببنەوە بۆ ئەوەی لە ئەگەری خزان، لە بەرزایی نەکەونە خوارەوە.