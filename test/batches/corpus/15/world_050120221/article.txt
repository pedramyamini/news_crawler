ئەو گەرماوە حه‌وت كیلۆمه‌تر له شارۆچکەکەوە دووره، هاوینان هاونیشتمانییان بۆ وەرگرتنی "شیفا" مەلەی لێدەکەن و زستانانیش له‌لایه‌ن ئه‌و كه‌سانه‌ی ده‌یانه‌وێت گامێش و ئه‌سپه‌كانیان بشۆن، بەکاردەهێندرێت. له كاتێكدا پله‌ی گه‌رما لە شارۆچکەکە ٢٠ پله‌ی ژێر سفرە، کەچی پلەی گەرمیی ئاوی ئەو گەرماوە ٤٠ ـی سەدییە.  باران ئایلو گاوانە و دەڵێت، "گامێشەکانمان لە هەموو پشوویەکی هەفتەدا دەهێنینە ئێرە بۆئەوەی بیانشۆین، چونکە بەهۆی مانەوەیان لە تەویلە چڵکن دەبن. جا بۆ پاککردنەوەیان دەیانهێنینە ئێرە و بە خاوێنی دەیانبەینەوە".  گه‌نجانی گونده‌كه به‌بێ گوێدانه كه‌شوهه‌وای ساردی ناوچه‌كه، كاتێک گامێش و ئه‌سپه‌كانیان ده‌خه‌نه گەرماوەکەوە، خۆشیان له‌سه‌ر پشتیانه‌وه نمایش دەکەن، به شێوازی جۆراوجۆر خۆیان هەڵدەدەنە نێو ئاوەکە.  خالید ئاکن کە گاوانە و خەڵکی شارۆچکەی مۆرشینە، باس لەوە دەکات، "ناوبەناو ئێمەش دەچینە نێو گەرماوەکە. بەهۆی بوونی رێژەی بەرزی سۆدە تێیدا، بۆ خەڵکی دەبێتە شیفا".  هاونیشتمانییان ماوەی سێ کاژێر گامێشەکانیان لە گەرماوەکەدا دەهێڵنەوە، دواتریش بە پاکوخاوێنی دەیانگەڕێننەوە.