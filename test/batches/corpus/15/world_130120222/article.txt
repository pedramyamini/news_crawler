لەم رۆژانەی دواییدا، بەهۆی رۆچوونی زەوییەوە، لەو هەرێمە لانیکەم ٢٤ کەس گیانیانلەدەستداوە. بەرپرسانی بەرگریی شارستانیی هەرێمەکە رایانگەیاند لە ١٤٥ شار و شارۆچکە بەهۆی لافاوەوە باری نائاسایی راگەیێنراوە.   لانیکەم ١٧ هەزار کەس ناچاربوون ماڵەکانیان جێبێڵن. بە گوێرەی پەیمانگەی کەشناسیی بەرازیل، لە ١٠ رۆژی یەکەمی ساڵی ٢٠٢٢ ـدا، لە هەندێ ناوچەی هەرێمی میناس گێریاس زیاتر لە ٤٠٠ ملیمەتر باران باریوە.   ئەو دیمەنانەی لە ئاسمانەوە گیراون قەبارەی زیانی لافاوەکە لە شارەکانی گۆڤەرنادۆر ڤالادەیرس و پۆنتێ نۆڤا نیشاندەدەن.   بەرپرسانی بەرازیل رایانگەیاندووە چاودێریی ٤٢ بەنداو دەکەن کە مەترسی ئەوەیان لێدەکرێت ئاوڕێژبن، کە سیانیان لە مەترسیی بەرزدان.