هۆڵی ژمارە ٢٣٧ی دادگای باڵای هامبۆرگ. کاژێر ١٢: ٥٠ رۆژی پێنجشەممە ١٣ی ١ی ٢٠٢٢. یولیا شتونتس داواکاری گشتی لە دادگای فیدراڵی ئەڵمانیا لەگەڵ هاوکارێکی دیکەی دۆسێیەکانی سکاڵانامە لەسەر مێزیکی دەستی راستی هۆڵەکە ئامادە دەکەن. شەش خولەک دواتر، مارتین هایزینگی پارێزەر و ژنێکی دیکەی هاوکاری دێنە ژوورەوە و بەپێی هەلومەرجی خۆپاراستن لە کۆرۆنا، نێوبڕێکی پلاستیکی لە نێوانیاندایە و هەر یەکێکیان لاپتۆپێک لەسەر مێزەکە دادەنێت.