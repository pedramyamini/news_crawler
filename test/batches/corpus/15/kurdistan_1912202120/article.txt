لەدوای بارانێكی زۆر ئاستی رووبار و دەریاچەکان بەرز دەبنەوە و دەگاتە شوێنە دوورەکانیش؛ هەندێکجار بە کاریگەریی جوگرافیا ئاوەکە پەنگ دەخواتەوە و دەگەڕێتەوە، لەگەڵ بەردەوامبوونی بارانەکە لافاو دروستدەبێت. جۆری دووەمی لافاوەکان بەهۆی کۆبوونەوەی ئاو لە زەوییە نزمەکان یاخود حەوزەکانەوە دروستدەبێت.  لە کاتە ئاساییەکاندا ئاوی کۆبووەوە دەچێتە چینەکانی خوارەوەی زەوی و تێکەڵ بە ئاوی ژێر زەوی دەبێت، بەڵام کاتێك کە زەوی بە ئاو تێربوو، ئەوا بەرز دەبێتەوە و لافاو دروستدەبێت.  جۆری سێیەم بەهۆی دروستکردنی خانوو و باڵەخانەکانە لەو شوێنانەی کە لەژێر ئەگەری دروستبوونی لافاودان؛ باراناوەکان تۆڕی ئاوەڕۆکان پڕدەکەنەوە و بۆسەر زەوی بەرزدەبنەوە؛ کۆنکرێتی باڵەخانەکان رێگە بە زەوی نادەن باراناوەکە هەڵبمژێت و دواجار لافاو دروستدەبێت.