ئەمڕۆ هەینی ٠٤ - ٠٣ - ٢٠٢٢ تەقینەوەیەک لە مزگەوتێکی شاری پێشەوار لە باکووری رۆژهەڵاتی پاکستان روویدا. پێشەوار نزیکەی ١٩٠ کیلۆمەتر لە ئیسلام ئاباد، پایتەختی وڵاتەکە دوورە.  بەپێی گوتەی شایەتحاڵێک بە ناوی زاهید خان کە قسەی بۆ ئەی ئێف پی کردووە، کەسێک پێشتر تەقەی لە دوو پۆلیس کردووە و دواتر چووەتە نێو مزگەوتەکە، "دوای چەند چرکەیەکیش گوێم لە دەنگی تەقینەوەکە بوو".  محەممەد عاسیم خان، گوتەبێژی نەخۆشخانەی پێشەوار ئەوە پشتڕاستدەکاتەوە کە بە لای کەمەوە ٣٠ کەس گیانیان لەدەستداوە و نەخۆشخانەکەیان خراوەتە دۆخی فریاگوزاری.  تەقینەوەکە بووەتە هۆی شکانی پەنجەرە و زیانگەیاندن بە چەند باڵەخانەیەک نزیک مزگەوتەکە.