ناوەندێکی لێکۆڵینەوەی سوێدی ئامارێکی بڵاوکردەوە و رایگەیاند، لە یەکێک لە گەورەترین سایتە پۆڕنۆگرافییەکانەوە لێکۆڵینەوەیان کردووە و دەرکەوتووە، ساڵی رابردوو سوێدییەکان لە ریزبەندی ١٩ یەمینی جیهاندا بوون لە سەیرکردنی فیلمە رووتەکاندا.  ناوەندەکە ئاماژەی بەوەش داوە، هەرچەندە ژمارەی دانیشتوانی وڵاتەکە زۆر نییە، بەڵام سوێدییەکان حەزیان لە فیلمی رووت زۆرە و ژمارەیەکی زۆریش لە سەیرکەرانی ئەو جۆرە فیلمانە زیاتر حەزیان لە فیلمی رووتی کاریکاتێرییە.   ئیدا رۆندبێری، پسپۆڕێکی بواری سێکسە و دەڵێت، "دەتوانین بڵێن سەیرکردنی فیلمی رووت لەنێو سوێدییەکان بەربڵاوە و ئەو جۆرە فیلمانە لای سوێدییەکان سەرنجڕاکێشن. ئامارەکان ئەو راستییە نیشان دەدەن کە هێشتا سوێدییەکان تێڕوانینیان بۆ کلیپە پۆڕنۆکان گەورە و بەربڵاوە. "  ئیدا رۆندبێری گوتیشی، "سێکس و خەیاڵە سێکسییەکان لە نێو بەشێکی زۆری کۆمەڵگەی سوێدی زۆر لە بیرۆکەی سیاسی و بابەتی بیروڕا بەربڵاوترن؛ ئیمە باس لە خواستێک دەکەین کە تێکەڵ بووە بە خەیاڵی سوێدییەکان و زەحمەتە بەئاسانی بەسەریدا زاڵ بن. "  ئیدا ڕۆندبێری ئاماژەی بەوەشکرد، "بەراورد بە ساڵانی رابردوو، سوێدییەکان بەرەو داخراوی زیاتر رۆیشتوون، بەتایبەت لە رووی سیاسییەوە. ئەوە کاریگەری لەسەر تەواوی جوومگەکانی ژیان هەبووە، لەوانەش سەیرکردنی فیلمە رووتەکان کە زیاتر بووە. جیهان بەردەوام لە گۆڕانکاریدایە و کۆرۆنا کاریگەری گەورەی لەسەر ژیانی تاک هەبووە. "  پسپۆڕەکەی بواری سێکس پێی وایە دوو هۆکاری سەرەکی هەن کە وادەکەن سوێدییەکان حەز لە سەیرکردنی فیلمی رووتی کاریکاتێری بکەن. هۆکاری یەکەم ئەوەیە کە کاریکاتێرەکە بۆشایی زیاتر بۆ خەیاڵە تایبەتەکان جێدەهێڵێت. هۆکاری دووەمیش پەیوەندی بە رەوشتەوە هەیە کە سوێدییەکان پێیانوایە سەیرکردنی فیلمە کاریکاتێرییەکان باشترە لەوەی سەیری جەستەی خەڵک بکرێت، چونکە لە سەیرکردنی کاریکاتێردا کەس هەست بە ئازار ناکات.  ئامارەکە دەریخستووە ٧٢ % ـی بینەری سایتە پۆڕنۆکان پیاوانن و ٢٨ % یش ئافرەتانن.  ئەم ئامارە لە کاتێکدایە، لێکۆڵینەوەکان هۆشداری دەدەن لە ئاڵوودەبوون بە سەیرکردنی سایتە پۆڕنۆکان و کاریگەرییە نەرێنییەکانیان لەسەر ژیانی مرۆڤ.