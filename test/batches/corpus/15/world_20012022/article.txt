زانکۆی مشیگن رایگەیاند، ئەو پارەیە بەسەر هەزار و ٥٠ کەسدا دابەشدەکرێت.  ئەو کەسانەی خۆیان بە قوربانی ناساندووە دەڵێن پارێزەرەکانیان بڕیاردەدەن کە چۆن ٤٦٠ ملیۆن دۆلار لە نێوانیاندا بەشبکرێت و ٣٠ ملیۆنی دیکەش بۆ سکاڵاکارەکانی داهاتوو هەڵدەگیرێت.  ئەوانەی سکاڵایان تۆمارکردووە، زۆربەیان پیاون. دەڵێن پشتر دکتۆرێک بە ناوی رۆبەرت ئەندرسن، کە لە زانکۆی میشگن کاریکردووە، گێچەڵی سێکسی بە نەخۆشەکان کردووە.   ئەو دکتۆرە لە ساڵی ١٩٦٦ تاوەکو ٢٠٠٣ لەو زانکۆیە کاری کردبوو. ساڵی ٢٠٠٨ کۆچی دواییکرد.  ژمارەیەک لەوانەی دەڵێن دکتۆرەکە گێچەڵی سێکسیی پێکردوون، یاریزانی تۆپی پێ و وەرزشڤانن.  زانکۆی مشیگن کۆمپانیایێکی تایبەتی راسپاردبوو بۆ ئەوەی لێکۆڵینەوە لە بابەتەکەدا بکات، لە ئەنجامدا بۆی دەرکەوتووە کە بەڕێوەبەرایەتیی زانکۆکە زۆر دەرفەتی هەبووە دکتۆرە دەستدرێژیکارەکە بوەستێنێت، بەڵام نەیکردووە.