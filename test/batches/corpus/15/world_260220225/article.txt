نووسراوەکە ئاڕاستەی ئەنتۆنی بلینکن، وەزیری دەرەوەی ئەمریکا کردووە، لە نووسراوەکەدا ئاماژە بەوە دراوە کە تاوەکو ٢٥٠ ملیۆن دۆلار بەبێ لەبەرچاوگرتنی هیچ بەندێکی یاسایی بۆ ئۆکراینا بنێرێت.  نزیکەی ٣٥٠ ملیۆن دۆلاریش بۆ خزمەتگوزارییە سەربازییەکان، مەشق و راهێنان بە سەربازانی ئۆکراینی دابین بکرێت.  پێشتر سەرۆکی ئەمریکا داوای لە ڤۆلۆدیمیر زێلێنسکی، سەرۆکی ئۆکراینا کردبوو کە وڵاتەکە بەجێبهێڵێت، بەڵام ئەو لە وەڵامدا گوتبووی کە لە ئۆکراینا دەمێنێتەوە و پێویستی بە چەکە.   هەروەها دوێنێ، نانسی پێلۆسی، سەرۆکی ئەنجوومەنی نوێنەرانی ئەمریکا ئاماژەی بەوەدا، بڕیاریان داوە بە بەهای ٦٠٠ ملیۆن دۆلار چەک بۆ ئۆکراینا دابین بکەن بۆ ئەوەی پارێزگاری لە خۆیان بکەن.  لە رۆژانی رابردوودا چەند جارێک لە بەشێك لە میدیاکان و تۆڕە کۆمەڵایەتییەکان وا بڵاوکرایەوە کە سەرۆکی ئۆکراینا هەڵاتووە، بەڵام ئەو دووجار لە کیێڤی پایتەختی وڵاتەکە ڤیدیۆی لایڤی تۆمار کرد و بڵاویکردەوە.  شەڕ و پێکدادانەکان تا دێت زیاتر دەبن و رووسیاش دەڵێت، چووەتە پایتەختی وڵاتەکە، بەڵام ئۆکراینا رەتی دەکاتەوە.  بەیانیی ئەمڕۆ دوو مووشەک ئاڕاستەی کیێڤی پایتەختی ئۆکراینا کران کە یەکێکیان بەر باڵەخانەیەکی نیشتەجێبوون کەوتووە و هێزەکانی فریاکەوتن بەرەو باڵەخانەکە دەچن.   ئەو مووشەکانەی ئاڕاستەی کیێڤ کراون یەکێکیان بەگوتەی رۆیتەرز لە نزیک فڕۆکەخانەی ژولیانی کەوتووەتەخوارەوە.   پێشتر ئیگۆر کۆناشێنکۆڤ، گوتەبێژی وەزارەتی بەرگریی رووسیا رایگەیاند، "شەوی رابردوو هێزەکانی رووسیای فیدراڵ بە مووشەکی دوورهاوێژ لە ئاسمان و دەریاوە ژێرخانە سەربازییەکانی سوپای ئۆکراینایان کردووەتە ئامانج. "  هەروەها لە لایەکی دیکەوە وەزارەتی بەرگریی رووسیا رایگەیاند، هێزەکانیان دەستیان بەسەر شاری مێلیتۆپۆڵ لە ئۆکراینا گرتووە.  ئیگۆر کۆناشێنکۆڤ، گوتەبێژی وەزارەتی بەرگریی رووسیا رایگەیاند، "شەوی رابردوو هێزەکانی رووسیای فیدراڵ بە مووشەکی دوورهاوێژ لە ئاسمان و دەریاوە ژێرخانە سەربازییەکانی سوپای ئۆکراینایان کردووەتە ئامانج. "