وەزارەتی تەندروستیی ئیسرائیل رایگەیاندووە، سەرۆکوەزیران و شاندەکەی لەگەڵیدا بوون، دوای گەڕانەوەیان لە ئیمارات کەرەنتین دەکرێن و سبەی چوارشەممە ١٥ - ١٢ - ٢٠٢١ پشکنینی جۆری PCRـیان بۆ دەکرێ، مەکتەبی راگەیاندنی سەرۆکوەزیرانیش پشتڕاستی کردووەتەوە کە یەکێک لە ئەندامانی شاندەکەیان نیشانەکانی کۆرۆنای لێ دەرکەوتووە.  دوای بوونی بە سەرۆکوەزیران نەفتالی بێنێت، رۆژی یەکشەممە ١٢ - ١٢ - ٢٠٢١ لە یەکەمین سەردانی ئاشکرایدا بە یاوەری شاندێک چوونە ئیمارات و لەگەڵ گەورە بەرپرسانی ئەو وڵاتە کۆبوونەوە.    لە میانی سەردانەکەیاندا بۆ ئیمارات شاندەکەی ئیسرائیل لەگەڵ شانشینی ئیماراتی عەرەبی و گەورە بەرپرسانی ئەو وڵاتە چەندین دیداری گرنگ و ستراتیژییان لە بوارەکانی، وەبەرهێنان، ئاڵوگۆڕی بازرگانی، خۆراک، وزە، تەندروستی و ئەلیکترۆنی ئەنجام داوە، ئەوەش لە چوارچێوەی ئاساییکردنەوەی پەیوەندییەکان کە هەردوولا ساڵی رابردوو واژۆیان کرد.