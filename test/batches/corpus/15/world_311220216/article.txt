رۆژی پێنجشەممە ٣٠ - ١٢ - ٢٠٢١ فیدا حوسێن، ئەفسەری پۆلیسی شاری بەلوچستان رایگەیاند، تەقینەوەکە لە دەرەوەی کۆلێژی زانستی شاری بەلوچستان روویداوە.  باقی حوسێن، کە یەکێک بوو لە تیمەکانی فریاکەوتن گوتی تەرمی سێ کەسیان گواستووەتەوە، ئەمە جیا لەوەی دەیانی دیکەش بە برینداری رەوانەی نەخۆشخانە کراون، یەکێک لە بریندارەکایش بەهۆی سەختیی برینەکەیەوە گیانی لەدەستداوە.   بەهۆی پشووی زستانەوە کۆلێژەکە داخرابوو؛ بۆیە هیچ مامۆستا و قوتابییەک لەنێو قوربانیاندا نەبوون.   تائێستا هیچ کەسێک بەرپرسیاریێتی خۆی لە تەقینەوەکە رانەگەیاندووە. بەڵام لە هێرشی لەمشێوەیەی پێشووتردا گروپە چەکدارەکان و جوداخوازان تۆمەتبارکراون.  بەلوچستان بۆ ماوەیەکی درێژە بووەتە گۆڕەپانی گرووپە چەکدارەکان کە بۆ ماوەی چەندین دەیە تەقینەوە دەکەن و هێرش دەکەنە سەر خەڵکی سڤیل و هێزە ئەمنییەکان، بۆ ئەوەی گوشار بخەنە سەر حکومەت رێگەیان پێبدات سەربەخۆ بن.  ئیسلامئابادیش هەمیشە جەخت لەوە دەکاتەوە ئاسایشی بەلوچستانیان کۆنتڕۆڵکردووە، بەڵام تووندوتیژی و پێکدادان هەر بەردەوام بووە.