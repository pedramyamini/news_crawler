ساڵی ٢٠٢١ بۆ کۆچبەران ساڵێکی ناخۆش بوو، چەندین رووداوی دڵتەزێن لە رێگەدا تووشی کۆچبەران بووە، هەندێکیان لە نێوەڕاستی دەریادا بەلەمەکەیان نقوومبوون، هەندێکی دیکەیان لە رووداوی هاتووچۆدا گیانیان لەدەستدا و بەشێکی دیکەش لە سنوورەکان بەدەم چاوەڕوانیی کردنەوەی سنوورەوە بەهۆی سەرما، برسێتی و نەخۆشییەوە گیانیان لەدەستداوە.   بە گوێرەی ئاماری رێکخراوی کۆچی نێودەوڵەتی، وێڕای ئەوەی کە بەهۆی پەتای کۆرۆنا، قەدەخەی هاتووچۆ و تووندوتۆڵکردنی سنوورکانەوە ژمارەی کۆچبەران لە سەرانسەری جیهان بەراورد بە پێش بڵاوبوونەوەی کۆرۆنا کەمیکردووە، بەڵام گیانلەدەستدانی کۆچبەران بەراورد بە ساڵی ٢٠٢٠ زیادیکردووە.  لە ساڵی ٢٠٢١ ـدا زیاتر لە چوار هەزار و ٤٧٠ کۆچبەر لە سەرانسەری جیهان لە رێگەی کۆچدا گیانیان لەدەستداوە، ئەوە لە کاتێکدایە لە ساڵی ٢٠٢٠ تەنیا چوار هەزار و ٢٣٦ کۆچبەر لە رێگەی کۆچەوە گیانیان لەدەستدابوو.   زۆرترین ئەو کۆچبەرانەی گیانیان لەدەستداوە ئەوانە بوون کە ئامانجیان گەیشتن بووە بە وڵاتانی ئەوروپا کە ژمارەیان دوو هەزار و ٧٢٠ کۆچبەر بوون. لانیکەم ٩٣٧ کۆچبەری دیکە لە کاتی رۆیشتن بەرەو دوورگەکانی کەناری لە زەریای ئەتڵەسیدا گیانیان لەدەستداوە، ئەوانە ئەو کۆچبەرانەبوون کە لە مەغریب و جەزائیرەوە ئەو رێگەیەیان گرتبووەبەر.   لە سنووری نێوان تورکیا و یۆنان، ٤١ کۆچبەر لە ساڵی ٢٠٢١ ـدا گیانیان لەدەستداوە، لە سنووری نێوان بێلاڕووس و وڵاتانی رۆژهەڵاتی یەكێتیی ئەوروپا (پۆڵەندا , لیتوانیا و لاتڤیا)ـش ٢١ کۆچبەر گیانیان لەدەستداوە.  لانیکەم ٤٢ کۆچبەری دیکەش لە رێگەی دەریایی نێوان سۆماڵ و یەمەن گیانیان لەدەستداوە کە ئامانجیان ئەوە بووە لە یەمەنەوە خۆیان بگەیێننە وڵاتانی رۆژهەڵاتی نێوەڕاست، هەزار و ٣١٥ لەو کۆچبەرانە لە دەریای نێوەڕاستدا گیانیان لەدەستداوە، ئەوانە ئەو کۆچبەرانە بوون کە لە وڵاتانی ئەفریقاوە بە رێگەی وشکانی چوونەتە لیبیا و لەوێشەوە هەوڵیانداوە بە دەریادا بگەنە ماڵتا و ئیتاڵیا.  لە ئەمریکای باکوور، نێوەڕاست و باشوور، واتە کیشوەرە ئەمریکییەکان بە گشتی هەزار و ١٢١ کۆچبەر گیانیان لەدەستداوە.  زۆرترینیان ئەوانە بوون کە لە سنووری مەکسیکەوە هەوڵیانداوە بگەنە ئەمریکا کە ٦٥١ کۆچبەر بوون.   ژمارەی کۆچبەرە نایاساییەکان بەراورد بە ساڵی ٢٠٢٠، لە ٢٠٢١ ـدا بە رێژەی ٧٠ % زیادیکردووە.  نزیکەی ١٦٠ هەزار کۆچبەر هەوڵیانداوە خۆیان بە نایاسایی بگەیێننە نێو خاکی یەکێتیی ئەوروپا، کۆچبەران لە رێگەی جیاوەزەوە هەوڵەکانییان تاقی کردووەتەوە کە بەو شێوەیەن:  نزیکەی ٨ هەزار کۆچبەر هەوڵیانداوە لە سنووری بێلاڕووسەوە بچنە نێو وڵاتانی رۆژهەڵاتی یەکێتیی ئەوروپا، واتە پۆڵەندا، لیتوانیا و لاتڤیا، ئەو کۆچبەرانەی لەو رێگەیەوە هەوڵیانداوە زۆربەیان خەڵکی هەرێمی کوردستان و عێراق بوون.  ٤٨ هەزار و ٥٠٠ کۆچبەر هەوڵیانداوە لە رێگەی رۆژئاوای بەڵکانەوە خۆیان بگەیێننە نێو یەکێتیی ئەوروپا.  زیاتر لە ٣٧ هەزار کۆچبەر هەوڵیانداوە لە رێگەی نێوەڕاست، رۆژئاوا و رۆژهەڵاتی دەریای نێوەڕاستەوە بچنە ئەوروپا، ئەوانە خەڵکی رۆژهەڵاتی نێوەڕاست و باکووری ئەفریقا بوون.  ١٦ هەزار و ٧١٠ کۆچبەر لە وڵاتانی رۆژئاوای ئەفریقاوە هەوڵیانداوە بگەنە ئەوروپا.   چەند کۆچبەر گەیشتوونەتە ئەوروپا؟  بەگوێرەی ئاماری کۆمیسیاری باڵای نەتەوە یەکگرتووەکان بۆ کاروباری پەنابەران (UNHCR) لە ساڵی ٢٠٢١ ـدا:  لە ساڵی ٢٠٢١ ـدا نزیکەی ١٦٠ هەزار کۆچبەر هەوڵیانداوە خۆیان بگەیێننە وڵاتانی ئەوروپا، لەو رێژەیە ١١٣ هەزار و ٢٨٨ کۆچبەر گەیشتوون. کە بەو شێوەیە بەسەر وڵاتانی ئەوروپادا دابەشبوون:  ئیسپانیا، ٣٩ هەزار و ٤٨٢ کۆچبەر.  ئیتاڵیا، ٦٣ هەزار و ٦٢ کۆچبەر.  یۆنان، ٨ هەزار و ١٤٥ کۆچبەر  دوای گەیشتنیان بەو پێنج وڵاتە، بەشێکیان چوونەتە وڵاتانی دیکەی ئەوروپا.  ئەو کۆچبەرانەی کە لەساڵی ٢٠٢١ ـدا خۆیان گەیاندووەتە وڵاتانی ئەوروپا زۆرینەیان خەڵکی تونسن کە ١٤ هەزار و ٣٤٢ کەس بوون، بەدوای ئەویشدا رێژەی کۆچبەران بەو شێوەیەن:  بەنگلادش: شەش هەزار و ٤٥٥٥ بە گوێرەی راپۆرتێکی دزەپێکراوی ئاژانسی فرۆنتێکس، تەنیا لە شەش مانگی یەکەمی ساڵی ٢٠٢١ ـدا ٨ هەزار و ٢٣٩ کۆچبەر لە وڵاتانی یەکێتیی ئەوروپاوە دیپۆرتکراونەتەوە بۆ وڵاتەکانی خۆیان.