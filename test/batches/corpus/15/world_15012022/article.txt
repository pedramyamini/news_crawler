لە تەممووزی ٢٠١٥ دا ئاگربەستی دوو ساڵ و نیوی نێوان پەکەکە و حکومەتی تورکیا کۆتاییهات و قۆناخێکی نوێ لە شەڕ و پێکدادانی نێوان گەریلا و هێزە ئەمنییەکانی تورکیا دەستیپێکردەوە. گرووپی قەیرانی نێودەوڵەتی دەڵێت، لەو کاتەوە "تووندوتیژییەکان" کاریگەری گەورەیان لەسەر شار و شارۆچکە کوردنشینەکان هەبووە.  وەک لە راپۆرتەکەی گرووپی قەیرانی نێودەوڵەتیدا هاتووە، سێ هەزار و ٦٧١ کەس لەوانەی کە کوژراون، گەریلای پەکەکە و کەسانی چالاکی سەر بە پەکەکە بوون لە باکووری کوردستان و تورکیا؛ هەزار و ١٣٨ کەسیان سەرباز، پۆلیس و گوندپارێز بوون، ٥٩٣ کەسیان هاونیشتمانی و هاووڵاتی سڤیل بوون، ٢٢٦ کەسیان لە شوێنی نزیک لە شەڕ و پێکدادانەکان کوژراون و نازانرێت کە ئایا چەکدار و سەرباز بوون یان هاووڵاتیی سڤیل.   گرووپی قەیرانی نێودەوڵەتی، ئاماری مانگ بە مانگی شەڕ و پێکدادانەکەی لە ماوەی ئەو چەند ساڵەی رابردوودا بڵاوکردووەتەوە، زۆرترین کوژراو لە مانگی شوباتی ٢٠١٦ دا تۆمارکراوە کە تێیدا ٢٦١ کەس کوژراون، کەمترینیش لە مانگی کانوونی دووەمی ٢٠١٨ دا بووە کە تێیدا چوار کەس کوژراون.   ئەوەی کە پەیوەندی بە ساڵی ٢٠٢١ ـەوە هەیە، ئامارەکە بەمجۆرەیە:  کانوونی دووەم: ١١ کەس کوژراون؛ نۆ گەریلا و دوو ئەندامی هێزی ئەمنیی تورکیا.   شوبات: ٣٤ کوژراو؛ ١٨ گەریلا، ١٤ ئەندامی هێزی ئەمنیی تورکیا و دوو هاووڵاتیی سڤیل.   ئادار: ٢٢ کوژراو؛ ٢٠ گەریلا و دوو سڤیل.   نیسان: ٤٤ کوژراو؛ ٣٥ گەریلا، هەشت ئەندامی هێزی ئەمنیی تورکیا و یەک هاووڵاتی سڤیل.   ئایار: ٧٥ کوژراو؛ ٦٩ گەریلا، پێنج ئەندامی هێزی ئەمنیی تورکیا و یەک هاووڵاتی سڤیل.  حوزەیران: ٤٣ کوژراو؛ ٣٢ گەریلا، شەش ئەندامی هێزی ئەمنیی تورکیا و چوار سڤیل.  تەمموز: ٢٨ کوژراو؛ ٢٤ گەریلا و چوار ئەندامی هێزی ئەمنیی تورکیا.   ئاب: ٥١ کوژراو؛ ٣٦ گەریلا، شەش ئەندامی هێزی ئەمنیی تورکیا و نۆ سڤیل.   ئەیلوول: ٢٦ کوژراو؛ ٢١ گەریلا، دوو ئەندامی هێزی ئەمنیی تورکیا و سێ سڤیل.   تشرینی یەکەم: ٣٧ کوژراو؛ ٣١ گەریلا، چوار ئەندامی هێزی ئەمنیی تورکیا و دوو سڤیل.   تشرینی دووەم: پێنج کوژراو؛ بەپێی راپۆرتەکە کوژراوەکان تەنیا گەریلا بوون.   کانوونی یەکەم: ١٥ کوژراو؛ ١٠ گەریلا، دوو ئەندامی هێزی ئەمنیی تورکیا و یەک سڤیل.  بەشێکی زۆری شەڕی نێوان گەریلاکان و سەربازانی سوپای تورکیا لەنێو خاکی هەرێمی کوردستان دەکرێت، ئەوەش کاریگەری گەورەی لەسەر ئەو ناوچانە هەبووە کە شەڕیان تێدایە.   ئەوەی کە پەیوەندی بە شوێنەوە هەیە، ئاماری قوربانییەکان بەم جۆرەیە:  باشووری کوردستان؛ ١٠٠٠ کوژراو   پارێزگای شرناخی باکووری کوردستان؛ هەزار و ٩٣ کوژراو  پارێزگای جۆلەمێرگ؛ ٧٩١ کوژراو   پارێزگای ئامەد؛ ٦٠٨ کوژراو  پارێزگای مێردین؛ ٤٢٠ کوژراو   پارێزگای دێرسیم؛ ٢٧٧ کوژراو   پارێزگای بەدلیس؛ ١٥٥ کوژراو   پارێزگای سێرت؛ ١٤٢ کوژراو   پارێزگای ئاگری؛ ١١١ کوژراو  پارێزگای چەولیک؛ ٩٠ کوژراو  پارێزگای ئێلیهـ؛ ٣٨ کوژراو   پارێزگای خارپێت؛ ١٩ کوژراو   پارێزگای ئەرزەڕۆم؛ ١٩ کوژراو   پارێزگای رووها؛ ١٨ کوژراو   پارێزگای سەمسوور؛ ١٧ کوژراو   پارێزگای ئەرزنجان؛ ١٤ کوژراو  گرووپی قەیرانی نێودەوڵەتی، وردەکاریی لەبارەی کوژرانی هێزە ئەمنییەکانی تورکیا بڵاودەکاتەوە و دەڵێت، لانیکەم هەزار و ٣١٨ کەسیان لێ کوژراون، لەو ژمارەیەش ٨٩٧ کەسیان سەرباز، ٣٠٢ کەسیان پۆلیس و ١١٩ کەسیان گوندپارێز بوون.   هەر بە گوێرەی راپۆرتەکە، ٥٣٥ کەس لە ئەندامانی هێزە ئەمنییەکانی تورکیا بە مینی چێندراو، ٤٦ کەسیان لەڕێگەی نیشانەشکێن، ٤٩ کەسیان لەڕێگەی هێرشی نارنجۆکییەوە کوژراون و ئەوانی دیکە هەموویان لە شەڕ و پێکدادانی راستەوخۆ یان لە ئەنجامی هێرشی گەریلاکانەوە کوژراون.