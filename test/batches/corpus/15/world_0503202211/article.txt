فه‌رمانگه‌ی په‌یوه‌ندییه‌كانی سه‌رۆكایه‌تیی كۆماری توركیا رایگه‌یاند، له په‌یوه‌ندییه ته‌له‌فۆنییه‌كه‌دا تاوتوێی هێرشی رووسیا بۆ سه‌ر ئۆكراینا و پێشهاته‌كانی ئه‌مدوایییه كراوه. هەروەها ئه‌ردۆغان جه‌ختیكردووه‌ته‌وه کە ته‌واوی هه‌وڵه‌كانیان چڕكردووه‌ته‌وه بۆ هێنانه‌وه‌دی ئاشتی له‌نێوان رووسیا و ئۆكراینا.  ئەوە لەکاتێکدایە تاوەکو ئێستا، سەرەڕای هەوڵە دیپلۆماتییەکان بۆ راگەیاندنی ئاگربەست و وەستاندنی شەڕ، هێشتا پێکدادان و هێرشەکانی رووسیا بۆ سەر ئەو وڵاتە بەردەوامن.  نەتەوە یەکگرتووەکان رایگەیاند، بەهۆی بۆردوومان و تۆپبارانی رووسیاوە، لەسەرەتای شەڕەوە تاوەکو ئێستا زیاتر لە ملیۆنێک و ٢٠٠ هەزار ئۆکراینی شارەکانیان جێهێشتووە، بەشێکیشیان بە پێ دەپەڕنەوە بۆ نێو پۆڵەندای دراوسێیان.