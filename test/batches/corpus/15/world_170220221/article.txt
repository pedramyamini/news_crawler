هۆکان شێڵبری، شارەزای زیندەوەرزانیی سوێدی بە میدیای وڵاتەکەی گوتووە، ئەو جۆرە جاڵجاڵۆکەیە یەکەمجار لە ناوچەیەکی شاری ساندڤیکن لە نێوەڕاستی سوێد لە قوتابخانەیەک بینراوە، دواتر بڵاوبووەتەوە و لە شوێنی دیکەش بینراوە، دەشڵیت، "ئەو جۆرە جاڵجالۆکەیە زۆر ژەهراوییە. "  جاڵجاڵۆکە ژەهراوییەکە مانگی کانوونی دووەمی رابردوو لە سوێد بینراوە، بەگوتەی شارەزا زیندەوەرزانییەکە، سەرەتا نەیانزانیوە ئەو جۆرەیان ژەهراوییە، بەڵام دوای لێکۆڵینەوە بۆیان دەرکەوتووە کە ژەهراویی و مەترسیدارە.  بەپێی لێکۆڵینەوەکانی ئەو شارەزایەی بواری زیندەوەرزانی، ئەو جۆرە جاڵجاڵۆکەیە لە باشووری ئەمریکاوە رووی لە سوێد کردووە و بەگوتەی ئەو، گوماندەکرێت لەگەڵ ئەو بارهەڵگرانە هاتبێت کە کەلوپەل و پێداویستیی دەگوازنەوە بۆ سوێد.