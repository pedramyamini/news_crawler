هێڵی شەمەندەفەری ئەڵمانیا رۆژی یەکشەممە ٢٧ - ٠٢ - ٢٠٢٢ رایگەیاند، ئۆفەری ئەوەیان خستووەتە بەردەم ئەو ئاوارانەی ئۆکراینا کە چوونەتە پۆڵەندا، بۆئەوەی بەبێ بەرامبەر بیانبەنە وڵاتەکەیان. کۆمپانیای دۆیچە بان - ی ئەڵمانی دەڵێت، رۆژانە زیاتر لە شەش شەمەندەفەر لە پۆڵەنداوە دێنە ئەڵمانیا، هەوڵیش دەدەن ئەو ژمارەیە زیاتر بکەن.  هاوکات هێڵی شەمەندەفەری نەمساش رایگەیاندووە، کۆمپانیای تایبەت بە هێڵی شەمەندەفەری وڵاتەکەی "OeBB" ئامادەیە بەبێ بەرامبەر ئەو کەسانە بباتە وڵاتەکەی کە لە جەنگی ئۆکراینا هەڵاتوون.  لیۆنۆری گێویسلەر، وەزیری گواستنەوەی نەمسا رایگەیاندووە، لەگەڵ کۆمپانیای "OeBB" رێککەوتوون کە ئەو ئۆکراینیانەی کە لە جەنگ هەڵدێن، "بەبێ تیکت" بیانبەنە وڵاتەکەیان.  وەزیرەکەی نەمسا ئاماژەی بەوەش کردووە، "لەم کاتانەدا گرنگە کە بەپەلە و سادەیی هاوکاری پێشکێش بکەین. ئەوەش ئەو کارەیە کە ئێستا ئێمە دەیکەین".  ئەمریکا و هاوپەیمانەکانی چەندین سزای ئابوورییان دژی رووسیا راگەیاندووە، ئەوەش بەهۆی داگیرکاریی رووسیا لە ئۆکراینا.     رۆژی ٢٤ - ٠٢ - ٢٠٢٢ ڤلادیمیر پووتین، سەرۆکی رووسیا فەرمانی بە سوپای وڵاتەکەی کرد ئۆپەراسیۆنی سەربازی بۆسەر ئۆکراینا ئەنجامبدەن.     تاوەکو ئێستا ئامارێکی فەرمی لەبارەی ژمارەی کوژراوەکان لەبەردەستدا نییە، هەردوو وڵاتیش [رووسیا و ئۆکراینا] ئاماری جیاواز لەبارەی دەستکەوتەکانیان بڵاودەکەنەوە.     ئەمریکا و هاوپەیمانەکانی چەندین سزای ئابوورییان دژی رووسیا راگەیاندووە، ئەوەش بەهۆی داگیرکاریی رووسیا لە ئۆکراینا.  رۆژی ٢٤ - ٠٢ - ٢٠٢٢ ڤلادیمیر پووتین، سەرۆکی رووسیا فەرمانی بە سوپای وڵاتەکەی کرد ئۆپەراسیۆنی سەربازی بۆسەر ئۆکراینا ئەنجامبدەن.  تاوەکو ئێستا ئامارێکی فەرمی لەبارەی ژمارەی کوژراوەکان لەبەردەستدا نییە، هەردوو وڵاتیش [رووسیا و ئۆکراینا] ئاماری جیاواز لەبارەی دەستکەوتەکانیان بڵاودەکەنەوە.