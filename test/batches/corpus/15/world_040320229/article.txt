ئەو خوێندکارە کوردانە رۆژی پێنجشەممە ٣ی ئاداری ٢٠٢٢ لەڕێگەی تۆڕی کۆمەڵایەتیی تویتەرەوە تویتێکیان بڵاوکردووەتەوە و ئاماژەیان بەوە داوە، ژمارەیان ١٥٠ خوێندکارە و خەڵکی شاری وانی باکووری کوردستانن.  بەهۆی بەردەوامیی هێرشی رووسیا بۆسەر ئۆکراینا، خوێندکارەکان لە دۆخێکی سەختدا دەژین و ناتوانن دەنگیان بە کەس بگەیێن.  ئەو خوێندکارە کوردانە لە تویتەکەدا داوایان کردووە بەهانایانەوە بچن و هاوکاری بکرێن.  بەگوێرەی داتا فەرمییەکانی تورکیا، نزیکەی ٥٠٠٠ خوێندکاری کە خەڵکی تورکیا و باکووری کوردستانن، لە زانکۆکانی ئۆکراینادا دەخوێنن. لە ئەیلوولی ٢٠٢١ دا ١٧٠٠ خوێندکاری نوێ لە ئۆکراینا دەستیان بەخوێندن کردووە.