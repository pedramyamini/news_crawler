گرووپی هاککەرانی ئەنۆنیمەس لە تویتەر ئەمڕۆ شەممە ٢٦ - ٠٢ - ٢٠٢٢ رایگەیاند، "ئۆپەراسیۆنی هاککردنەکەکەیان حکومەتی رووسیایان کردووەتە ئامانج و مالپەڕی سەرەکی کرێملینیان لەکارخستووە. "  گرووپە هاککەرەکە لە ماوەی ٢٠ ساڵی رابردوودا بەهۆی هێرشی ئەلیکترۆنیی جیاجیاوە ناویان دەرکردووە.   هەرچەند تاوەکو ئێستا رووسیا بە فەرمی لایەنە هێرشکارەکەی سەر مالپەڕەکانی بڵاونەکردووەتەوە، بەڵام بەپێی سەرچاوە هەواڵییەکان هاوکات، پۆرتالی حکومەت لەنێو هەموو وەزارەتەکاندا خاوبووەتەوە و لە بەشێکیاندا لە کارکەوتووە.  لای خۆشیەوە، گرووپی ئەنۆنیمەس رایگەیاندووە، کە ئەوان خەڵکی رووسیا ناکەنە ئامانج، بەڵکو تەنیا دامەزراوەکانی حکومەتی ئەو وڵاتە بە ئامانج دەگرن.   پێشتریش هەریەکە لە سایتەکانی کەناڵی RT  کە سەر بە حکومەتی رووسیا یە و سایتی وەزارەتی بەرگریی رووسیا هاککراون.