مێگێل رۆمان ئەلڤارێز، دانیشتووێکی لیمای پایتەختی پیرۆیە، لە زگماکەوە هەردوو دەستەکانی نین، بەڵام ئەو تەنیا بە قاچەکانی زۆرینەی کارەکانی رۆژانەی رادەپەڕێنێت.  مێگێل رۆمان ئەلڤارێز دەڵێت، "ئەگەر خۆم بێنمە شوێنی کەسێکی دیکە، ئەوەی من دەیکەم ئاسان نییە. ئەمە زیاترە لە قبوڵکردن یاخود خۆشویستنی خۆت یاخود قبوڵکردنی ئەو بارودۆخەی تۆی تێدا دەژی دەچێت. پێموایە پێویستدەکات کۆمەڵگە هەندێک زیاتر ئامادەبێت بۆ نزیکبوونەوە لەوانەی بەهرەی فرەڕەنگیان هەیە. "  مێگێل هەر خواردنێکی میللی ئامادە دەکات، لە یوتووب و تۆڕە کۆمەڵاتییەکان بڵاویدەکاتەوە، دوایش دەچێتە هۆڵی تایکواندۆ، قاچی دەخاتە نێو دەستی هاوڕێکانی و پەرە بە توانا جەستەییەکانی دەدات.  میگێل لەسەر داهاتی تۆڕەکۆمەڵاتییەکان دووکانێکی سەرتاشی داناوە، هاوکاری هەموو ئەوانە دەکات کە نڤیشکن.  مێگێل رۆمان باس لەوە دەکات، "ئێمە لەڕێگەی دووکانێکی سەرتاشییەوە بەناوی باربار تۆپ خۆمان هەڵداوەتە نێو جیهانی بازرگانییەوە. دووکانێک کە بەرپرسیارییەتی کۆمەڵایەتیی لە ئەستۆدایە، چونکە ئێمە باڵانسمان لەنێوان کەرتی تایبەت و لایەنی کۆمەڵایەتیی راگرتووە بەوەی خزمەتگوزاری بەخۆڕایی دەدات بەوانەی بەهرەی جیاوازیان هەیە. "  مێگێل ئەگەر بەهۆی بێدەستی لە هەندێک فەرمانی جەستەییش بێبەشبێت، بە رەوانبێژییەکەی هەوڵیداوە قەرەبووی بکاتەوە.  ئەو پیاوە زمانپاراوە لە یوتووب، گوتاری هاندان بڵاودەکاتەوە، بووەتە سەرچاوەی ئیلهام بۆ بەکارهێنەرێکی زۆری تۆڕە کۆمەڵاتییەکان.