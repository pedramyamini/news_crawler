عومەر زاخیلوال، باڵیۆزی پێشووی ئەفغانستان لە پاکستان دەڵێت، "لە مانگە سەرەتاکاندا و لە قۆناخی دوای کەوتنی کابوول لەژێر دەستی تاڵیبان، خواست بۆ جێهێشتنی وڵات زۆر بەرز بوو".  تالیبان هەوڵدەدات لەسەر ئاستی نێودەوڵەتی دانی پێدا بنرێت تاوەکو هەندێک تایبەتمەندیی دەستکەوێت لەوانەش گەڕاندنەوەی ئەو ٩ ملیار دۆلارە بلۆککراوەی کە ٧ ملیاری لە ئەمریکایە و ٣.٥ ملیاری لەلایەن ئیدارەی بایدنەوە بۆ قەرەبووکردنەوەی کەسوکاری قوربانیانی هێرشەکانی ١١ی سێپتێمبەر تەرخانکراوە.  باڵیۆزی پێشووی ئەفغانستان لە پاکستان ئاماژە بەوە دەکات، "قەیرانی ئابووری سەریهەڵدا، هەرچەندە پێشبینی داڕمانی تەواوی ئابووریم دەکرد، بەڵام پێشبینییەکەی من هەڵە دەرچوو، داڕمان رووینەدا".  تاڵیبان بە تێڕوانینی بەشێکی بەرچاوی ئەفغانییەکان بە تایبەتی لە رۆژئاوای وڵات کە پێکهاتەی پەشتوونن، هێشتا کێشەی لەگەڵ ئازادییەکاندا هەیە، لەنێویاندا خوێندنی کچانە کە تەنیا تاوەکو پۆلی شەشی سەرەتایی رێگەیان پێدەدرێت، ئەویش تەنیا لە هەندێک شوێن.