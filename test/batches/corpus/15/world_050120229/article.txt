کاپتن ئامی باورنشمیت لە ٢٠١٦ تاوەکو ٢٠١٩ ئەفسەری جێبەجێکاری کەشتی ئابراهام لینکۆلن بوو، لە رێوڕەسمێکی شایستەدا لە سان دیێگۆ، جێگەی کاپتن وال سلاوتەری گرتەوە و کرایە فەرماندەی کەشتیێکی ئەتۆمهەڵگر لە چوارچێوەی گرووپی کەشتییە هێرشبەرەکانی ئابراهام لینکۆلن.  لە راگەیێندراوێکدا کاپتن ئامی دەڵێت: "شانازی لەوە گەورەتر نییە متمانەی پاراستنی سەلامەتی خەڵک و نەتەوەکەت پێببەخشرێت. "  بەر لە ئەفسەری جێبەجێکار، کاپتن ئامی، ئەفسەری فەرماندەی گرووپی هێلیکۆپتەرەکانی سکوادرۆن ٠ بووە، لەماوەی ئەو کارەیدا ٣٠٠٠ کاژێر لە ئاسماندا ماوەتەوە.  بەگوێرەی ماڵپەڕی میلیتاری بۆ وردەکاریی سەربازی، ئەمریکا یەکەم گەورەترین زلهێزی سەربازییە لەسەر ئاستی جیهاندا، خاوەنی ٣٩,٢٥٣ زرێپۆش، ٩١ کەشتیی تێکشێنەری دەریایی، ٢٠ کەشتیی فڕۆکەهەڵگر، ملیۆنێک و ٤٠٠ هەزار سەربازی چالاک.