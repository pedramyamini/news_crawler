ئەقشین کیشیڤ، فۆتۆگرافەر بە رووداوی راگەیاند " هەرچەندە بەفربارین لە مۆسکۆ ئاساییە، بەڵام ئەمجارە زۆر سەیرە، چون و هاتن زۆر زەحمەت بووە و ئۆتۆمبێلی خۆمم جێهێشت و بە میترۆ هاتمە سەر کار. بەپێش هەر زەحمەتە و ئەگەر دوو رۆژ بەردەوام بێت ژیان لە مۆسکۆ رادەوەستێت. "   شارەوانیی مۆسکۆ رۆژێک ئامادەکاری بۆ بارینی بەفر کردبوو ١٥ هەزار کارمەندی شارەوانیی پێڕاناگەن بەفرەکە پاک بکنەوە.  مەکسیم کێتایڤ، بەرپرسی خزمەتگوزاری گشتیی لە شارەوانیی مۆسکۆ بە رووداوی راگەیاند "پێشبینیمان نەدەکرد بەفرێکی بەمشێوەیە ببارێت، پێشبینیشمان نەدەکرد لە چەند کاژێرێک ئەوەندە بەفر ببارێت کارمەندانی ئێمە بەبێ وەستان کاردەکەن و ئامادەکارییەکانمان باشە و ناهێڵین هاووڵاتیان زەحمەتی ببینن. "  کارمەندێکی زۆر لەنێو شار بڵاوەیان پێکراوە و ئامێرێکی زۆر بۆ راماڵینی بەفر بەکاردەهێنرێت لە گەڕەکی دووری شار هاتووچۆ وەستاوە.   هاووڵاتییەکی دیکە دەڵێت " بەفر دیمەنی جوان دەبەخێشتە شار، بەڵام زەحمەتییەکی زۆر بۆ ئێمە دروست دەکات، لەناوەندی شار بەفر زوو پاکدەکرێتەوە بەڵام لە دەرەوەی شار زۆر لەسەر زەوی دەهێڵێتەوە. "  لە کۆڵانەکانی مۆسکۆ بەفر لەسەر شەقامەکان پاکدەکرێتەوە و لە هەمانکاتیشدا داری کریسمس بۆ سەری ساڵ ئامادە دەکرێت، بەپێی پێشبینییەکانی کەشناسی بەفرێکی زۆرتر لە مۆسکۆ دەبارێت.