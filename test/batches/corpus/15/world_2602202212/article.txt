ڤیتالی کلیتشکۆ، سەرۆکی شارەوانیی کیێڤ رایگەیاند، قەدەخەی هاتووچۆ لە کاژێر ٠٥: ٠٠ ـی ئێوارە تاوەکو ٠٨: ٠٠ ـی بەیانی دەبێت ئەوەش بە گوتەی ئەو بۆ "باشترکردنی سیستمی بەرگرییانە" لە کیێڤ.   هەموو ئەو کەسە سڤیلانەی لەکاتی قەدەخەی هاتووچۆ لەسەر شەقامەکان دەبن، وەکو ڤیتالی کلیتشکۆ باسی کرد، "وەکو ئەندامانی  گرووپەکانی دووژمن" دادەنرێن.   رووسیا دەڵێت لە پێشڕەوییەکانی بەردەوامە، بەڵام ڤۆلۆدیمیر زێلێنسکی، سەرۆکی ئۆکراینا لە پەیامێکی ڤیدیۆیدا رایگەیاند، هێرشی سووپای رووسیایان بۆ داگیرکردنی کیێڤ شکستپێهێناوە و ئێستا کیێڤ و شارە سەرەکییەکانی دیکەی دەوروبەری "لەژێر دەستی سوپای ئۆکراینادان. "  بەهۆی ئەو هێرشانەی رووسیاوە، بەشێک لە خەڵکی ئۆکراینا بەرەو وڵاتانی یەکێتیی ئەوروپا رۆشتوون. پاوڵ زێفێرناکەر، جێگری وەزیری ناوخۆی پۆڵەندا دەڵێت، لە سەرەتای هێرشی رووسیاوە، ١٠٠ هەزار کەس لە سنووری ئۆکرایناوە چوونەتە وڵاتەکەیان.    بۆ زانیاریی زیاتر هەواڵەکانی ئەم لایڤ بلۆگە بخوێنەوە