کەشتیی "سەن ریۆ" لە کۆریای باشوورەوە بەنێو دەریای ژاپۆندا چووەتە رووسیا و لە رێگەدا تووشی کەشوهەوایەکی سەخت بووە، ئەوەش وایکردووە ئۆتۆمبێلەکانی نێوی، شەختە بگرن.  کاتێک کە کەشتییەکە گەیشتووەتە شاری ڤالدیڤۆستۆک، ئۆتۆمبێلەکان شێوەیان چووەتە سەر پارچە سەهۆڵ.  کاپتنی کەشتییەکە بە میدیای رووسیی راگەیاندووە، شەپۆلی دەریا و بای بەهێز ئۆتۆمبێلەکانیان بە ئاو داپۆشیووە و دەستبەجێ ئاوەکە بەستوویەتی.  هەفتەی رابردوو، ئاژانسی کەشوهەوای ئەو ناوچەیە هۆشداریی دا لەوەی کەشوهەواکە بە شێوەیەکی نائاسایی خراپ دەبێت و پلەی گەرما بۆ ٤٣ی ژێر سفری سیلیزی دادەبەزێت.