سیلڤیان کاتالین، گوتەبێژی پۆلیسی سۆنگراد ساناد - هەنگاریا رایگەیاند، "هاوکارەکانم هەوڵیاندەدا شوفێرەکە بوەستێنن کە لە خاڵێکی پشکنینی پۆلیس نەوەستا. ماوەیەکی کەم دوای ئەوە، ئۆتۆمبێلەکە خۆی بە خانوویەکدا کێشا و وەرگەڕا".  ئۆتۆمبێلەکە لایەکی دیواری فرۆشگایەکی خاپوور کردووە و بەگوێرەی پۆلیسیش، کەسێک لەنێو فرۆشگەکەدا بریندار بووە.  ژمارەی تابلۆی ئۆتۆمبێلەکە لە سربیا تۆمارکراوە، شوفێرەکەش بە برینداری لەلایەن پۆلیسەوە لێپێچینەوەی لەگەڵدا دەکرێت.  گوتەبێژی پۆلیسی سۆنگراد ساناد - هەنگاریا دەڵێت، "هاوکارەکانم هەر لە شوێنی رووداوەکە شوفێرەکەیان دەستگیرکرد و گواستیانەوە. لەسەر بەقاچاخبردنی مرۆڤ و خستنەوەی رووداوێکی کوشندەی هاتووچۆ، لێکۆڵینەوەی لەگەڵ دەکرێت".  خراپترین تراژیدیای کۆچبەران لە هەنگاریا لە ساڵی ٢٠١٥ روویدا، کاتێک ٧١ کۆچبەر کە هاووڵاتیی عێراق، سووریا و ئەفغانستان بوون، لەنێو بارهەڵگرێکدا بەهۆی نەمانی ئۆکسجینەوە گیانیان لەدەستدا.  لەدوای رووداوەکە، لە ساڵی ٢٠١٩ دا دادگەی هەنگاریا سزای زیندانی تاهەتایی بۆ چوار قاچاخچی دەرکرد، کە پەیوەندییان بەو کەیسەوە هەبوو.