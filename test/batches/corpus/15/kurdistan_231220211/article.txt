رووداوەکە دوای نیوەڕۆی چوارشەممە ٢٣ - ١٢ - ٢٠٢١ روویدا، دوو کەس بە چەکەوە هێرشیانکردە سەر مێری گەی سکانلۆن، ئەندامی کۆنگرێس (دیموکرات) لە ویلایەتی پەنسیلڤانیا.   سکانلۆن، کە سەردانی ویلایەتەکەی کردبوو، لە کاتی گەڕانەوەی بۆ لای ئۆتۆمبێلەکەی، دوو چەکدارەکە داوای سویچی ئۆتۆمبیلەکەی لێدەکەن و پاشان ئۆتۆمبێلەکەی دەبەن. ناسنامەی حکومی سکانلۆن و ئەو تەلەفۆنەی کە بۆ کاروباری کۆنگرێس بەکاریدێنێت لە نێو ئۆتۆمبیلەکەدا بوون.   راپۆرتی پۆلیس لە بارەی رووداوەکە دەڵێت هیچ کەس لە هێرشەکەدا بریندار نەبووە.   ئۆفیسی ئەندامی کۆنگرێسەکەش، لە راگەیێندراوێکدا دەڵێت سکانلۆن دوای تەواوکردنی کۆبوونەوەیەک بە زەبری هێزی چەک، ئۆتۆمبێلەکەی لێسەندراوە. بەڵام خۆی بریندار نەبووە.   رێژەی تاوان لە ئەمریکا لە زیادبووندایە. بەپێی داتاکانی پۆلیسی فیدڕاڵی ئەمریکا (FBI) لە ٢٠٢٠ دا نزیکەی ١.٣ ملیۆن تاوانی تووندوتیژ تۆمارکراون. ئەمەش بە بەراورد بە ٢٠١٩ نزیکەی  % ٥ زیادی کردووە.   ویلایەتی پەنسیلڤانیا لە ریزبەندی ویلایەتەکانی ئەمریکا بۆ رێژەی تاوان، ٢٤ ەمین ویلایەتە. بەپێی داتاکانی FB I    لە ٢٠٢٠ نزیکەی ٥٠ هەزار تاوانی تووندوتیژی تێدا کراوە.