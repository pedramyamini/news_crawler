لە پەیامەکەیدا ئەنتۆنیۆ گۆتێرێز، سکرتێری گشتیی نەتەوە یەکگرتووەکان رایگەیاندووە، "جیهان پێشوازی لە ساڵی ٢٠٢٢ دەکات بە هیوای کەمکردنەوەی قەیرانەکان، چونکە ئێستا لە جیهاندا هەژاری و نایەکسانی قووڵتر بووە، دابەشکردنی پێکوتەکانی دژە کۆرۆنا نایەکسانە، بەڵێنەکانیش بە کەمکردنەوەی گازە زیانبەخشەکان بە ژینگە بە تەواوەتی جێبەجێ ناکرێن".  سکرتێری گشتیی نەتەوە یەکگرتووەکان ئاماژەی بەوەش کردووە، "قەیران و دابەشبوون و بڵاوکردنەوەی زانیارییە چەواشەکارەکان بەردەوامن کە نەک تەنیا کێشەی سیاسی، بەڵکو کێشەی ئەخلاقییشن".  بە گوتەی گۆتێرێز، "مرۆڤایەتی دەتوانێت لە هەموو ئەو قەیرانانە دەربازبێت ئەگەر هەموومان پابەندبین بەوەی کە ساڵی ٢٠٢٢ بکەینە ساڵی چاکبوونەوە بۆ هەموو مرۆڤەکانی سەر ئەم گۆی زەوییە"، ئەوەش بە گوتەی سکرتێری گشتیی نەتەوە یەکگرتووەکان بە پلانێکی بوێرانە دەبێت بۆ پێدانی پێکوتە بە هەموو کەسێك، هەروەها هاوکاریکردنی دارایی و زیاترکردنی وەبەرهێنان لەلایەن وڵاتانی ساماندارەوە لە وڵاتە هەژارەکان و دەستکردن بە گفتوگۆ بۆ چارەسەرکردنی قەیرانەکان.