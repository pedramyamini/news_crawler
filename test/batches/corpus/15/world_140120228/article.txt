کۆمپانیای سپەیس ئێکس کە لەلایەن ئیلۆن مەسک، بەڕێوەبەری جێبەجێکاری کۆمپانیای تێسلا دامەزراوە، لە رێگەی مووشەکی فاڵکۆن - ٩ توانیی ١٠٥ سەتەلایت لە جۆرەکانی (کویب سات)، (مایکرۆ سات) و (پاکێت کیوب) بەسەرکەوتوویی رەوانەی بۆشایی ئاسمان بکات.  کۆمپانیای سپەیس ئێکس کە هاوبەشە لەگەڵ ئاژانسی ناسا، یەکەم کۆمپانیایە بەسەرکەتوویی مووشەکی فاڵکۆن - ٩ دەنێرێتە بۆشایی ئاسمان، مووشەکەکە دوای ئەنجامدانی گەشتەکەی بەسەلامەتی دەگەڕێتەوە و بەکاردەهێنرێتەوە بۆ گەشتەکانی داهاتوو.  ئیلۆن مەسک جگە لە کۆمپانیای سپەیس ئێکس، کۆمپانیایەکی دیکەی بەناوی ستارلینک هەیە کە لە رێگەی سەتەلایتەوە ئینتەرنێت بۆ ناوچە جیاجیاکانی جیهان دابیندەکات.