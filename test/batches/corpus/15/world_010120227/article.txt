بە گوتەی ئومێد خۆشناو، پارێزگاری هەولێر، بۆ بەشداریکردن لە ئاهەنگەکانی سەری ساڵ زیاتر لە ٧٦ هەزار گەشتیار روویان لە سنووری پارێزگاکە کردووە. هاوکات ژمارەیەکی بەرچاو لە گەشتیاران روویان لە شار و شارۆچکەکانی دیکەی هەرێمی کوردستان کردووە.  سەرهەڵدانی گۆڕاوی کۆرۆنا، ناسراو بە ئۆمیکرۆن، هەندێک لە وڵاتانی جیهانی ناچارکرد کە هەندێک رێکار بگرنەبەر بۆ رێگری لە بڵاوبوونەوەی ڤایرۆسەکە و پاراستنی تەندروستیی هاووڵاتییانیان، لەنێویاندا فەرەنسا، بەشێوەیەک کە ئیمانوێل ماکرۆن، سەرۆکی فەرەنسا لە پەیامێکدا رایگەیاند، "هەفتەکانی داهاتوو سەخت دەبن".