کۆریای باکوور ئەمڕۆ چوارشەممە ١٢ - ٠١ - ٢٠٢٢ وێنەی تاقیکردنەوەکەی بڵاوکردووەتەوە، لە وێنەکاندا دەردەکەوێت مووشەکێک بە گوڕوتینێکی زۆرەوە بەرەو ئاسمان دەڕوات، کیم جۆن ئونگیش لە کابینەیەک بە دووربینێک سەیری دەکات. دراوسێکانی کۆریای باکوور تاقیکردنەوەکە پشتڕاستدەکەنەوە، بەڵام ئەوەیان بۆ یەکلایی نەبووەتەوە ئاخۆ مووشەکەکە دەنگبڕبووە یاخود جۆری دیکەیە.  شوێنی تاقیکردنەوەی مووشەکەکە نادیارە، ئەگەر بەڕاستی ئەوە موشەکی دەنگبڕبێت، دەبێتە لانیکەم دووەم مووشەکی لەوجۆرە لەمانگی ئەیلوولەوە کۆریای باکوور تاقییاندەکاتەوە.  هاوشێوەی زۆربەی تاقیکردنەوەکانی دیکە، چاوەڕواندەکرێت ئەو پەرەسەندنەش کاردانەوەی وڵاتە نەیارەکانی پیۆنگیانگی بەدواوەبێت.  کۆریای باکوور لە ٢٠٢١ دا کۆمەڵە چەکێکی تاقیکردنەوە، دەریخست وڵاتەکە بەشێوەیەکی ئێجگار خێرا لە هەوڵی پەرەپێدانی بەرنامە موشەکییەکەیەتی، ئەوەش لەکاتێکدایە، لەدوای لانیکەم دوو کۆبوونەوە لەگەڵ ئەمریکا لە دوای ٢٠١٨ ەوە، پیۆنگیانگ و واشنتن نەگەیشتن بە رێککەوتن.