بەگوێرەی دوایین ئاماری وەزارەتی گواستنەوەی چین، لە رۆژی یەکەمی ساڵی نوێدا ٣٠ ملیۆن و ٢٥٧ هەزار و ٧٠٠ کەس لەنێو چیندا گەشتیان ئەنجامداوە، بەم شێوەیە: ٨ ملیۆن و ٤٠٠ هەزار کەس هێڵی ئاسنینیان بەکارهێناوە، ٢٠ ملیۆن و ٦٧٠ هەزار کەس گەشتی وشکانییان ئەنجامداوە، ٧٨١ هەزار کەس لە رێگەی ئاسمانییەوە و ٤٠٦ هەزار و ٧٠٠ کەسیش لە رێگەی ئاوییەوە هاتووچۆیان لەنێو وڵاتەکەدا کردووە.  ژمارەی گشتیی گەشتەکانی سەری ساڵ ٥.١ % بەرزتر بووە لە ژمارەی گەشتەکانی مانگی رابردوو کە لە هەمان ماوەدا ئەنجامدراون، بەڵام ١٧.٨ % کەمتر بووە لە ژمارەی ئەو گەشتانەی لە هەمان ماوەی پار ساڵدا ئەنجامدراون.  هاوکات، بۆ دووەم رۆژی ساڵی نوێ کە دووەم رۆژە لە سێ رۆژەکەی پشووی گشتی لە چین، پێشبینی دەکرێت ٢٦.٣ ملیۆن گەشت ئەنجامدرابن، بەم شێوەیە: ٢٠ ملیۆن گەشت لە رێگەی وشکانی، ٥ ملیۆن و ٨٠٠ هەزار لە رێگەی هێڵی ئاسنی و ٥٠٠ هەزار کەسیش لە رێگەی ئاوییەوە گەشتیان ئەنجامداوە.