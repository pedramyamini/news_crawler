ئیدارەی ئەو شارەی ئۆکراینا دەڵێت، ئەو ١٨ کەسەی کوژراون "هەشت پیاو و ١٠ ژنن. ئێستا سەرقاڵی هەڵدانەوەی داروپەردووی ئەو شوێنەین کە هێرشی ئاسمانیی کراوەتەسەر".  هێرشەکە لە یەکەم رۆژی ئۆپەراسیۆنی داگیرکردنی ئۆکراینادایە، کە رۆژی پێنجشەممە ٢٤ - ٠٢ - ٢٠٢٢ ڤلادیمیر پووتین، سەرۆکی رووسیا رایگەیاند.  کوژرانی ئەو ١٨ کەسە مەرگەساتبارترینە لە دەستپێکی هێرشەکانی رووسیاوە بۆسەر ئۆکراینا کە لەلایەن بەرپرسانەوە پشتڕاست کرابێتەوە. پێشتریش یاریدەدەرێکی سەرۆکی ئۆکراینا رایگەیاند، نزیکەی ٥٠ کەس کوژراون کە نزیکەی ١٠ کەسیان هاووڵاتیی سڤیل بوون.  ئەو بنکە سەربازییەی ئۆکراینا کە ١٨ کەسەکەی تێدا کوژراوە، دەکەوێتە نزیکەی ١٠٠ کیلۆمەتر لە باکووری شاری ئۆدێسا، لە هەرێمێکی نزیک سنووری ئۆکراینایە لەنزیک سنووری مۆڵدۆڤا.