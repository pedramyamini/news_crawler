ئامێرەکەی ئەو مامۆستا زانکۆ ژاپۆنییە ناوی "TTTV" لێنراوە کە کورتکراوەی "تامی تەلەڤزیۆن بکەن"، پشت بە پێکهاتەیەکی خڕ دەبەستێت کە ١٠ پاکەتی تێدایە و وردەیەکی لێدەردەچێت لەگەڵ پێکهاتەگەلێکی دیکە تێکەڵدەکرێن بۆ ئەوەی چێژی خواردنێکی دیاریکراو ببەخشن و نموونەی تامەکە لەسەر پارچەیەکی تەندروست لەسەر شاشەی تەلەڤزیۆنە رووتەختەکە دەجووڵێتەوە بۆ ئەوەی تەماشاکار تاقی بکاتەوە.  هومی میاشیتا، مامۆستای زانکۆی میجی لەبارەی داهێنانەکەیەوە دەڵێت: "لەسەردەمی کۆڤید ١٩ ئەمجۆرە تەکنەلۆژیایە دەتوانێت شێوەی پەیوەندیی خەڵک بەجیهانی دەرەوە و کارلێککردنیان لەگەڵیدا بەهێزبکات".  هەروەها دەڵێت: "ئامانجەکە ئەوەیە خەڵک بتوانن شتێکی لە جۆری خواردنی چێشتخانە لە دیوەکەی دیکەی جیهان تاقیبکەنەوە، تەنانەت ئەگەر لەکاتی مانەوەش بێت لە ماڵەکاندا".  هومی میاشیتا، لەگەڵ تیمێک کە لە ٣٠ خوێندکار پێکدێن، کۆمەڵێک ئامێری جیاوازیان بەرهەمهێناوە، کە خەسڵەتی تامی خواردنیان تێدایە، تەنانەت ئەو چنگاڵەش کە چێژی خواردن خۆشتر دەکات، گوتووشیەتی خۆی یەکەم نموونەی ئەو شاشەیەی لە ساڵی رابردوو دروستکردووە و تێچووی ئێستای کۆپییە بازرگانییەکەی ئەو شاشەیە دەگاتە ٨٧٥ دۆلار.