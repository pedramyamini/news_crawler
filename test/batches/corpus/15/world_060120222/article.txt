بەرپرسانی شارەکە رایانگەیاند دوو کەسی دیکەش بەهۆی سووتانیانەوە، گوێزراونەتەوە بۆ نەخۆشخانە و هەشت کەسی دیکەش خۆیان لە بڵێسە کوشندەکە رزگارکردووە.   جیم کینی، سەرۆکشارەوانیی فیلادلفیا بە رۆژنامەڤانانی گوت: "بێ هیچ گومانێک، ئەمە یەکێکە لە رۆژە هەرە تراژیدییەکانی مێژووی شارەکەمان و ئەم هەموو خەڵکەمان بەم شێوە تراژیدییە لەدەستدان. "  بەرپرسانی بەشی ئاگرکوژاندنەوەی فیلادلفیا دەڵێن ئەمە خراپترین روودواوی ئاگرکەوتنەوەیە لە ماوەی ٣٥ ساڵی رابردوودا روویدابێت.  لێکۆڵینەوە لە هۆکاری ئاگرەکە بەردەوامە. شوێنی ئاگرکەوتنەوەکە باڵەخانەیەکی سێ نهۆمییە، کە فەرمانگەی نیشتەجێکردنی فیلادلفیا، بۆ خەڵکی شارەکەی دابینکردووە.