لە راگەیێندراوەکەی نووسینگەی نەتەوە یەکگرتووەکان بۆ کاروباری مرۆییدا، ئەوە خراوەتەڕوو ئەو پشتیوانییە داراییە لە کاتێکی گرنگدایە، پێشبینی دەکرێت کە پێداویستییە مرۆییەکان لە سوودان لە ساڵی ٢٠٢٢ بگاتە بەرزترین ئاستەکانی.  هاوکات نووسینگەی بەرنامەی خۆراکیی جیهانیی سەر بە نەتەوە یەکگرتووەکان رایگەیاند، بۆ بەردەوامیدان بە گەیاندنی یارمەتیی مرۆیی بۆ سوودان لە چەند مانگی داهاتوودا، بڕی ٣٥٨ ملیۆن دۆلار کورتهێنانیان دەبێت.  ماریان وارد، بەڕێوەبەری نووسینگەی بەرنامەی خۆراکیی جیهانی رایگەیاندووە: "ئەو پشتیوانییەی کە لەلایەن یەکێتیی ئەوروپاوە پێشکێشکراوە هەنگاوێکی گرنگە، بەرنامەی خۆراکیی جیهانیی پێویستیی بەو پشتیوانییە هەیە بۆ خێرا گەیاندنی خۆراک بۆ ملیۆنان کەس لە ساڵی داهاتوو لەو وڵاتەدا".  لە شەشی کانوونی یەکەمی ئەمساڵدا، نەتەوە یەکگرتووەکان رایگەیاندبوو کە ٤٣ ملیۆن کەس لە سوودان لە ساڵی ٢٠٢٢ دا پێویستییان بە یارمەتیی مرۆیی دەبێت.