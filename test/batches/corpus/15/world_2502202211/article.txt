لە تویتێکدا لە هەژماری فەرمیی وەزارەتی بەرگریی ئۆکراینا داوا لە خەڵک کراوە کە بچنە ریزەکانی هێزەکانی ئۆکراینا، دەشڵێت، بۆ ئەو مەبەستە "رەچاوی تەمەن ناکرێت" و هەر کەسێک لە هەر تەمەنێکدا بێت دەتوانێت چەک هەڵگرێت.  ئەو راگەیێندراوە بەو مانایە دێت کە کەسانی مێرمنداڵانیش دەتوانن بچنە ریزەکانی سوپای ئۆکرایناوە.  یوری گالوشکین، فەرماندە لە سوپای ئۆکراینا رایگەیاندووە، "ئەمڕۆ ئۆکراینا پێویستی بە هەموو شتێکە، هەموو رێکارەکان بۆ چوونە نێو سوپا سووک و سادە کراون. تەنیا پاسپۆرتەکەتان و ژمارەی ناسنامەکەتان بێنن [بۆ وەرگرتنی چەک] ".  ئەو فەرماندەیە لە سوپای ئۆکراینا دەشڵێت، "هیچ سنووردارکردنێکی تەمەن نییە"، دەشڵێت، ئەگەر تووشی کێشەی خۆتۆمارکردن بوونەوە، لە تویتەرەوە پەیوەندییان پێوە بکەن.