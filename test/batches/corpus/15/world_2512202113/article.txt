شاژنە ئێلیزابێز پەیامەکەی لە قەڵای ویندسەر لە رۆژئاوای لەندەنەوە پێشکێشکرد کە شوێنی نیشتەجێبوونی خێزانی شاهانەیە.  لە پاڵ شاژنە ئێلیزابێزدا وێنەیەکی خۆی و شازادە فلیپی هاوژینی دانرابوو، کە لە نیسانی ئەمساڵ لە تەمەنی ٩٩ ساڵیدا گیانی لەدەستدا. شاژن گوتی، بۆ ئەو قورسە پشووی سەری ساڵ بەبێ شازادە فلیپ بەڕێبکات. ئەوەش لەبەر ئەوەیە کە بۆ جاری یەکەمە لەدوای زیاتر لە ٧٠ ساڵ بە تەنیا و بەبێ ئامادەبوونی هاوژینەکەی ئاهەنگی کریسمس دەگێڕێت.  لەبەر ئەوەی گۆڕاوی ئۆمیکرۆن بەشێوەیەکی خێرا لە بەریتانیا بڵاوبووەتەوە، شاژنە ئێلیزابێز بڕیاریداوە کریسمس لە ساندرینگهام بەڕێنەکات. ساندرینگهام کە دەکەوێتە رۆژهەڵاتی ئینگلاند، ئەو شوێنەیە خێزانی شاهانە بۆنەکانیان تێدا دەگێڕن.   رۆژی دووشەممەی رابردوو کۆشکی شاهانە بڵاویکردەوە، لەبری ئەو شوێنە، شاژن پشووەکەی لە قەڵای ویندسەری رۆژئاوای لەندەن بەڕێدەکات؛ ئەو شوێنەی کە بە زۆری لە کاتی پەتای کۆرۆنا لێی ماوەتەوە.  چاوەڕوان دەکرێت هەریەکە لە شازادە چارڵس و هاوژینەکەی لەگەڵ شاژنە ئێلیزابێز لە ئاهەنگی سەری ساڵدا بەشداربن.  شازادە فلیپ لە مانگی نیسانی ئەمساڵدا دوو مانگ پێش ئەوەی پێ بنێتە ١٠٠ ساڵەوە، لەدوای ئەوەی چەند هەفتەیەک لە نەخۆشخانە مایەوە، گیانی لەدەستدا.