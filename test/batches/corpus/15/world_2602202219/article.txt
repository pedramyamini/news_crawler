پێشتر بەرپرسانی کالیفۆڕنیا لە بەشی ژینگە رایانگەیاندبوو، ورچێک کە کێشی ٢٢٦ کیلۆگرامە، هەڵیکوتاوەتە سەر نزیکەی ٢٠ ماڵ لە دەوروبەری دەریاچەی تاهۆ لە رۆژهەڵاتی کالیفۆڕنیا. چەند رۆژێکە "هانک" بووەتە مژارێکی سەرەکیی لە بەشێکی ناوچەکانی کالیفۆڕنیا و پۆلیس بە بەردەوامی پەیوەندییان پێوەدەکرێت بۆ ئەوەی ئەو ورچەیان لە کۆڵبکەنەوە.   بەگوێرەی داتاکانی بەشی ژینگەی کالیفۆڕنیا، سامپڵی DNA  پیشانی دەدات کە لانیکەم ٢ ورچی دیکە لە هەڵکوتانە سەر ماڵی خەڵکی بەشداربوونە.   لە راگەیێندراوێکدا بەشی ژینگەی کالیفۆڕنیا دەڵێت، "نابێت تەنیا بە رووخسار و شێوازی دەرکەوتن و جووڵە، بڕیار لە سەر ناسینەوەی ورچێک بدرێت، بەڵکو دەبێت پشکنین بۆ جیناتەکانی ئاژەڵەکە بکرێت".   لە ئەنجامدا و لە دوای دەرکەوتنی ئەنجامی DNA  بەرپرسانی کالیفۆڕنیا رایانگەیاند، لە ئەگەری دەستبەسەرکردنی هانک - دا چیدی پلانی کوشتنییان نییە، بەڵکو بۆ شوێنێکی دیکە دەیگوازنەوە بۆ ئەوەی بژی.