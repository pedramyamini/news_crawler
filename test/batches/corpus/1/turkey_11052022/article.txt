درەنگی شەوی سێشەممە ١٠ی ئایاری ٢٠٢٢ خوێندکارێكی سووری تەمەن ٢٩ ساڵ بە ناوی عەلی حەسەن، کە لە کۆلێژی پزیشکی زانکۆی ئاکدەنیزی ئەنتاڵیا خوێندکاری قۆناخی چوارەم بوو لە ماڵەکەی خۆیدا بە مردوویی دۆزرایەوە.   رووداوەکە کاژێر ٢٢: ٠٠ شەو ئاشکرابوو کاتێک هاوڕێکانی چوون بۆ ماڵی عەلی حەسەن لە گەڕەکی کولتوور لە ناوچەی کەپەز.    دوای پشکنینی شوێنی رووداوەکە لەلایەن داواکاری گشتیی و تیمەکانی پۆلیس، تەرمی عەلی حەسەن گواسترایەوە پزیشکی دادی ئەنتاڵیا.   هۆی مردنی ئەو گەنجە سوورییە هێشتا دیار نییە، گومان دەکرێت خۆی کوشتبێت، بەڵام ئەنجامی کۆتایی دوای ئەنجامدانی توێکاری ئاشکرا دەکرێت. لێکۆڵینەوەی پۆلیس لە رووداوەکە بەردەوامە.