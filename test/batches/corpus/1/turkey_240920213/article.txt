لە راگەیێندراوێکدا کە لە ماڵپەڕی فەرمیی خۆیدا بڵاویکردووەتەوە، وەزارەتی پەروەردەی تورکیا دەڵێت، ئەو ١٥ هەزار مامۆستایە بەپێی بوارەکانیان دادەمەزرێن.  لەکاتێکدا حکومەتی تورکیا بۆ زمانەکانی عەرەبی، تورکی، ئینگلیزی و ئەڵمانی ژمارەیەکی زۆر کورسیی دامەزراندنی تەرخانکردووە، بۆ زمانی کوردی تەنیا ٣ مامۆستا دادەمەزرێنرێن کە دوو مامۆستا بۆ کورمانجیی سەروو و مامۆستایەکیش بۆ زازاکییە.  بڕیاردان بۆ دامەزراندنی تەنیا ٣ مامۆستای زمانی کوردی لە کاتێکدایە، لە زانکۆکانی مووش، مێردین و چەولیکی باکووری کوردستان ساڵانە نزیکەی ١٠٠ خوێندکار لە بەشی زمان و ئەدەبی کوردی دەردەچن.   وەزارەتی پەروەردەی تورکیا لە ئایاری ئەمساڵیشدا ٢٠ هەزار مامۆستای دامەزراند کە تەنیا ٣ مامۆستای زمانی کوردی تێدا بوو. بەم دامەزراندنەی ئێستا، ژمارەی مامۆستایانی زمانی کوردی لە خوێندنگە حکومییەکانی تورکیا دەگاتە ٧٩ کەس.  ژمارەی ئەو مامۆستایانەی کە لە بەشەکانی زمان دامەزراون بەمشێوەیەن:  زمانی ئینگلیزی: ٨٥٧ مامۆستا  زمانی ئەڵمانی: ١٧١ مامۆستا  زمانی کوردی: ٣ مامۆستا (٢ کورمانجی، ١ زازاکی)