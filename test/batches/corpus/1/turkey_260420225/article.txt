بەپێی راگەیێندراوێکی پارێزگای ئیزمیر، تیمەکانی هۆبەی بەرەنگاربوونەوەی قاچاخچێتیی بە کۆچبەران و بازرگانیکردن بە مرۆڤ بە هاوبەشی لەگەڵ تیمەکانی هەواڵگریی سەر بە فەرماندەیی جەندرمە لە پارێزگاکە، دوای ئەوەی زانیارییان لەبارەی ئەنجامدانی کاری قاچاخچێتیی بە کۆچبەران لە گەڕەکی زەیتینلەر پێگەیشت، هەڵمەتێکیان دەستپێکرد.   تیمەکان بەسوود وەرگرتن لە فڕۆکەی بێفڕۆکەوانی جەندرمە (JİHA) هەڵمەتەکەیان دەستپێکرد. لە ئۆپەراسیۆنەکەدا لە نزیک کەناراوەکانی گوندی چڵگا ١٢ گومانلێکراو لەنێو بەلەمێکدا دەستگیرکران کە هەوڵیاندەدا بە قاچاخ کۆچبەران لە رێگەی دەریای ئیجەدا بگوازنەوە دەرەوەی تورکیا.  هەر لە هەڵمەتەکەدا دوای گەڕان و پشکنینی تیمەکان لە گەڕەکی زەیتینلەر ٨٩ کۆچبەری هەڵگری رەگەزنامەکانی ئەفغانستان، عێراق، ئێران و سووریا دەستگیرکران کە لە هەوڵی ئەوەدا بوون بە نایاسایی بپەڕنەوە یۆنان.  دوای راییكردنی كاروبارەکانیان، کۆچبەرەکان کە منداڵ و ژنیشیان لەنێواندا هەبوو، رادەستی هۆبەی دیپۆرتکردنەوەی کۆچبەرانی سەر بە پارێزگاکە کران.  بەپێی راگەیێندراوەکەی پارێزگای ئیزمیر، لێپرسینەوە لە ١٢ گومانلێکراوەکە بەردەوامە.