دەستەی ئاماری تورکیا ئەمڕۆ دووشەممە ٣ی کانوونی دووەمی ٢٠٢٢ قەبارەی هەڵاوسانی مانگی کانوونی یەکەمی ساڵی ٢٠٢١ی بڵاوکردەوە و رایگەیاند، لە کانوونی یەکەمدا بەراورد بە هەمان کات لە ساڵی ٢٠٢٠ دا، هەڵاوسان بە رێژەی ١٣.٥٨ % بەرزبووەتەوە و هەڵاوسانی ساڵانەش گەیشتووەتە ٣٦.٠٨ %.  بەڵام بەگوێرەی راپۆرتی "گرووپی لێکۆڵینەوەی هەڵاوسان" بێت کە هەر ئەمڕۆ بڵاوکراوەتەوە، هەڵاوسان لە تورکیا لە کانوونی یەکەمی ٢٠٢١ دا ١٩.٣٥ % و هەڵاوسانی ساڵانەش بۆ ٨٢.٨١ % بەرزبووەتەوە.  داتاکانی دەستەی ئاماری تورکیا ئەوە نیشان دەدەن کە رێژەی هەڵاوسانی مانگانە لەنێوان تەممووز و تشرینی دووەمی رابردوودا بەم جۆرە بووە:  کۆی گشتیی هەڵاوسانیش لەو پێنج مانگەدا لە تورکیا ١٠.٠٧ % زیادیکردووە.  لە مانگی کانوونی یەکەمیشدا هەڵاوسانی مانگانە ١٣.٥٨ % زیادیکردووە، بەوەش تەنیا لە شەش مانگی دووەمی ٢٠٢١ دا هەڵاوسان ٢٣.٦٥ % زیادیکردووە.