له راگه‌یێندراوێكدا كه لەلایه‌ن سه‌رۆكایه‌تیی په‌یوه‌ندییه‌كان له سه‌رۆكایه‌تیی كۆماری توركیا بڵاوكراوه‌ته‌وه، ئاماژه به‌وه كراوه رۆژی چوارشەممە نه‌جیب میقاتی، سه‌رۆكوه‌زیرانی لوبنان دەگاتە تورکیا و لەگەڵ رەجەب تەیب ئەردۆغان کۆدەبێتەوە.  لە بەشێکی دیکەی راگەیێندراوەکەدا هاتووە، "بڕیارە له میانی سه‌ردانه‌كه‌دا سه‌رجه‌م ره‌هه‌نده‌كانی په‌یوه‌ندییه‌كانی نێوان توركیا - لوبنان و هه‌نگاوه‌كانی په‌ره‌دان به هاریكارییه‌كان تاوتوێ بكرێن. لە کۆبوونەوەکاندا تیشک دەخرێتە سەر پەیوەندییە دوو قۆڵییەکانی نێوان هەردوولا. "  بەگوێرەی راگەیێندراوەکەی سەرۆکایەتیی پەیوەندییەکانی تورکیا، لەو دیدارەدا بیروڕا له باره‌ی پرسه هه‌نووكه‌ییه ناوچه‌یی و نێوده‌وڵه‌تییه‌كان له سه‌روویانه‌وه رۆژهەڵاتی ده‌ریای نێوه‌ڕاست و رۆژهەڵاتی نێوه‌ڕاست ئاڵوگۆڕ ده‌كرێن.