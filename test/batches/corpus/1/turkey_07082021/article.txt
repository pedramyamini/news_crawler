ره‌جه‌ب ته‌یب ئه‌ردۆغان، سەرۆککۆماری تورکیا لە هه‌ژماری تایبەتیی خۆی له تۆڕی كۆمه‌ڵایه‌تیی تویته‌ر، زانیاریی له‌باره‌ی ئاگری دارستانه‌كانی وڵاته‌كه‌ی بڵاوكرده‌وه.  له تویتەکەی ئه‌ردۆغاندا هاتووه: "هه‌وڵه‌كانمان بۆ كوژاندنه‌وه‌ی ئاگری دارستانه‌كان لە زەوی و ئاسمانەوە به‌رده‌وام زیاد ده‌كه‌ین. هه‌رگیز رێگه ناده‌ین وڵاته‌كه‌مان ببێته بیابان".  لە بەشێکی دیکەی تویتەکەی ئەردۆغاندا هاتووە: "له هەوڵەکەدا ١٨ فڕۆكه، ٨٥٠ ئۆتۆمبێلی ئاوپرژێن و تانكه‌ر، ٥٧ كۆپته‌ر، ١٥٠ ئۆتۆمبێلی كار، ٩ فڕۆكه‌ی بێفڕۆكه‌وان، ٥ هه‌زار و ٢٥٠ كارمه‌ند به‌شدارن. ئەنجامەکەش ئەوەیە کە له كۆی ٢١٤ ئاگر له ٤٦ پارێزگا، ٢٠٢ یان كۆنترۆڵكراون".  لە ٢٨ی تەممووزەوە بەشێک لە دارستانەکانی تورکیا دەسووتێن؛ لە پارێزگاکانی ئانتالیا و موغڵا ٨ کەس بەهۆی ئاگرەوە گیانیان لەدەستداوە و ٧٧٠ کەسیش بریندار بوون.   تاوەکو ئێستا هەزار و ٩٦٧ بینا و خانوو چۆڵکراون و ٧ هەزار و ٤٩٠ کەس لە شوێنی نیشتەجێبوونیان دوورخراونەتەوە.