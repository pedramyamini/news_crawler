بڕیارنامەی لەکارلادان و گۆڕینی ئەو پارێزگارانە، ئەمڕۆ پێنجشەممە ١٢ی ئایاری ٢٠٢٢ بە واژۆی رەجەب تەیب ئەردۆغان، سەرۆککۆماری تورکیا لە رۆژنامەی فەرمی ئەو وڵاتە بڵاوکرایەوە.  لە کاتێکدا پارێزگارەکانی ئەنقەرە و ئیستەنبووڵی تورکیا درێژە بە کارەکانیان دەدەن، هەریەک لە پارێزگارەکانی ئامەد، وان و روهای باکووری کوردستان و بۆڵو، بارتن، قەیسەری، ئوشاک، کارامان و ئیسپارتای تورکیا لە چوارچێوەی بڕیارنامەکەدا لەسەرکار لادران و ٢٠ پارێزگاریش ئاڵوگۆڕیان پێکرا.  مونیر کارالئۆغڵو، پارێزگاری ئامەد لە دوای دانانی قەیوم لەسەر گەورەشارەوانی ئامەد، نزیکەی دوو ساڵە بە قەیووم پۆستی سەرۆکی گەورەشانی ئامەدیشی بەڕێوەدەبرد. کارالئۆغڵو دوای لەکارلادانی حەسەن باسری گوزەلئۆغڵو، پارێزگای پێشووی ئامەد لەو پۆستەدا دەستبەکار بوو. لە شوێنی مونیر کارالئۆغڵو، عەلی ئیحسان سوو پارێزگاری مێرسین بووە پارێزگاری نوێی ئامەد و قەیومی گەورەشارەوانی.  پارێزگاری مەڵەتی، ئێلیهـ، شرناخ، سێواز لە نێو ئەو ٢٠ پارێزگارانەدان، کە پارێزگارەکانیان ئاڵوگۆڕیان پێکراوە.