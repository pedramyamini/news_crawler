لەمیانی بەشداریکردنی لە کۆبوونەوەی پەسندکردنی بودجەی وەزارەتی دەرەوە بۆ ساڵی ٢٠٢٢، مەولوود چاوشئۆغڵو، وەزیری دەرەوەی تورکیا گوتارێکی پێشکێشکرد و ئاماژەی بۆ ئەوە کرد، هەنگاو دەنێن بۆ ئاساییکردنەوەی پەیوەندییەکانیان لەگەڵ ئەرمینیا.   مەولوود چاوشئۆغڵو رایگەیاند، بۆ ئەم مەبەستە وەزارەتەکەمان نێردەیەکی تایبەت پێکدەهێنێت و هەمان داواکاری لە ئەرمینیا دەکات بۆ ئەوەی گفتوگۆکان دەستپێبکات بۆ ئاساییکردنەوەی پەیوەندییەکانی نێوان تورکیا و ئەرمینیا.   راشیگەیاند، لە هەنگاوەکاندا گەشتیی فڕۆکەوانیی راستەوخۆی نێوان ئەنقەرە و یەریڤان دەکرێتەوە.   لە ساڵی ١٩٩٣ یەوە هیچ پەیوەندییەکی دیپلۆماسی لە نێوان تورکیا و ئەرمینیا نییە.