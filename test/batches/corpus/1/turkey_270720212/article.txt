هەر بەپێی وەزارەتی بەرگریی تورکیا پێکدادانەکە لە ئاکامی کێوماڵکردنی ناوچەیەکی خواکوڕک لەلایەن سوپای تورکیا روویداوە.  تاوەکو ئێستا ناوەندی چاپەمەنی و راگەیاندنی هێزەکانی پاراستنی گەل "هەپەگە" کە باڵی سەربازی پارتی کرێکارانی کوردستانە هیچ راگەیێندراوێکی لەو بارەوە بڵاونەکردووەتەوە.  ئۆپەراسیۆنی سوپای تورکیا بۆ سەر ناوچەی بەرواری باڵا لە ٢٣ی نیسان دەستی پێکردووە و تاوەکو ئێستا بەردەوامە، لە ئەنجامدا پێنج گوندی ناوچەکە چۆڵکراون.