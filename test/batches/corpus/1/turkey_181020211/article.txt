داودئۆغڵو کە بە مەبەستی بەشداریکردن لە چەند چالاکییەکدا لە باکووری کوردستانە، لەکاتێکدا ویستویێتی بەشداری لە پرۆگرمێکی تایبەتدا بکات، ئەو ئەسانسۆرەی بەکاریهێناوە، کێشەی تەکنیکی تێیدا دروستبووە و بە خێراییەکی زۆرەوە بەر زەوی کەوتووە. ئەحمەد داودئۆغڵو بەوهۆیەوە ئازاری زۆر بەر پشتی گەیشتووە و گەیێنراوەتە نەخۆشخانە.  بریار بوو داودئۆغڵو دوای وان، سەردانی پارێزگاکانی مێرسین و ئاماسیای تورکیا بکات، بەڵام بەهۆی ئەو رووداوەوە، بەرنامەی سەردانەکانی وەستاندن.   ئەحمەد داودئۆغڵو بە میدیاکانی راگەیاندووە: "سوپاس بۆ خودا بە ئاسانی لێی دەرچووین. بەهۆی ئەوەی لە رووداوێکی وەهادا بە چەند زیانێکی کەم دەرچووین، سوپاسی خوا دەکەین. دوای بەرنامەکە سەردانی پزیشکمان کرد. پزیشک پێیگوتم، کە پێویستە قاچەکانت بەردەوام لە جووڵەدا بن".  پزیشکەکان بە داودئۆغڵویان گوتووە، کە لە ماوەی هەفتەیەکدا چاکدەبێتەوە و تەندروستیی ئاسایی دەبێتەوە.   سەرۆکی پارتی ئایندە دوای ئەوەی پلانەکانی هەڵوەشاندەوە، گەڕایەوە ئەنقەرە.  ٢٦ی شوباتی ١٩٥٩ لەدایکبووە  بڕوانامەی دکتۆرای لە پەیوەندییە نێودەوڵەتییەکان بەدەستهێناوە  ١٩٩٥ لە زانکۆکانی تورکیا مامۆستا بووە  ٢٠٠٤ لە زانکۆی بێیکێنت بووەتە پرۆفیسۆر  ٢٠٠٣ - ٢٠٠٩ راوێژکاری کاروباری دەرەوەی سەرۆکوەزیران بووە  ٢٠٠٩ بووەتە وەزیری دەرەوەی تورکیا  ٣ خول پەرلەمانتاری ئاکپارتی بوو لە بازنەی کۆنیا  ٢٠١٤ - ٢٠١٦ سەرۆکوەزیرانی تورکیا بوو  ١٣ی ئەیلوولی ٢٠١٩ وازی لە ئاکپارتی هێنا  ١٩ - ١٢ - ٢٠١٩ پارتی ئایندەی دامەزراند و بووە سەرۆکی پارتەکە