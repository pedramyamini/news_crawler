شەوی رابردوو پێنجشەممە ٢٧ی کانوونی دووەمی ٢٠٢٢، وەزارەتی تەندروستیی تورکیا ئاماری رۆژانەی تووشبوون و گیان لەدەستدان و چاکبوونەوەی بە ڤایرۆسی کۆرۆنا بڵاوکردەوە.   بەپێی ئامارەکە لە ٢٤ کاژێری رابردوودا لە تورکیا و باکووری کوردستان، ٤٢٤ هەزار و ١٦٤ پشكنينى ڤایرۆسی کۆرۆنا (COVID - ١٩) کراون. ئه‌نجامی پشكنینی ٨٢ هەزار و ١٨٠ كەس پۆزەتيڤ بووه، ١٧٤ تووشبووش بەهۆی ڤایرۆسەکەوە گيانیان لەدەستداوە، لە هەمانکاتدا ٨٣ هه‌زار و ٢٢٥ تووشبووش چاكبوونه‌ته‌وه.  وەزارەتی تەندروستیی تورکیا راشیگەیاند، له توركيا و باکووری کوردستاندا بۆ یه‌كه‌مجار له سه‌ره‌تای سه‌رهه‌ڵدانی په‌تاكه‌وه، ژماره‌ی رۆژانه‌ی تووشبوون به ڤایرۆسی کۆرۆنا ٨٠ هه‌زار تووشبوو تێدەپەڕێنێت. ئەمەش دوای بڵاوبوونەوەی گۆڕاوی ئۆمیکرۆنی ڤایرۆسەکە لەو وڵاتەدا.  هەر بەگوێرەی راگەیێندراوەکە، رێژه‌ی ئه‌و كه‌سانه‌ی ته‌مه‌نیان له سه‌رووی ١٨ ساڵه‌وه‌یه و قورچکی یه‌كه‌می ڤاكسینیان وه‌رگرتووه گەیشتووەتە ٩٢.٤٥ % و ئه‌وانه‌شی قورچکی دووه‌میان وه‌رگرتووه گەیشتووەتە ٨٤.٣٢ %.   تاوەکو ئێستا له توركیا و باکووری کوردستان ١٤١ ملیۆن و ٤١٦ هه‌زار و ٩٥٧ قورچک ڤاکسینی کۆرۆنا به‌كارهێنراوه.