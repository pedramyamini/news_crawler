بوڵدان لەبارەی هەوڵەکانی داخستنی هەدەپە و هەنگاوی داهاتووی پارتەکە گوتی بێگومان لە هەڵبژاردنی داهاتوودا ئەرک و بەرپرسیارێتیی خۆمان هەیە و بە باشترین شێوە بەجێیدەهێنین.   بوڵدان رووی دەمی لە پارتەکانی تورکیا و بەتایبەتیش لە هاوپەیمانیی میللەت (جەهەپە و ئیی پارتی) کرد و گوتی: "ئەگەر کێشەی کورد چارەسەر نەکرێت، دیموکراسی لە تورکیادا بەرپا نابێت".  هەدەپە ساڵی ٢٠١٩ لە هەڵبژاردنی شارەوانییەکانی باکووری کوردستان و تورکیادا پشتیوانیی لە بلۆکی ئۆپۆزسیۆن کرد و دژی ئاکپارتی و مەهەپە دەنگیدا.   بەهۆی سەنگی هەدەپە، ئاکپارتی گەورەشارەکانی وەکو ئیستەنبووڵ، ئەنقەرە، بورسە، ئەنتاڵیا و چەند شارەوانییەکی گرنگی لەدەستدا. بەڵام هەدەپە بۆ هەڵبژاردنەکانی داهاتوو ئامادەنییە هاوکاریی بلۆکی ئۆپۆزسیۆن بکات. پێشتریش بەرپرسانی هەدەپە رایانگەیاندبوو تەنیا هاوپەیمانیی بەشێوەی فەرمی قەبووڵ دەکەن.