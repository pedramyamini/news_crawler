میدیاکانی بەریتانیا بڵاویانکردەوە، بۆریس جۆنسن و کاری سیمنس لە کەنیسەی رۆمان کاسۆلیک وێستمینیستەر لە لەندەن بە ئامادەبوونی ژمارەیەکی کەمی میوان ئاهەنگی هاوسەرگیریان کردووە.  رۆژنامەی سەن دەڵێت بەرپرسە باڵاکانی حکومەت ئاگاداری ئەم ئاهەنگە نەبوون، ئۆفیسی سەرۆکوەزیرانیش هیچ کۆمێنتێکی لەمبارەوە نەبووە.  لەژێر رێوشوێنەکانی ئەمڕۆی دژ بە کۆرۆنا لە ئینگلاند، نابێت هیچ ئاهەنگێکی هاوسەرگیری لە ٣٠ میوان زیاتر ئامادە بن. بۆیە تەنیا ٣٠ کەس لە ئاهەنگەکە بەشداربوون.  جۆنسنی تەمەن ٥٦ ساڵ و کاری تەمەن ٣٣ ساڵ، لە شوباتی ٢٠٢٠ بوونە دەزگیرانی یەکدی و منداڵێکیشیان هەیە.  کاری سیمنس، یەکەمجارە شوو دەکات و بۆریس جۆنسنیش سێیەم جارە ژن دێنێت.