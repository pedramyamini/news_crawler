نووسینگەی ئاماری یەکێتیی ئەوروپا (یۆرۆستات) رۆژی سێشەممە ٢٢ی ئاداری ٢٠٢٢ ئاشکرای کرد، ساڵی ٢٠٢٠ وڵاتانی یەکێتیی ئەوروپا پاسپۆرتیان داوە بە ٧٢٩ هەزار کەسی بیانی، ئەمە لە کاتێکدایە ساڵی ٢٠١٩ ئەو ژمارەیە ٧٠٦ هەزار و ٤٠٠ کەس بوو، واتا لە ساڵی ٢٠٢٠ دا ژمارەی ئەو کەسانەی بوون بە هاووڵاتی لە وڵاتانی یەکێتیی ئەوروپا و پاسپۆرتیان پێدراوە ژمارەیان بە رێژەی ٣ % زیادیکردووە.   بەگوێرەی ریزبەندیی وڵاتان، تورکیا شەشەمین وڵاتە کە هاووڵاتییانی وڵاتەکەی زۆرترین وڵاتینامەی یەکێتیی ئەوروپایان وەرگرتووە، ساڵی ٢٠٢٠ بە کۆی گشتی ٢٣ هەزار و ٧٢٨ هاووڵاتیی تورکیا وڵاتینامەی یەکێتیی ئەوروپایان وەرگرتووە و نیوەی ئەو ژمارەیە لە ئەڵمانیا وڵاتینامەیان پێدراوە.   خەڵکی ئێران و سووریا لە ریزبەندیی پێشەوەی لیستەکەدان. لەو ساڵەدا ٦٨ هەزار و ٩٠٠ هاووڵاتیی ئێرانی و ٥٠ هەزار و ٢٠٠ هاووڵاتیی سووریا وڵاتینامەی یەکێتیی ئەوروپایان وەرگرتووە.