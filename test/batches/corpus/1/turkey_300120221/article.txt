به‌پێی راپۆرتی ساڵانه‌ی ئه‌نجوومه‌نی نێوده‌وڵه‌تیی فڕۆكه‌خانه‌كانی ئه‌وروپا، به‌هۆی ڤایرۆسی كۆرۆناوه هاتووچۆی گه‌شتیاران له رێگەی فڕۆكه‌وه له ٢٠٢٠ به‌راورد به ساڵی پێشووتر بەرێژەی ٥٩ % كه‌میكردووه و له ٢٠٢١ بەرێژەی ٣٧ % زیادیكردووه.  له راپۆرته‌كه‌دا تیشك خراوه‌ته‌سه‌ر ئه‌وه‌ی له ٢٠٢١ فڕۆكه‌خانه‌كانی توركیا و رووسیا به به‌رزترین رێژه پێشوازییان له گه‌شتیاران كردووه. له‌كاتێكدا به هاتوچۆی ٣٦ ملیۆن و ٩٨٨ هه‌زار و ٥٦٣ گه‌شتیار فڕۆكه‌خانه‌ی ئیستەنبووڵ بووه‌ته پڕجموجۆڵترین فرۆكه‌خانه‌ی ئه‌وروپا.   فڕۆكه‌خانه‌ی نێوده‌وڵه‌تیی شه‌ره‌مه‌تیه‌ڤۆ له مۆسكۆی پایته‌ختی رووسیا به هاتووچۆی ٣٠ ملیۆن و ٩٤٣ هه‌زار و ٤٥٦ گه‌شتیار له ریزبەندی دووه‌مدا دێت. هه‌روه‌ها فڕۆكه‌خانه‌ی چارلز دە گۆلی پاریسی پایته‌ختی فه‌ره‌نسا به هاتووچۆی ٢٦ ملیۆن و ٢٠١ هه‌زار و ٦٩٨ گه‌شتیار له ریزبەندی سێیه‌مدا دێت.