بەگوێرەی راگەیێنراوێك کە لە ماڵپەری فەرمی وەزارەتی دەرەوەی تورکیا بڵاوکراوەتەوە، رۆژی یەکشەممە ٢٩ی ئابی ٢٠٢١ هایکۆ ماس، وەزیری دەرەوەی ئەڵمانیا سەردانی تورکیا دەکات.   چاوەڕوان دەکرێ لە کۆبوونەوەکەدا پەیوەندییە دووقۆڵییەکانی نێوان هەردوو وڵات و پەیوەندییەکانی نێوان تورکیا - یەکێتی ئەوروپا و دۆخی ئەفغانستان و دوایین پێشهاتەکانی ناوچەکە تاوتوێ بکرێn.   دوای کۆتاییهاتنی کۆبوونەوەکە، وەزیرانی هەردوو وڵات کاژێر ١٨: ٣٠ خولەک لە شاری ئانتاڵیا قسە بۆ رۆژنامەڤانان دەکەن.   هایکۆ ماس، وەزیری دەرەوەی ئەڵمانیا پێنجشەممەی رابردوو رایگەیاندبوو، بۆ تاوتوێکردنی پێشهاتەکانی ئەفغانستان، گەشتێک بۆ وڵاتانی ناوچەکە دەکات، لەوانەش تورکیا. هایکۆ ماس لە چوارچێوەی گەشتەکەیدا بێجگە لە تورکیا سەردانی وڵاتانی تاجکستان، ئۆزبەکستان، پاکستان و قەتەریش دەکات.