دیلان یاشار، فۆتۆگرافەرێکە و دەڵێت، "وان شارێكی جوانە؛ شارێكی گەورەیە. پێشتر جارێک هاتووم بۆ ئێرە. بەر لە ماراسۆنەکە هاتم چوومە شوێنە مێژووییەکانی. پێشتر زۆر لێرە نامەبوومەوە. بەڵام ئێستا ١٠ رۆژە لێرەم؛ وان خۆشە".  ژمارەیەکی زۆر فۆتۆگرافەر کە لە شارەکانی دیکەی باکووری کوردستان و تورکیا ئامادەبوون، ساتە جیاوازەکانیان تۆمارکرد.   خواردنی تایبەت بە کولتووری وان ئامادەکرابوو. ئامادەبووانی پێشبڕکێکە خۆشحاڵ بوون بە تاقیکردنەوەی تام و چێژی تایبەت بە کولتووری وان.    سەراپ ئیکییەک، فۆتۆگرافەرێکی دیکەیە و دەڵێت، "زۆر بەدڵم بوو؛ یەکەمجارمە دێمە ئێرە، پێشتر چووبووم بۆ نەرویج؛ وان هیچی لە نەرویچ کەمتر نییە، زۆر جوانە، سرووشتەکەی و کەش و خەڵکەکەی نایابن. دەمەوێ دووبارە بێمەوە".   ئەو پێشبڕکێیە لە چوارچێوەی یەکەمین ماراسۆنی فۆتۆی وان بەڕێوەچوو کە بەمەبەستی ناساندنی مێژوو، کولتوور و سرووشتی وان رێکخراوە.