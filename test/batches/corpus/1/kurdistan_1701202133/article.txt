سەرکەوت ئەحمەد، گوتەبێژی پۆلیسی سلێمانی بە تۆڕی میدیایی رووداوی راگەیاند "لە سەر سکاڵای سەندیکای هونەرمەندان ئەو خانمە مۆدێل و راگەیێندنکارە دەستگیرکراوە، هەرچەندە ئەو گوتوویەتی کە پەشیمان و مەبەستی خراپم نەبووە. "  گوتەبێژی پۆلیسی سلێمانی دەشڵێت "راستە زۆر پەشیمانە، بەڵام لەم قۆناخەدا پەشیمانی دادی نادات، دەبێت سزای خۆی وەرگرێت، هەرکەس لەم تۆڕە کۆمەڵایەتیانە سووکایەتی بە سیمبوولەکان و هەر کەس و ناودارێک بکات، دەستگیری دەکەین. "  هێلین ئاوات لە چەند رۆژی رابردوودا ڤیدیۆکەی بڵاوکردبوویەوە و گوتبووی "کۆمێنتی زۆرم بۆ دێت و دەڵێن رەنج رۆڤەر و جی کڵاسەکەت نەکڕی؟ بەڵام با من پێتان بڵێم ئەمڕۆ کەریم کابانێکم بە دیاری بۆهات و بە نیازم سەوزە و میوە و پڕتەقاڵی پێبفرۆشم، بۆیە لەمەودوا باسی جی کڵاس مەکەن و پیرۆزبایی کەریم کابانەکەم لێبکەن. "