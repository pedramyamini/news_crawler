له ئه‌نجامی پشكنینی مۆبایلی یه‌كێك له گەریلاکانی پارتی کرێکارانی کوردستان (پەکەکە)، وێنەیەک دۆزراوەتەوە کە ڤۆڵکان بۆرای گەریلا لەگەڵ سەمرا گوزەل، پەرلەمانتاری هەدەپە بەیەکەوەن.  ڤۆڵکان بۆرای لە ئۆپەراسیۆنێکی هێزی ئاسمانیی تورکیا بۆ سەر گەریلاکانی پارتی کرێکارانی کوردستان لە ساڵی ٢٠١٧ گیانی لەدەستدابوو، تەرمەکەی کەوتبووە دەست هێزەکانی تورکیا، دوای پشکنینی مۆبایلەکەی، دەرکەوت وێنەی لەگەڵ پەرلەمانتارەکەی هەدەپە گرتووە.  هەرچەندە وێنەکە پێشتر دەرهێنراوە، بەڵام لەم ماوەیەدا بڵاوکرایەوە. سه‌رۆكایه‌تیی داواكاری گشتیی كۆماریی ئه‌نقه‌ره ده‌ستی به لێكۆڵینه‌وه كرد.  سه‌رۆكایه‌تیی داواكاریی گشتیی دۆسیه‌یه‌كی له دژی په‌رله‌مانتاری هه‌ده‌په، سه‌مرا گوزه‌ل ئاماده‌كرد و ره‌وانه‌ی وه‌زاره‌تی دادی كرد. سه‌مرا گوزه‌ل ٤ی حوزه‌یرانی ٢٠١٨ وه‌ك په‌رله‌مانتار هه‌ڵبژێردرابوو.