مۆزەخانەی بەدر شاکر سەیاب لە بنەڕەتدا ماڵی ئەو شاعیرە بەناوبانگەیە، کە دوای کۆچکردنی کرایە مۆزەخانە.  فایق سەیاب، کە نەوەی بەدر شاکر سەیابە دەڵێت: "مۆزەخانەی بەدر شاکر سەیاب بێناز کەوتووە و خزمەت ناکرێت، تەنانەت ١٤ ساڵە نۆژەن نەکراوەتەوە، لە کاتێکدا خەڵکێکی زۆر سەردانی دەکەن".  بەدر شاکر سەیاب، یەکێکە لە بەناوبانگترین شاعیرانی عێراق و عەرەب لە سەدەی بیستەم، لە ساڵی ١٩٢٦ لە گوندی جیکۆر لە بەسرەی باشووری عێراق لەدایکبووە، یەکەم شاعیری عەرەبە کە پەنای بۆ نووسینی شیعری ئازاد بردووە، هەروەها سەرباری ئەوەی لە تەمەنی ٣٨ ساڵیدا کۆچی دواییکرد، بەڵام بە یەکێک لە دیارترین داهێنەرانی ئەو شێوازەی شیعر ناودەبرێت.