لە ١ - ١ - ٢٠٢١ پلاتفۆرمێکی نوێ بە ناوی "کوردیش تالێنت" دەست بە کار و چالاکییەکانی دەکات کە وەک لە راگەیێندراوی پلاتفۆرمەکە هاتووە، ئامانجیان گەشەپێدانی کولتووری نەتەوەییە.  لە یەکەم هەنگاودا، کوردیش تالێنت تیشک دەخاتە سەر بواری میوزیک و گۆرانی. وەکو لە راگەیێندراوەکەشدا هاتووە، خاوەن بەهرەکان لە هەر شوێنێک بن دەتوانن بە چەند خولەکێک لەسەر ماڵپەڕی کوردیش تالێنت هەژمارێک دروست بکەن و ناوی خۆیان بنووسن.  بەپێی راگەیێندراوەکە، لە داهاتوویەکی نزیکدا کێبڕکێکانی کوردیش تالێنت دەستپێدەکات و دەرفەت بۆ ئەندامەکانی دەڕەخسێنێت کە بەهرەکانیان لەم کێبڕکێیانەدا تاقی بکەنەوە.