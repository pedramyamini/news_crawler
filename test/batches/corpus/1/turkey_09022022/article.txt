بەیانی ئەمڕۆ چوارشەممە ٩ی شوباتی ٢٠٢٢ لە دادگای ئیستەنبووڵ، دووەمین رۆژی یەکەمین دانیشتنی دادگا لەسەر ئەو دۆسیەیە دەستیپێکرد، کە چاوەڕوان دەکرێ دوو رۆژی دیکەش بەردەوام بێت.   یەکەمین رۆژی دانیشتنی دادگا لەسەر ئەو دۆسیەیە رۆژی سێشەممە ٨ی شوباتی ٢٠٢٢ بەڕێوەچوو.   ئەو ١٦ کەسەی دادگایی دەکرێن ژمارەیەکیان سووریی و فەڵەستینین. دوای یەک ساڵ لە چاودێریکردنیان، لە تشرینی دووەمی ٢٠٢١ دا لە ئۆپەراسیۆنێکی تایبەتی دەزگای هەواڵگری تورکیا - میت دەسگیرکران.    ئەگەر دادگا بیسەلمێنێ ئەو کەسانە "سیخوڕی سیاسی و سەربازی"ـیان بۆ ئیسرائیل کردووە، ئەوا هەریەکێکیان بە ٢٠ ساڵ زیندانیکردن سزا دەدرێن.