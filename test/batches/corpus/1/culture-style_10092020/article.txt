"بەردەرگا" یەکێک لە گۆرانییە بەناوبانگەکانی زیاد ئەسعەدە کە لە تێکست و ئاوازی خۆیەتی و لەلایەن گەیلان کامەران میوزیکەکەی کەڤەرکراوە و بەشێوەی ڤیدیۆکلیپ بڵاوکراوەتەوە.  ڤیدیۆکلیپی "بەردەرگا" بۆ یەکەمجار لە رێگەی رووداو بڵاوکرایەوە و بڕیارە کاژێر هەشتی ئەمشەو بە کاتی کوردستان، لە کەناڵی تایبەتی ئەو میوزیکژەنە بڵاوبکرێتەوە.  گەیلان کامەران بە رووداوی راگەیاند، لە دوای کەڤەرکردن و نوێکردنەوەی میوزیکی ٤٠ گۆرانیی ئەوروپی، بۆ یەکەمجارە کەڤەری میوزیکی گۆرانییەکی کوردی دەکات، ئەویش گۆرانیی هونەرمەند زیاد ئەسعەدە.  هەردی حەسەن، دەرهێنەری ڤیدیۆکلیپەکەیە و لە هەولێر کاری وێنەگرتنی بۆ کراوە و دوو سەماکاری لوبنانی تێیدا سەما دەکەن.