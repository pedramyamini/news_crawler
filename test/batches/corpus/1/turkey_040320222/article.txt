لە بەرەبەیانی ئەمڕۆ هەینی ٤ ـی ئاداری ٢٠٢٢ ـەوە لە ئەنقەرەی پایتەختی تورکیا لیترێک بەنزین کە ١٧.٥٥ لیرە بوو، بۆ ١٨.٨ لیرە بەرزبووەتەوە. لە ئیستەنبووڵ نرخی لیترێک بەنزین کە ١٧.٤٦ لیرە بوو بۆ ١٧.٩٩ لیرە  و لە ئیزمیریش نرخی لیترێک بەنزین کە ١٧.٥٨ لیرەبوو بۆ ١٨.١١ لیرە بەرزبووەتەوە.    هەر لیترێک دیزل کە لە ئەنقەرە بە ١٧.٦٨ لیرە دەفرۆشرا، بۆ ١٩.٠١ لیرە بەرز بووەوە، لە ئیستەنبووڵ لیترێک دیزل لە ١٧.٦٠ لیرەوە بۆ ١٨.٩٣ لیرە و لە ئیزمیریش لە ١٧.٦٩ لیرە بۆ ١٩.٠٢ لیرە بەرزبووەتەوە.   ئەوە لە کاتێکدایە بەرەبەیانی رۆژی پێنجشەممە ٣ ـی ئاداری ٢٠٢٢ باجی سەر بەنزین و دیزل زیاد کرا، هەر لیترێک بەنزین ٨٨ قروش و هەر لیترێک دیزل یەک لیرە و ٥١ قروشی خرایەسەر.  لە شەش مانگی رابردوودا لە تورکیا نرخی بەنزین بە رێژەی ١٣١ % و نرخی دیزل بە رێژەی ١٥٩ % زیادبووە.