پێنج رۆژە دارستانەکانی شارۆچکەی ماناڤگات - ی ئەنتاڵیا دەسووتێن و سەرباری ئەوەی زیاتر لە دوو هەزار کارمەندی ئاگرکوژێنەوە بە دەیان ئامێری جیاواز لە وشکانی و ئاسمانەوە هەوڵی دامڕکاندنی دەدەن، بەڵام کۆنترۆڵ ناکرێت. ٢٧ گەڕەکی شارۆچکەکە چۆڵکراون و زیاتر لە سێ هەزار بینا سووتاون.   بەگوێرەی ئامارە فەرمییەکان، ژمارەی ئەو کەسانەی گیانیان لەدەستداوە، بۆ شەش کەس بەرزبووەتەوە و سەتان کەس بەهۆی دووکەڵەوە تەندروستییان تێکچووە و بریندار هەن.