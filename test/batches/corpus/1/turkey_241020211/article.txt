رووداوەکە درەنگانی شەوی رابردوو لەسەر رێگای سەرەکیی باڵکئەسیر - بورسا روویدا.  بەهۆی رژانی بڕێكی زۆری دۆشاو لەسەر شەقامەکە، کە لە بارهەڵگرێک کەوتوونەتە خوارەوە، ١٨ ئۆتۆمبێل خزان و بەریەک کەوتن.   ژمارەیەکی زۆر لە تیمەکانی بەرگریی شارستانی، فریاکەوتن و جەندرمە رەوانەی شوێنی رووداوەکە کران و بریندارەکان بۆ نەخۆشخانەکانی نزیک شوێنی رووداوەکە گوازرانەوە.   دوای رووداوەکە بە ماوەیەکی کەم، شۆفێری بارهەڵگرەکە بە ناوی "ج. ئو. " لەلایەن تیمەکانی جەندرمەوە دەستبەسەرکرا.   تیمەکان خەریکی خاوێنکردنەوە و کردنەوەی رێگاکەن و بۆ بەردەوامبوونی جموجۆڵی هاتووچۆ لەو ناوچەیە، رێگا لاوەکییەکان بەکاردەهێنرێن.