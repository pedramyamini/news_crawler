بەپێی هەواڵەکە محەممەد دۆغان، کە ناسراوە بە (دڵحەز گابار)، لە ئۆپەراسیۆنێکدا لە سنووری قەزای چەمچەماڵی پارێزگای سلێمانی کوژراوە.   بەپێی سەرچاوە ئەمنییەکانی تورکیا، دەزگای هەواڵگریی نیشتمانیی تورکیا (MIT) گەیشتووەتە ئەو ئەنجامەی، دوای ئۆپەراسیۆنی زەمینیی تورکیا لە هەرێمی کوردستان، مەخموور و کەرکووک بۆ پەکەکە تایبەتمەندیی (بەندەری ئارام)یان لەدەستداوە.   ئەمە لەکاتێکدایە پێشتریش میت گیانلەدەستدانی بەرپرسێکی دیکەی پەکەکەی بە ناوەی محەممەد دۆغان (ئەحمەد رووبار) بڵاوکردبووەوە.  تاوەکو ئێستا میدیای نزیک لە پەکەکە بە فەرمی هیچ روونکردنەوەیەکی لەو بارەیەوە بڵاونەکردووەتەوە.  رۆژی شەممە ٢١ - ٠٥ - ٢٠٢٢ فڕۆکەی بێفڕۆکەوانی تورکیا لە سنووری گوندێکی ئاغجەلەری سەر بە قەزای چەمچەماڵ ئۆتۆمبێلێکی کردە ئامانج و بەهۆیەوە پێنج کەس گیانیان لەدەستدا.