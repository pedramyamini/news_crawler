بەیانی ئەمڕۆ یەکشەممە ٣٠ی کانوونی دووەمی ٢٠٢٢، پاسێکی تایبەتی بەڕێوەبەرایەتیی پۆلیسی ئیستەنبووڵ لەسەر رێگەی سەرەکی ناوچەی چاتڵاجا وەرگەڕا. لە ئەنجامدا ١٣ پۆلیس برینداربوون، برینی دوو پۆلیسەکان سەختە.  بەڕێوەبەرایەتیی پۆلیسی ئیستەنبووڵ رایگەیاند، پاسەکە ژمارەیەک پۆلیسی بەرەو فڕۆکەخانەی ئیستەنبووڵ دەگواستەوە بۆ دەستپێکردنی ئەرکی هەفتانەیان، بەڵام بەهۆی خراپی کەشوهەوا و تەمومژێکی زۆرەوە، رێگەی چاتڵاجاش بەستبووی و خلیسکانی پاسەکەی لێکەوتەوە، بەهۆیەوە شوفێری پاسەکە کۆنترۆڵی لەدەستدا و پاسەکە وەرگەڕا.   بەگوێرەی راگەیێندراوەکە، ١٣ پۆلیس بریندار بوون، برینی دوو لە پۆلیسەکان سەختە و بریندارەکان بەخێرایی رەوانەی نزیکترین نەخۆشخانە کران. پەڕاوی لێکۆڵینەوەش بۆ رووداوەکە کرایەوە.