ئەمڕۆ چوارشەممە ١٦ی شوباتی ٢٠٢٢ راپۆرتەکان دەخرێنە دەنگدانەوە و چاوەڕوان دەکرێ ئەنجامی دەنگدانەکە رۆژی پێنجشەممە ١٧ی شوبات بە فەرمی رابگەیێندرێت.   لە راپۆرتەکەدا هاتووە: "تورکیا لە زۆر بابەتدا بۆ یەکێتیی ئەوروپا و دراوسێکانی نیگەرانی دروستکردووە، رۆڵی گێراوە لە تێکدانی سەقامگیری و هەڕەشەی لە ئاشتی و ئاسایش و سەقامگیری ناوچەکە کردووە.   ئاماژە بەوەشدراوە، "چالاکییە نایاسایی و هەڕەشە سەربازییەکانی تورکیا" بۆ سەر وڵاتانی ئەندام لە یەکێتیی ئەوروپا بەتایبەتی لە پرسی یۆنان و قوبرس بەشێویەکی رادەبەدەر "مایەی نیگەرانین".   لە راپۆرتەکەدا چالاکی و هەڕەشەکانی تورکیا لەو ناوچانەدا سەرکۆنە کراون و باس لە دوورکەوتنەوەی تورکیا لە هێڵی سیاسەتی دەرەوەی ئەوروپا کراوە، هەروەها ئاماژە بە هەوڵەکان بە ئاراستەی کەمکردنەوەی گرژییەکان کراوە.   لە راپۆرتەکەدا جەخت لەسەر ئەوەش کراوەتەوە، کە تورکیا وڵاتێکی گرنگ و ستراتیژییە بۆ یەکێتیی ئەوروپا، داوا لە تورکیا کراوە بۆ سەرلەنوێ دەستکردن بە قۆناخێكی نوێی دیبلۆماسی و دیالۆگ، بەمەبەستی چارەسەرکردنی ناکۆکییەکان لە پرسی دەریای ناوەڕاستدا.