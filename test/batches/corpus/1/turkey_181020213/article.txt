بەپێی ئاماری وەزارەتی تەندروستیی تورکیا رێژه‌ی ئه‌و كه‌سانه‌ی ته‌مه‌نیان له سه‌رووی ١٨ ساڵه‌وه‌یه و قورچکی یه‌كه‌می ڤاكسینیان وه‌رگرتووه گەیشتووەتە زیاتر لە ٨٨ % وو ئه‌وانه‌ی قورچکی دووه‌میان وه‌رگرتووه له سه‌دا ٧٦ , ٤٥ % ـه.  ژماره‌ی ئه‌و قورچکانەی ڤاكسین كه تائێستا له باکووری کوردستان و توركیا به‌كارهێنراوه، ١١٤ ملیۆن و ٢٠٧ هه‌زار و ٦٣٤ قورچکە. له ماوه‌ی ٢٤ كاژێری رابردووشدا، ٢٣٦ هه‌زار و ١٢٢ قورچک ڤاكسینی کۆرۆنا به‌كارهێنراوه.  بەپێی ئاماری وەزارەتی تەندروستیی تورکیا تائێستا ٧,٦٨٣,٥١٧ کەس لە تورکیا و باکووری کوردستان تووشی ڤایرۆسی کۆرۆنا بوون، لەو ژمارەیە ٦٧,٨٣٧ تووشبوو گیانیان لەدەستداوە و ٧,١١٦,٣٠٥ تووشبووش چاکبوونەتەوە.