ئایتن یەجیتوغلو، دایکى سێ منداڵە ئەو ژنە رۆژانە نزیکەى چوار گوێرەکەی تازە لەدایکبوو دەباتە ناوەندى چاودێریکردن بەمەبەستى خاوێنکردنەوە و شیرپێدانیان.  ئایتن یەجیتوغلو، هاووڵاتییەکی ئەدیرنەیە و گوتی، "ئەم گوێرەکانە زۆر لە منداڵ دەچن، ئەوان سەرەتا نازانن شیر بخۆنەوە، رێک وەک منداڵن، هەربۆیە هەوڵدەدەین ئامادەیان بکەین و بیانگونجێنین".  بەڕێوەبەرانى کیڵگەکە پێیانوایە، چاودێریکردنى ئەو گوێرەکانە لەلایەن ژنانە سوودى زۆری هەیە.  فاتیح ئۆرهان، پزیشکى ڤێتێرنەریی کیڵگەکەیە و باس لەوە دەکات، "بە لەبەرچاوگرتنی ئەو راستییەی کە ئەو ستافەی ئێمە لەگەڵیان کاردەکەین ژنن، ئەوان زۆر باش لە هەستی دایکایەتیی تێدەگەن و ئەو هەستەش لە کاتی کارەکەیاندا جێبەجێ دەکەن، تەنانەت پێش قۆناخی لەدایکبوونی گوێرەکەکە. "  سیفیم کاراباس، کارمەندێکى دیکەى کیڵگەکەیە، خەرجى خوێندنى منداڵەکانى بە کارکردن لە کیڵگەکە دابین دەکات.  سیفیم کاراباس، ئاماژە بەوە دەکات، "ماوەی ٧ ساڵە لێرە کاردەکەم. ١٢ کاژێر لێرە کاردەکەم، ئەوان وەک منداڵەکانم وان و بە هەمان هەستی دایکایەتیش لێیان نزیک دەبمەوە. "  رێژەى مرداربوونەوەى گوێرەکە تازە لەدایکبووەکان لەو کیڵگەیە ساڵانە ٥ % بۆ ٦ % ە؛ بەڕێوەبەرانى پێیانوایە ئەوە رێژەیەکى گونجاوە. ئەو رێژەیە لە ویلایەتە یەکگرتووەکانی ئەمریکا ٦ % تاوەکو ٧.٤ % ە.