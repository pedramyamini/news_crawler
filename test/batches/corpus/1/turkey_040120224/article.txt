جانان گوللو، سەرۆکی فیدراسیۆنی کۆمەڵەی ژنان لە تورکیا رۆژی دووشەممە ٣ی کانوونی دووەمی ٢٠٢٢ رایگەیاند، لە ساڵی ٢٠٢١ دا لە سەرتاسەری تورکیادا ٣٦٧ ژن لەلایەن پیاوانەوە کوژراون.  جانان گوللو ئاماژەی بەوەدا، بۆشایی لە یاساکاندا و کەموکوڕییەکان هۆکارن بۆ رێگرینەکردن لە ئەنجامدانی تاوانی کوشتن بەرامبەر بە ژنان، تاوەکو ئەنجامدەرانی تاوانەکان سزا نەدرێن، کوشتنی ژنان زیاتر دەبێت.   فیدراسیۆنی کۆمەڵەی ژنان لە تورکیا لە راپۆرتێکدا ئامارەکانی کوشتنی ژنانی لە ماوەی ١٣ ساڵدا (٢٠٠٨ - ٢٠٢١) بڵاوکردووەتەوە و ئاماژەی بەوەداوە لە ساڵی ٢٠٢١ دا لە سەرتاسەری تورکیادا ٣٦٧ ژن و لە ماوەی ١٣ ساڵیشدا ٣٧١٩ ژن لەلایەن پیاوانەوە کوژراون و بەشێک لەو ژنانە بەشێوەیەكی گوماناوی گیانیان لەدەستداوە.   بەگوێرەی ئامارەكانی پلاتفۆرمی تاوانی دژی ژنان دەوەستێنین"، لە ساڵی ٢٠٢٠ دا لە تورکیا و باکووری کوردستان ٣٠٠ ژن کوژرابوون و ١٧١ ژنی دیکەش بەشێوەیەکی گوماناوی گیانیان لە دەستدابوو. هەروەها لە ١١ مانگی ٢٠٢١ یشدا ٣٤٦ ژن کوژرابوون و ٢١٢ ژن بەشێوەیەکی گوماناوی گیانیان لەدەستدابوو.