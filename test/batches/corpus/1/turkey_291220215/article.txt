دوای ئەوەی بانکی ناوەندیی تورکیا لە دوای ئەیلوولی ئەمساڵەوە دەستیکرد بە دابەزاندنی سوودی بانکی، نزمترین رێژەی سوودی قەرزە بازرگانییەکان لە ٢٦ ـی تشرینی دووەمدا بە ١٨.٨٨ % تۆمارکرا.   رێژەی سوودی قەرزە بازرگانییەکان لە ٢٤ی کانوونی یەکەمدا بە شێوەیەکی بەرچاو بەردەوام بوون لە هەڵکشان و گەیشتە ٢٠.٩١ %  کە بەرزترین ئاست بوو لە دوو مانگ و نیوی رابردوودا.  هەر لەو وادەیەدا رێژەی سوودی قەرزی خانووبەرە ٠.١ خاڵ بەرزبووە و گەیشتە ١٧.٣ %، رێژەی سوودی قەرزی بەکاربەر ٠.٣ خاڵ بەرزبووەوە و گەیشتە ٢٣.٥ % و رێژەی سوودی قەرزی پێداویستی رۆژانەی بەکاربەر ٠.١ خاڵ دابەزی و بە ٢٥.٢ % تۆمارکراوە.  لە چەند رۆژی رابردوودا و دوای ئەوەی دامەزراوەی رێکخستن و چاودێریی سیستەمی بانکی لە تورکیا فەرمانی دا بە ئەنجامدانی لیکۆڵینەوە لە چۆنێتیی بەکارهێنانی ئەو قەرزانەی بە لیرە کراون، بانکەکان لە پێدانی قەرزدا رێکاری نوێیان گرتەبەر.