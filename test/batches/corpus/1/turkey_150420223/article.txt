تیمەکانی سەر بە فەرماندەیی جەندرمەی شارۆچکەی موغڵا ئێوارەی رۆژی پێنجشەممە ١٤ی نیسانی ٢٠٢٢ لە کاتی پشکنینی ناوچەیەکی سەر بە گەڕەکی بیوکدیبەکدەرە لە دۆڵێکدا ٩٧ کۆچبەریان دەستگیر کرد، کە بەشێوەیەکی نایاسایی گەیشتبوونە ئەو سنوورە.   دوای دەستبەسەرکردنی ئەو کۆچبەرانە، کە هاووڵاتی ئەفغانی، بەنگلادشی، سووری و عێراقین، رەوانەی بەڕێوەبەرایەتی کۆچی پارێزگا کران.  لە ئەنجامی لێکۆڵینەوەکاندا دەرکەوتووە ئەو ٩٧ کۆچبەرە بە دوو مینی پاس لەلایەن دوو کەس بە ناوەکانی "ر. ک. " و "ر. ش. " گەیێندراونەتە ئەو ناوچەیە.   تیمەکانی جەندرمەی میلاس، بە تۆمەتی بازرگانیکردن بە کۆچبەران، دەستیانکردووە بە گەڕان بۆ دەستگیرکردنی ئەو دوو کەسە.