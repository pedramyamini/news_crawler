لە مانگی حوزەیرانی ٢٠٢١ دا دەستەی باڵای هەڵبژاردنەکانی تورکیا لیستێکی بڵاوکردەوە ناوی ٢٠ پارتی سیاسیی لەخۆگرتبوو، کە مافی بەشداریکردنیان دەبێت لە هەڵبژاردنەکاندا. لە دوایین لیستەکەیدا کە ئەمڕۆ چوارشەممە ١٢ی کانوونی دووەمی ٢٠٢٢ بڵاویکردەوە، ژمارەی ئەو پارتانەی مافی بەشداریکردنیان لە هەڵبژاردنەکان دەبێت، گەیشتە ٢٤ پارتی سیاسی.    دەستەی باڵای هەڵبژاردنەکانی تورکیا، ساڵانە دووجار لیستی ئەو پارتە سیاسییانە بڵاودەکاتەوە , کە مافی بەشداریکردنیان لە هەڵبژاردنەکاندا دەبێت. لە کۆتایی مانگی حوزەیرانی ئەمساڵدا لیستێکی نوێ بڵاودەکاتەوە.   هەریەک لە پارتی رەنج "ئەمەک"، پارتی میللەت، پارتی کرێکارانی تورکیا و بزووتنەوەی کۆمۆنیستی تورکیا مەرجەکانی بەشداریکردنیان لە هەڵبژاردنەکاندا بەدیهاتووە و ناویان خرایە لیستی ئەو پارتە سیاسییانەی بۆیان هەیە بەشداری بکەن لە هەڵبژاردنەکانی تورکیا.   بەپێی بڕگەکانی ماددەی ٣٦ی یاسای پارتە سیاسییەکانی تورکیا، هەر پارتێکی سیاسیی شەش مانگ پێش هەڵبژاردن کۆنگرەی دامەزراندنی پارت و یەکەم کۆنگرەی ئاسایی پارتەکەی کردبێت و لانیکەم لە ٤٢ پارێزگای تورکیا لقی رێکخستنەکانی دامەزراندبێت و کۆنگرەی بۆ تەواوی لقەکان کردبێت و سەرۆکی لق و ئەندامانی ئەنجوومەنی رێکخستنەکانی دامەزراندبێت، مافی بەشداریکردنی لە هەڵبژاردنەکانی تورکیادا دەبێت.   ئەو پارتە سیاسییانەی مافی بەشداریکردنیان لە هەڵبژاردنەکاندا هەیە ئەمانەن:  ١ - پارتی داد و گەشەپێدان "ئاکپارتی"   ٢ - پارتی نیشتمانی دایک "ئەناپ"   ٣ - پارتی تورکیای سەربەخۆ "بەتەپە"   ٤ - پارتی یەکبوونی مەزن "بەبەپە"   ٥ - پارتی گەلی کۆماری "جەهەپە"   ٦ - پارتی دیموکراسی و پێشکەوتن "دێڤا"  ٨ - پارتی چەپی دیموکراتی "دەسەپە"   ١٠ - پارتی ئایندە "گەلەجەک"   ١٢ - پارتی دیموکراتی گەلان "هەدەپە"   ١٣ - پارتی دۆزی ئازاد "هوداپار"   ١٤ - پارتی چاک "ئیی پارتی"   ١٦ - پارتی بزووتنەوەی نەتەوەیی "مەهەپە"   ١٧ - پارتی گەشەسەندنی نەریتخواز "مەیەپە"   ٢٠ - پارتی کرێکارانی تورکیا "تیپ"   ٢١ - پارتی کۆمۆنیستی تورکیا "تەپەکە"   ٢٢ - بزووتنەوەی کۆمۆنیستی تورکیا "تەکەهە"    ٢٣ - پارتی نیشتمان "ڤاتان"   ٢٤ - پارتی سەرلەنوێ خۆشگوزەرانی "یەنیدەن رێفاهـ"