دادگای تێهەڵچوونەوەی تورکیا رۆژی چوارشەممە ٢ی شوباتی ٢٠٢٢ بڕیاری دا بە رەتکردنەوەی تانەی ئەو کۆچبەرە ئێرانییە، کە ناوی ئیسماعیل فەتاح ـە و رایگەیاند، ئەو کۆچبەرە بەهۆی کردەوەکانی خۆی کە هەڕەشەی لەسەر ئاسایشی گشتیی دروستکردووە، رێگەی خۆشکردووە لەبەردەم دەرکردنی بڕیاری سنوورداشکردنەوەی بۆ ئێران.   ئیسماعیل فەتاح رۆژی ٢٠ی ئاداری ٢٠٢١ لە شاری دەنیزلی تورکیا لە مەیدانی دیکیلیچنار بەشداری لە گردبوونەوەیەکدا کردبوو دژی چوونە دەرەوەی تورکیا لە پەیماننامەی ئیستەنبووڵ، رۆژی ٥ی نیسانی هەمان ساڵ لەگەڵ چەند کۆچبەرێكی دیکەدا دەستگیرکرا.   دوای ئەوەی لە دادگا دۆسیەی لەسەر کرایەوە، لە یەکەمین دانیشتنیدا دادگای سزای دەنیزلی بڕیاری سنوورداشکردنی ئیسماعیل فەتاحی دا.    ئیسماعیل فەتاح بە پاساوای ئەوەی لە ئێران مەترسیی لەسەر ژیانی هەیە، تانەی لە بڕیارەکەی دادگای دەنیزلی دابوو، بەڵام داواکارییەکەی لەلایەن دادگای تێهەڵچوونەوەی تورکیا رەتکرایەوە.