شەوی سێشەممە، ٣١ ـی ئایاری ٢٠٢٢، کریشناکومار کوناس لە یاریگەیەکی شاری کۆرکاتا لە رۆژهەڵاتی هیندستان کۆنسێرتێکی ئەنجامدا، لە کاتی کۆنسێرتەکەدا کاتێک دۆخی تێکچووە، بۆ نەخۆشخانە گواستراوەتەوە و دواتر گیانی لەدەستداوە.   پەیامی هاوخەمی خەڵکی هیندستان بۆ گیانلەدەستدانی ئەو هونەرمەندە تۆڕەکۆمەڵایەتییەکانی تەنیوە، هەروەها سەرۆکوەزیرانی هیندستان و هونەرمەندان و گۆرانیبێژان هاوخەمی خۆیانیان بۆ دەربڕی.   نارێندرا مۆدی، سەرۆکوەزیرانی هیندستان لە تویتەر ئاماژەی بەوەکرد، "ئێمە هەموو کات ئەومان لەڕێگەی گۆرانییەکانییەوە لەیاد دەبێت. "   کریشنا کوماری ٥٣ ساڵ، چەندین گۆرانی بۆ فیلمەکانی بۆڵیود گوتووە و خاوەنی چەندین ئەلبوومی میوزیکی و کۆنسێرتە.