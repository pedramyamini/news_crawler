لە چوارچێوەی چالاکییەکانی خوانی رەمەزان، کە بەرنامەیەکی تایبەتی باباجانە بەناوی "سفرەی دێڤا" هەرجارە و لە شارێکی تورکیا و باکووری کوردستان لەگەڵ خەڵکی هەژار و کاسبکاران رێکی دەخات. بڕیاروایە سبەی لە ئامەدی باکووری کوردستان لە گۆڕەپانی شێخ سەعید، سفرەیەکی فراوانی بەربانگ لەگەڵ کاسبکارانی ئامەد رێکبخات.   لە خوانی بەربانگدا، عەلی باباجان گوتارێک پێشکێش دەکات و تیشک دەخاتە سەر دوایین پێشهاتە نێوخۆییەکانی تورکیا و هەڵوێستی پارتەکەی و لایەنەکانی ئۆپۆزیسیۆن لەبارەی سیاسەتی ناوخۆ و دەرەکیدا رووندەکاتەوە.   دواتر باباجان لەگەڵ شاندی یاوەری سەردانی سوور - ی ئامەد دەکات و لە مزگەوتی گەورەی ئامەد نوێژ دەکات. پاشان سەردانی بازاڕی گەورەی ئامەد دەکات و  لەگەڵ کاسبکاران و پیشەگەران گفتوگۆ دەکات.   عەلی باباجان دوایین جار لە ئاداری ٢٠٢١ دا سەردانی ئامەدی باکووری کوردستان کردبوو. لەم سەردانەیدا باسی لە پەکخستنی پرسی چارەسەرکردنی کورد کردبوو. سیاسەتی پارتەکەی لەبارەی چارەسەکردنی کێشەی کورد و زمانی کوردی خستبووەڕوو.   تەواوی سەرکردەکانی ئۆپۆزیسیۆن لە سەرەتای ئەمساڵەوە ناو بەناو سەردانی ئامەدی باکووری کوردستان دەکەن و سیاسەتی ئۆپۆزیسیۆن بۆ هاونیشتمانییان دەخەنەڕوو، ئەمەش وەکو بانگەشەی هەڵبژاردن لێکدەدرێتەوە.