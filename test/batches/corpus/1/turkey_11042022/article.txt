ئەحمەد ئاکن، یاریدەدەری سەرۆکی جەهەپە رایگەیاند، لە وەڵامی ئەو پرسیارانەی لە چوارچێوەی یاسای مافیی گەیشتن بە زانیاری ئاڕاستەی وەزارەتی وزە و سامانە سرووشتییەکانی تورکیای کردوون، دەرکەوتووە ساڵی ٢٠٢١ لە تورکیا ملیۆنان هاووڵاتی گازی سرووشتی و کارەبایان لەسەر بڕدراوە.   یاریدەدەری سەرۆکی جەهەپە ئاماژە بەوەش دەکات، بەهۆی گرانبوونی ژیان، ساڵی ٢٠٢١ لە تورکیا کارەبا لەسەر سێ ملیۆن و ٤٤٩ هەزار و ٣٤٤ هاوبەش و گازی سرووشتی لەسەر یەک ملیۆن و ٩٣ هەزار و ٥٨١ هاوبەش بڕداون.   بەگوێرەی ئەو راپۆرتەی ئەحمەد ئاکن، بە پشتبەستن بە داتا فەرمییەکانی حکومەتی تورکیا ئامادەی کردووە، ساڵی ٢٠٢١ لە تورکیا گازی سرووشتی و کارەبا لەسەر چوار ملیۆن و ٥٤٢ هەزار و ٩٢٥ هاوبەش بڕدراوە. بە واتایەکی دیکە لە ٢٠٢١ دا مانگانە وزە لەسەر ٣٧٨ هەزار هاوبەش بڕدراوە.