بەرەبەیانی ئەمڕۆ هەینی ٢٦ی تشرینی دووەمی ٢٠٢١ تیمەکانی هۆبەی دژە تیرۆری سەر بە بەڕێوەبەرایەتی پۆلیسی ئادانا لەسەر راسپاردەی داواکاری گشتیی ئادانا ئۆپەراسیۆنێکیان بۆ دەستگیرکردنی ئەو ١٧ کەسە دەستپێکرد.   لە چوارچێوەی ئۆپەراسیۆنەکەدا تیمەکان هەڵیانکوتایە سەر ئەو ناونیشانەی، کە پێشتر دەستنیشانکرابوون بۆ دەستگیرکردنی ئەو ١٧ داواکراوە، کە بە تۆمەتی ئەندامێتی و  پڕوپاگەندەکردن بۆ پەکەکە لە تۆڕە کۆمەڵایەتییەکاندا بڕیاری دەستگیرکردنیان بۆ دەرکراوە.   بەگوێرەی زانیارییەکان تاوەکو ئێستا لە ئۆپەراسیۆنەکەدا ژمارەیەک لە داواکراوەکان دەستگیرکراون و رەوانەی بەڕێوەبەرایەتی گشتیی پۆلیسی ئادانا کراون.