بەهمەن کاکە عەبدوڵڵا، پەرلەمانتاری کوردستان بە رووداوی راگەیاند، دوای نیوەڕۆی ئەمڕۆ، هونەرمەندی میللی نووری باریکەیی کۆچی دوایی کرد و بڕیارە ئەمڕۆ لە گۆڕستانی بنەسڵاوە بەخاکبسپێردرێت.  نووری باریکەیی ساڵی ١٩٤٧ لە گەرمیان لەدایکبووە. خاوەنی دەیان گۆرانی و سروودی شۆڕشگێڕییە و بە یەکێک لە کۆڵەکەکانی مەقامی "ئای ئای" دادەنرێت.  نووری باریکەیی گۆرانیی لەگەڵ چەندین هونەرمەندی ناودار گوتووە لەوانە "حەسەن زیرەک و عەینەدین. "  لە کاتی شۆڕشی ئەیلوولدا ئاوارەی ئێران بووە و ئەفسەری خانەنشین بوو.  بەناوبانگترین گۆرانیی نووری باریکەیی گۆرانی "کراس رەش"ـە کە دوای خۆی چەندین هونەرمەندی دیکە گوتوویانەتەوە.