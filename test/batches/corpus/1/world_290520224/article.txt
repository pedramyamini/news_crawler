زەهرا ئەمیر ئیبراهیمی، براوەی خەڵاتی باشترین ژنەئەکتەر گوتی، "دەزانن، هەستێکی زۆر تایبەتم هەیە. پێموایە ئەم خەڵاتە پێم دەڵێت کە من هەموو شتێکم بەخشی و هەموو شتێکیشم لەدەستدا؛ لە ئێرانەوە هاتم بۆ فەرەنسا و هەموو شتم لە سفرەوە دەستپێکرد. چەندین ساڵی ویست بگەڕێمەوە نێو سینەما و نواندنی خۆم. "  فیستیڤاڵی فیلمی کان وەک هەمیشە شوێنی سوپرایز و هەواڵی چاوەڕواننەکراوە. سۆنگ کانگ براوەی خەڵاتی باشترین ئەکتەر بۆ فیلمی برەوکەر بێبەش نەبوو لەو سوپرایزە.  سۆنگ کانگ، براوەی خەڵاتی باشترین ئەکتەر دەڵێت، "هیچ بیرۆکەیەکم بۆ وەرگرتنی نەبوو؛ ئەمە جوانی کانە. تۆ نازانی کام خەڵات دەبەیتەوە. لەنێو ٢١ فیلمدا تەنیا حەوت فیلم بۆ خەڵات پاڵێوران، جێگەی شانازیمە کە یەکێک بووم لە ستافی ئەو حەوت فیلمە. "  ' Triangle of Sadness ' یان "سێگۆشەی دڵتەنگی" خەڵاتی باشترین فیلمی فیستیڤاڵەکەی بردەوە کە بە "پام دۆ" ناودەبرێت.  خەڵاتی گراند پریکس کە دووەم گرنگترین خەڵاتی فیستیڤاڵەکەیە، درایە لوکاس دۆنت، دەرهێنەری بەلجیکی و کلایر دێنس، ئەکتەری ناوداری فەرەنسی بۆ فیلمی "Stars at Noon".