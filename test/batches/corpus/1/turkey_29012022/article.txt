بڕیاری دەستبەکاربوونی بەکر بۆزداغ وەک وەزیری نوێی داد بەرەبەیانی رۆژی شەممە ٢٩ ـی کانوونی دووەمی ٢٠٢٢ بە واژۆی رەجەب تەیب ئەردۆغان، سەرۆککۆماری تورکیا لە رۆژنامەی فەرمیی تورکیا بڵاوکرایەوە.  عەبدولحەمید گول، کاژێر ١: ٥٠ خولەکی بەرەبەیانی رۆژی شەممە ٢٩ - ٠١ - ٢٠٢٢ لە هەژماری تایبەتی خۆی لە تۆڕی کۆمەڵایەتی تویتەر رایگەیاند، دوای رەزامەندی سەرۆککۆمار دەستی لە پۆستی وەزیری داد کێشاوەتەوە کە لە ١٩ تەمموزی ٢٠١٧ ـەوە بەڕێوەی دەبرد.   عەبدولحەمید گول، لە تویتەکەیدا سوپاسگوزاری خۆی بۆ سەرۆککۆماری تورکیا دەربڕیوە بەوەی دەستلەکارکێشانەوەکەی پەسندکردووە و پیرۆزباییشی لە بەکر بۆزداغ کردووە کە وەک وەزیری داد لە شوێنەکەی دەستبەکار دەبێت.    لە ساڵی ١٩٧٧ لە شارۆچکەی بەلکیس لە پارێزگای دیلۆکی باکووری کوردستان لەدایکبووە   کۆلێژی یاسای لە زانکۆی ئەنقەرە تەواو کردووە  لە چوارەمین کۆنگرەی ئاسایی ئاکپارتیدا بووەتە ئەندامی ئەنجوومەنی ناوەندی  لە پێنجەمین کۆنگرەی ئاسایی و دووەمین و سێیەمین کۆنگرەی نائاسایی ئاکپارتیدا بۆ ئەو پۆستە هەڵبژێردرایەوە   بۆ ماوەی سێ خول پەرلەمانتار بوو لە بازنەی دیلۆک   لە تەمموزی ٢٠١٧ ـەوە وەزیری داد بوو  خێزاندارە و باوکی سێ منداڵە