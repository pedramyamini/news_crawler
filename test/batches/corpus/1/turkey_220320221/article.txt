دامەزراوەی گۆشت و شیری تورکیا رۆژی دووشەممە ٢١ ـی ئاداری ٢٠٢٢ رایگەیاند، نرخی گۆشتی سووریان بەڕێژەی ٤٨ % بەرزکردووەتەوە. بەوەش نرخی یەک کیلۆ قیمە لە ٥٦ لیرە بۆ ٨٣ لیرە و یەک کیلۆ گۆشتی تکە لە ٦٢.٥٠ لیرە بۆ ٩٢ لیرە بەرزبووەتەوە.   دامەزراوەی گۆشت و شیری تورکیا ئاماژەی بەوە داوە، ئەو زیادکردنەی نرخ، کاریگەری دەبێت لەسەر هەڵکشانی نرخی گۆشتی سوور لە بازاڕی ئازاد دا.   دامەزراوەی گۆشت و شیری تورکیا، دامەزراوەیەکی فەرمیی سەر بە وەزارەتی کشتوکاڵی تورکیایە و ناوەندەکەی لە شاری ئەنقەرەی پایتەختی ئەو وڵاتەیە.