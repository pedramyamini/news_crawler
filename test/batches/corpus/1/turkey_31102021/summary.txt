دوای ئەوەی مێراڵ ئاکشەنەر، سەرۆکی ئیی پارتی رۆژی ٢٨ ـی تشرینی یەکەمی ٢٠٢١ لە سەردانێکی بۆ پارێزگای سێرتی باکووری کوردستان، هاونیشتمانییەک پێیگوت، "ئەم شوێنەی تۆ بۆی هاتوویت کوردستانە، بۆچی دان بە ناوەکەیدا نانێن؟ " گفتوگۆ لەسەر وشەی کوردستان و خاکی کوردستان جارێکی دیکە بووەوە رۆژەڤی تورکیا. بەتایبەتی کە ئەو هاونیشتمانییە لەلایەن تیمەکانی دژەتیرۆر بە تۆمەتی [بانگەشەکردن بۆ تیرۆر] دەستگیرکرا و لێپرسینەوەی لەگەڵدا کرا، دواتر ئازادکرا.