تورکیا رووبەڕووی قەیرانێکی ئابووریی بووەتەوە. رۆژ لەدوای رۆژ لیرەی تورکی لە بەرامبەر سەرجەم دراوە بیانییەکان بەها لەدەست دەدات. یەک دۆلاری ئەمریکی بە نزیکەی ١٠ لیرەی تورکی مامەڵەی پێوە دەکرێت. ئەم دۆخە خەڵکی ئەو وڵاتەی نیگەران کردووە و پارتەکانی ئۆپۆزیسیۆنیش دەڵێن، وادەی ئەو دەسەڵاتە پڕبووەتەوە کە لە ناوخۆ و دەرەوەدا وڵاتی دووچاری قەیران کردووەتەوە و متمانەی خەڵکی لەدەستداوە.