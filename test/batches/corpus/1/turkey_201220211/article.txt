مزگین تەمەل، کە برای تەمەلە بە میدیای تورکیای راگەیاندووە سێ کەس هێرشیانکردووەتەوە سەر براکەی و پێیانگوتووە: "ئێرە هی تورکە و بۆ کوردەکان دەبێتە مەزار. کوردی چەپەڵ، نامانەوێ لێرە بن".  مزگین رایگەیاندووە ئەوان خەڵکی شرناخن و ماوەی ساڵێکە گوشاریان لەسەرە و دەیانەوێ ئەو خێزانە کوردە ماڵیان لەو شوێنەدا بار بکەن.   ڤۆڵکان دوای ئەوەی لەلایەن ئەو گرووپە لێیدراوە، تووشی تەنگەنەفەسی بووە و برینی زۆر بەسەر رووخسارییەوە هەیە. هەر بۆیە خێزانەکەی راپۆرتی پزیشکییان بردووە و سکاڵایان لە دژی ئەو تورکانە تۆمارکردووە.  مزگین تەمەل برای ڤۆڵکان هەروەها گوتی: "پۆلیس بە ئێمەیان گوتووە هەتا زووە و هیچتان بەسەر نەهاتووە، لێرە باربکەن. چونکە ئێمە ناتوانین بیانخەینە ژوورەوە و تەنیا سزای پارەیان بەسەردا جێبەجێدەکەین".  لە پارێزگاکانی تورکیادا ناوبەناو ئەو هێرش و پەلامارانە لەلایەن هەندێک تورکەوە دەکرێنە سەر هاونیشتمانیانی کورد.   رۆژی ٣٠ی تەمموزی ئەمساڵ لە ناوچەی مەرامی پارێزگای کۆنیا چەند تورکێک هێرشیان کردە سەر خێزانێکی کورد بەناوی دەدەئۆغوڵلاری و حەوت کەسیان لێکوشتن. شەش رۆژ دوای رووداوەکە ١٣ کەسێک بە تۆمەتی ئەو کۆمەڵکوژییە دەستگیرکران، بەڵام لە ماوەی رابردوودا جگە لە تۆمەتباری سەرەکی (محەمەد ئاڵتوون) تەواوی تۆمەتبارەکانی دیکە ئازادکران.