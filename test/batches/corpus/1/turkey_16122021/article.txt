بەرەبەیانی ئەمڕۆ پێنجشەممە ١٦ی کانوونی یەکەمی ٢٠٢١ رۆژنامەی فەرمیی تورکیا بڵاوکردووەتەوە، هەریەک لە ئەرجان گول و حەمدی یڵدرم لەسەرکار لادراون و لە شوێنیان مەحموود گورجان و یونس ئەلیتاش وەک یاریدەدەری وەزیری خەزێنە و دارایی تورکیا دەستنیشانکراون. بڕیارنامەکە واژووی رەجەب تەیب ئەردۆغان سەرۆککۆماری تورکیای لەسەرە.   سەرەتای ئەم مانگە لوتفی ئەلڤان، وەزیری خەزێنە و دارایی تورکیا دەستیلەکارکێشایەوە، بە بڕیاری سەرۆککۆماری تورکیا نوورەدین نەباتی کە پێشتر یاریدەدەری بوو، کرایە وەزیری خەزێنە و دارایی، نەباتی لە پرسی دابەزاندنی سوودی بانکیدا لەگەڵ رەجەب تەیب ئەردۆغان، هاوڕایە.