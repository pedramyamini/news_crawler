ئۆپەراسیۆنەکە لە ناوچەی بویوکچەکمەجە لە باشووری رۆژئاوای ئیستەنبووڵ کرا. بەپێی زانیاریی تیمەکانی ئاسایش لەو شوێنەدا کە کۆگایەکی شاراوە بووە، ١.٥ تۆن کحولی ئامادەکراو بۆ بەرهەمهێنان دەستی بەسەرداگیراوە. هەروەها دوو کەس بە ناوەکانی (د. د) و (م. ئـ) لەلایەن تیمەکانی ئاسایشەوە دەستگیرکراون.  ساڵانە لەگەڵ نزیکبوونەوەی بۆنەکانی سەری ساڵی زایینی، لە تورکیا و باکووری کوردستاندا دیاردەی کحولی ساختە دەبێتە رۆژەڤ و ساڵانە لەم کاتانەدا گیانلەدەستدانیش بەهۆی ئەو جۆرە کحولانەوە تۆماردەکرێت.  رۆژی هەینی ١٧ - ١٢ - ٢٠٢١ پارێزگای ئیستەنبووڵ لە راگەیێنراوێکدا ئاشکرای کرد ئەمساڵ بەهۆی کحوولی ساختەوە ١٢ کەس لە سنووری پارێزگاکەدا گیانیان لەدەستداوە. ئەمە لەکاتێکدایە ئەمساڵ تاوەکو ئێستا لە ١٠ پارێزگای باکووری کوردستان و تورکیا ٤٥ کەس بەهۆی کحولی ساختەوە گیانیان لەدەستداوە.