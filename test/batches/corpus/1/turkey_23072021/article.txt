لە راپۆرتەکەدا هاتووە، لە شەش مانگی یەکەمی ئەمساڵدا لە رووها، مێردین، ئامەد، دیلۆک، ماراش، مەلەتێ، ئێلیە و کیلیس یەک ملیۆن و ٨٧٥ هەزار و ٢٨٥ تۆن دانەوێڵە هەناردەی ١٦٨ وڵات و بازاڕی ئازاد کراوە و ئەوەش یەک ملیار و ٢١٤ ملیۆن و ٦٣٥ هەزار دۆلاری ئەمریکی داهاتی هەبووە. بەمەش ئاستی هەنارد بەراورد بەساڵی رابردوو، بەرێژەی ٨ % گەشەی کردووە.   ئەو کۆمەڵەیە دەڵێت، بە بەهای ٢٦٠ ملیۆن و ٤٨٤ هەزار دۆلار مەعکەرۆنی، ٢١٧ ملیۆن و ٣٠٤ هەزار دۆلار رۆنی گوڵەبەرۆژە، ٢٠٥ ملیۆن و ٦٢ هەزار دۆلار ئارد هەناردە کراوە.  زۆرترین هەناردەی دانەوێڵەی باکووری کوردستان بۆ عێراق و باشووری کوردستان بووە و بە بەهای ٣٧٧ ملیۆن و ٧٥٢ هەزار دۆلاری ئەمریکی دانەوێڵە هەناردەی عێراق و باشووری کوردستان کراوە کە بایی ١٦٦ ملیۆن بووە و ٨٣٩ هەزار دۆلاریش دانەوێڵە هەناردەی سووریا کراوە.  کۆمەڵەکە لە راپۆرتەکەیدا ئاماژەی بەوەکردووە، تا کۆتایی ساڵ ئامانجیان گەیشتنە بە ئاستی ٢.٥ ملیار دۆلار هەناردەی دانەوێڵە بۆ جیهان.