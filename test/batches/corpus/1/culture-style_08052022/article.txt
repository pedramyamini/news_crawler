ئەم کانە سەهۆڵە کە هاوشێوەی گڕکانی سەر زەوییە، ناو نراوە (ئاهوونا مۆنس Ahuna Mons) و بەرزییەکەی دەگاتە ٤.١ کیلۆمەتر لەسەر ئاستی رووی هەسارۆکەکە، جیاوازییەکەی ئەوەیە کە وەكو ئەوانەی لەسەر رووی هەسارەی زەوی نییە كە گڕی بەردی تواوە و ئاگرین فڕێبدات، بەڵكو سەهۆڵ و قوڕ فڕێدەدا، ئەمەش بووەتە هۆی سەرسامی پسپۆڕانی هەردوو بواری جیۆلۆجی و فەلەكناسی.  لە هەمان كاتدا، (ناسا) بوونی ئەم کانە سەهۆڵەی لەسەر هەسارۆكەیەكی بچووك بە دەگمەن و سەرسووڕهێنەر دادەنێت، بەهۆی پێكهاتەكەی كە خوێ، قوڕ و بەستەڵەكە، لە كاتێكدا زۆرینەی گڕكانەكان لە بەردی تواوە پێكدێن.