وەزارەتی دەرەوەی تورکیا رایگەیاند، "دۆخی ئاسایشی ئۆکراینا لەلایەن وڵاتەکەمانەوە لە نزیکەوە چاودێریی دەکرێت. لەم چوارچێوەیەدا پێشنیاز بۆ هاووڵاتیانمان دەکەین هەتا ناچار نەبن گەشت بۆ ناوچە سنوورییەکانی رۆژهەڵاتی ئەو وڵاتە نەکەن. هەروەها داوا لە هاووڵاتیانمان لە ئۆکراینا دەکەین، ئاسایشی خۆیان بپارێزن و لە ئەگەری گەشتی ناچاریشدا، زووتر پەیوەندی بە باڵیۆزخانەی تورکیا لە کیێڤ بکەن. "  وەزارەتی دەرەوەی تورکیا هەروەها ژمارە تەلەفۆنی باڵیۆزخانەی تورکیای لە کیێڤ بڵاوکردووەتەوە و داوا لە هاووڵاتیانی دەکات لە دۆخی کتوپڕدا ئاگاداریان بکەنەوە.  جگە لە تورکیا لە چەند رۆژی رابردوو ژمارەیەک لە وڵاتانی جیهان هۆشداریی هاوشێوەیان بە هاووڵاتیانیان لە ئۆکراینا داوە. ئەمە لەکاتێکدایە جموجوڵی سەربازی و دیالۆگە دیپلۆماسییەکان گرژییان پێوە دیارە و ئەگەری هەڵگیرسانی جەنگ لە ئارادایە.  ئەمڕۆ بڕیاربوو سەرکردایەتیی یەکێتیی نیشتمانیی کوردستان کۆببێتەوە، بەڵام هۆرڤان رەفعەت، پەیامنێری رووداو رایگەیاند، کۆبوونەوەکە دواخراوە.