لە چوارچێوەی ئەو لێکۆڵینەوەیەی کە لەلایەن نووسینگەی تاوانە رێکخراوەکان و تیرۆر لە سەرۆکایەتیی داواکاری گشتیی کۆماریی ئیزمیر لەبارەی پێکهاتەی گرووپی خزمەت بە سەرۆکایەتیی فەتحوڵڵا گولەن لەنێو ریزەکانی سوپا بەڕێوەدەچێت، بڕیاری دەستگیرکردن بۆ ١١٧ ئەفسەر و سەرباز دەرکرا.  تیمەکانی هۆبەی بەرەنگاربوونەوەی تیرۆر لە بەڕێوەبەرایەتیی ئاسایشی گشتی، بە مەبەستی دەستگیرکردنی گومانلێکراوان لە ٣٨ پارێزگا ئۆپەراسیۆنێکیان دەستپێکرد کە ناوەندی ئۆپەراسیۆنەکە ئەنقەرە بوو، تاوەکو ئێستا ١٠١ لە گومانلێکراوەکان دەستگیرکراون.  بەگوێرەی زانیارییەکان، ئەوانەی دەستگیرکراون ٢٨ یان سەرباز و ٧٣ کەسیان ئەفسەرن، ١٦ لەو ئەفسەرانەش دوای هەوڵی کودەتا سەربازییەکە، پەیوەندییان بە سوپاوە نەماوە.  لە ئۆپەراسیۆنەکەدا، دەست بەسەر ژمارەیەکی زۆر بەڵگەی رێکخراوەیی و ئامێری دیجیتاڵیدا گیراوە.