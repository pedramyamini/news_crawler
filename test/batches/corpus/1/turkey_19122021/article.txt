كاتژمێر ٠٦: ٥٨ی بەیانی ئەمڕۆ یەکشەممە ١٩ی کانوونی یەکەمی ٢٠٢١، مانگی ده‌ستكردی نوێی توركیا Türksat ٥ B له رێگەی بنكه‌ی ئاسمانیی كیپ كانیڤیرال لە ناوەندی هەڵدانی مووشەکیی Space X لە ویلایەتی فلۆریدای باشووری رۆژهەڵاتی ویلایەتە یەکگرتووەکانی ئه‌مریكاوه ره‌وانه‌ی بۆشایی ئاسمان كرا.  مانگی ده‌ستكردی Türksat ٥ B بە بەهێزترین مانگی دەستکردی تورکیا دادەنرێت لە رووی توانا بەرزەکانی. لە تایبەتمەندییەکانی ئەم مانگە دەستکردە، خێرایی ئینتەرنێت بەشێوەیەکی بەرچاو زیاد دەکات و توانای گواستنەوەی داتا و زانیارییەکان زۆر وردتر و خێراتر دەکات و تۆڕەکانی ئینتەرنێت و هێڵی پەیوەندییەکان دەگەیێنێتە ئەو ناوچانەی دوورەدەستن.  مانگی ده‌ستكردی Türksat ٥ B له رێگەی نۆ مووشه‌كی فاڵكۆنه‌وه، ره‌وانه‌ی بۆشایی ئاسمان كرا.