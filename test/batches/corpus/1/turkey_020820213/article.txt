ماڵی ئەو خێزانە کوردە دەکەوێتە ناوچەی ماناڤگات، ئەوان جگە لە خانووەکەیان، زۆربەی کەلوپەلەکانی ماڵەکەیان سووتاون و ئێستا لە رێگەی رووداوەوە داوای هاوکاریی دەکەن.  عەبدولحەکیم یارانچی دەڵێت، "کاتێک ئاگرەکە دەستی پێکرد، پێشبینی ئەوەمان نەدەکرد بگاتە ئێمە، بەڵام با ئاراستەی ئاگرەکەی گۆڕی، کاژێر ٠٢: ٠٠ بۆ ٠٣: ٠٠ ـی بەرەبەیان بوو کە ئاگرەکە گەیشتە خانووەکەمان، هیچ ئاوێکیشی لێنەبوو پێی بکوژێنینەوە. "  دایکە عادیلەش لەو خێزانەیە کە تەمەنی زیاتر لە ٨٠ ساڵە، ئەو لەنێو ماڵە خاپووربووەکەیان دانیشتووە و ئاماژە بەوە دەکات، هەرگیز "کارەساتی" لەو جۆرەی نەبینیوە لە تەمەنیدا.