لە بەرامبەردا، دوێنێ شەو، فاروق کایماکچی، یاریدەدەری وەزیری دەرەوەی تورکیا، بانگهێشتی باڵیۆزی بوڵگاریای لە ئەنقەرە کرد و بە تووندی هۆشداری بە حکومەتی سۆفیا دا، خۆی دوور بگرێت لە هەر جۆرە رەفتارێک، کە کاریگەری بکاتە سەر پەیوەندییەکان.  کایماکچی بە باڵیۆزی بوڵگاریای راگەیاندووە سیاسەت لەسەر ئەگەر ناکرێت، رەتیکردووەتەوە تورکیا دەستی لە کاروباری نێوخۆی بوڵگاریا وەردابێت و  هیچ کاتێک گوشاری نەخستووەتە سەر هاووڵاتییانی بوڵگاریی نیشتەجێی تورکیا دەنگ بە لایەنێکی دیاریکراو بدەن.   رۆژی ١٤ی تشرینی دووەم، هەڵبژاردنی سەرۆکایەتیی و پەرلەمانی لە بوڵگاریا بەڕێوەچوو. حکومەتی سۆفیا، ئەنقەرە بەوە تۆمەتبار دەکات، کە  دەستی لە کاروباری هەڵبژاردنەکان وەرداوە و کاریگەری خستووەتە سەر هاووڵاتیانی بوڵگاریی نیشتەجێی تورکیا بۆ ئەوەی دەنگ بەلایەنێکی دیاریکراوی نزیک لە ئەنقەرە بدەن، هەمان کاریشی لە رێگەی کۆمپانیاکانیانەوە لە نێو بوڵگاریادا کردووە.