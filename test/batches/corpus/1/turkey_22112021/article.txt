ئەردۆغان رایگەیاند لە بابەتی دەسەڵاتدا هەمان یارییان بینی، ئارامیان گرت و سەرکەوتن، لە بەرەنگاربوونەوەی تیرۆر و هەوڵی کودەتاشدا بە هەمان شێوە یارییەکانیان هەرەس پێهێناوە.   ئەردۆغان ئەم دۆخەی بە "شەڕی رزگاریی ئابووری" ناوبرد و دڵنیایی دایە گەلی تورکیا لەوەی بە سەرکەوتوویی لێی دەردەچن.  ئەم گوتانەی ئەردۆغان لەکاتێکدان کە لە ماوەی چەند رۆژی رابردوودا بەهای لیرەی تورکی بەرامبەر دۆلاری ئەمریکی لە دابەزینێکی خێرادایە و رۆژانە ژمارەی پێوانەیی نوێ تۆماردەکات. ئەم دۆخە وایکردووە ئۆپۆزسیۆن گوشاری زیاتر لەسەر حکومەت دروستبکات، بەرپرسانی ئۆپۆزسیۆن دەڵێن تورکیا بەمجۆرە بەڕێوەناچێت و چی زووە پێویستە هەڵبژاردنی پێشوەخت بکرێت. هەرچیی بەرپرسانی ئاکپارتین پێداگرن لەسەر ئەوەی تاوەکو وادەی دیاریکراو کە حوزەیرانی ٢٠٢٣ ' یە هەڵبژاردن بەڕێوەنەچێت.  کاتێک ئاکپارتی لە ساڵی ٢٠٠٢ دا دەسەڵاتی گرتەدەست، یەک دۆلار بە ١.٦ لیرەی تورکی بوو، بەڵام ئەمڕۆ دووشەممە ٢٢ - ١١ - ٢٠٢١، یەک دۆلار بە ١٠.٤٣ لیرەی تورکی مامەڵەی پێوەکرا.