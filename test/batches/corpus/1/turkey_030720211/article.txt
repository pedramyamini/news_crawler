بەڕێوەبەرایەتیی کەشناسیی تورکیا رۆژی ١ی تەممووز هۆشداری لە بارینی بارانێکی بەخوڕ و دروستبوونی لافاو دا، هەروەها داوای لە هاووڵاتییان کرد لە ماڵەکانیان بمێننەوە و بەهۆی ئەگەری بارینی تەرزەوە ئۆتۆمبێلەکانیان باش داپۆشن.  ئێوارەی رۆژی هەینی ٢ی تەممووز، بایەکی بەهێز هەڵیکرد و هەروەها بارانی بەخوڕ و جارجار تەرزەش باری.  بەھۆی باکەوە، تەزووی کارەبا لە بەشێکی پارێزگاکە پچڕا و چەندین رووەکی سەر رێگە و شەقامە سەرەکییەکان شکانەوە.  هاوکات بەهۆی بارانبارین و تەرزەکەوە لافاو دروستبوو و چەند گەڕەک و رێگە و شەقامێک ژێرئاو کەوتن. تەرزەکە زیانی بە چەندین ئۆتۆمبێلێکیش گەیاند. پێشبینی دەکرێت بارانبارین و باکە تاوەکو نیوەڕۆی ئەمڕۆ بەردەوام بێت.