پارێزگای ئیزمیر رایگەیاند، هێزەکانی جەندرمەی پارێزگاکە زانیارییان پێگەیشت سه‌باره‌ت به هەبوونی دوو بارهەڵگر، کە کۆچبەری ناساییان تێدایە. دوای راگرتنی بارهەڵگرەکان لە شارۆچكه‌ی بوجا، دەرکەوت ١٦٠ کۆچبەری ئەفغانی، لەنێو بارهه‌ڵگره‌كاندا بوون.  هەروەها شەش قاچاخچی لە شارۆچکەی بوجا دەستگیرکران، قاچاخچییەکان خرانە بەندیخانە و کۆچبەرەکانیش بەمەبەستی دیپۆرتکردنەوەیان، رادەستی بەڕێوەبەرایەتیی کۆچ و کۆچبەران کران.   کشانەوەی هێزەکانی ئەمریکا و وڵاتانی ئەندام لە ناتۆ، دڵەڕاوکێی لای بەشێکی ئەفغانییەکان دروستکردووە و بە لێشاو کۆچ دەکەن. بەشێک لەم کۆچبەرانەش لە ئێرانەوە بە رێگای قاچاخەوە روو لە تورکیا دەکەن.  بەگوێرەی داتاکانی وەزارەتی ناوخۆی توركیا، لە ساڵی ٢٠١٦ دا ١٧٤ هەزار و ٤٦٦ كۆچبەری نایاسایی، لە ساڵی ٢٠١٧ دا ١٧٥ هەزار و ٧٥٢، لە ساڵی ٢٠١٨ دا ٢٦٨ هەزار و ٣٦، لە ساڵی ٢٠١٩ دا ٤٥٤ هەزار و ٦٦٢، لە ساڵی رابردوو ١٢٢ هەزار و ٣٠٢ و لە شەش مانگی یەكەمی ئەمساڵیشدا ٦٢ هەزار و ٦٨٧ كۆچبەری نایاسایی لە كاتی هەوڵی دزەكردنیان بۆ نێو خاكی توركیادا دەستبەسەركراون.