به‌پێی ئه‌و زانیارییانه‌ی له ماڵپه‌ڕی سه‌رۆكایه‌تیی فه‌رمانگه‌ی به‌ڕێوه‌بردنی كاره‌سات و باری له‌ناكاو - ئافاد بڵاوكراوه‌ته‌وه، كاژێر ١٣: ٢٤ خولەکی ئەمڕۆ چوارشەممە ١١ی ئابی ٢٠٢١، بوومه‌له‌رزه‌یه‌ك به گوڕی ٤.٢ پلەی رێختەر، ده‌ریای ئیجه‌ی هه‌ژاندووه.  ئاماژه به‌وه‌ش كراوه بوومه‌له‌رزه‌كه له قووڵایی ٨.١٦ كیلۆمه‌تردا روویداوه و چه‌قه‌كه‌ی ٢٧.١٨ كیلۆمه‌تر له داتچا - وه نزیک بووه.  تاوەکو ئێستا هیچ روونکردنەوەیەک لەلایەن پارێزگاری ئەو شارە و لایەنە پەیوەندیدارەکان لەبارەی زیانی گیانی و ماددی بڵاونەکراوەتەوە.  رۆژی ١ی ئاب، لە دەریای ئیجە لە سنوورە ئاوییەکانی شارۆچکەی داتچا لە پێنج کاژێردا سێ جار بوولەمەرزە تۆمارکراوە. گوڕی بوومەلەرزەکان لەنێوان ٤.٢ تاوەکو ٥.٥ پلە بوون.