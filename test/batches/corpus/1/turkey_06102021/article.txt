بەگوێرەی نووسینگەی داواکاریی گشتیی دادگەی باڵای تورکیا، ژمارەی ئەندامانی پارتی دیموکراتی گەلان (هەدەپە) لە دوو مانگی رابردوودا ٣٤٤ ئەندامی زیادی کردووە؛ بەو جۆرەش ژمارەی ئەندامانی ئەو پارتە لە ٤٠ هەزار و ٦٧٨ کەسەوە گەیشتووەتە ٤١ هەزار و ٢٢ ئەندام.  پارتی داد و گەشەپێدان (ئاکپارتی) کە زۆرترین ئەندامی لەسەر ئاستی تورکیا هەیە، لە ٢ مانگی رابردوودا ١١ هەزار و ١٣٦ ئەندامی زیادکردووە؛ بەو جۆرەش ژمارەی ئەندامانی ئەو پارتە لە ١١ ملیۆن و ٥٨٩ کەسەوە گەیشتووەتە ١١ ملیۆن و ١١ هەزار و ٧٢٥ ئەندام.  پارتی بزووتنەوەی نەتەوەیی (مەهەپە) کە هاوپەیمانیی ئاکپارتییە لە دوو مانگی رابردوودا ٢ هەزار و ١٤٦ ئەندامی کەمکردووە. ژمارەی ئەندامانی ئەو پارتە لە ٤٧٥ هەزار و ٣٣٨ ـەوە بۆ ٤٧٣ هەزار و ١٩٢ ئەندام کەمبووەتەوە.   پارتی گەلی کۆماری (جەهەپە) کە گەورەترین پارتی ئۆپۆزیسیۆنە لە پەرلەمانی تورکیا لە دوو مانگی رابردوودا ١١ هەزار و ٩ ئەندامی زیادکردووە. ژمارەی ئەندامانی ئەو پارتە لە ١ ملیۆن و ٢٨٨ هەزار و ٢٢٦ ـەوە بۆ ١ ملیۆن و ٢٩٩ هەزار و ٢٣٥ ئەندام زیادیکردووە.    لەلایەکی دیکەوە پارتی مەملەکەت بە سەرۆکایەتی موحەڕەم ئینجە کە دوای جیابونەوەی لە جەهەپە دامەزراوە و لە ١٨ی ئەیلوولی رابردوو کۆنگرەی گشتیی ئەنجامدا، لە ٢ مانگی رابردوودا هەزار و ٨٤٨ ئەندامی زیادکردووە. ژمارەی ئەندامانی ئەو پارتە لە ١١ هەزار و ١٤٤ کەسەوە گەیشتووەتە ١٢ هەزار و ٩٩٢ ئەندام.   ئیی پارتی، لە ٢ مانگی رابردوودا ١٦ هەزار و ٩٢٣ ئەندامی زیاد کردووە. ژمارەی ئەندامانی ئەو پارتە لە ٤٠٨ هەزار و ٦٩٦ ـەوە بووەتە ٤٢٥ هەزار و ٦١٩ ئەندام.   ژمارەی ئەندامانی پارتی ئایندە بە سەرۆکایەتیی ئەحمەد داودئۆغڵو و پارتی پێشکەوتن و دیموکراسی - دەڤا بە سەرۆکایەتیی عەلی باباجان، کە دوای جیابوونەوەیان لە ئاکپارتی دامەزراون، روو لە زیادبوونە.   پارتی ئایندە لە دوو مانگی رابردوودا هەزار و ٧٥٥ ئەندامی زیادکردووە. ژمارەی ئەندامانی ئەو پارتە لە ٣٢ هەزار و ٢٩٠ ـەوە گەیشتووەتە ٣٤ هەزار و ٤٥ ئەندام.  پارتی پێشکەوتن و دیموکراسی - دەڤاش لە دوو مانگی رابردوودا ١٢ هەزار و ٢٠ ئەندامی زیادکردووە. ژمارەی ئەندامانی ئەو پارتە لە ٤٢ هەزار و ٣٩٨ ـەوە گەیشتووەتە ٥٨ هەزار و ٤١٨ ئەندام.  پارتی سەعادەت لە دوو مانگی رابردوودا هەزار و ٤٤١ ئەندامی کەمکردووە. ژمارەی ئەندامانی ئەو پارتە لە ٢٧٠ هەزار و ٩٧٩ ـەوە بۆ ٢٦٩ هەزار و ٥٣٨ ئەندام کەمبووەتەوە.  پارتی سەرلەنوێ رەفاهـ بە سەرۆکایەتیی فاتح ئەربەکانی کوڕی نەجمەدین ئەربەکان کە پێشتر سەرۆکوەزیرانی تورکیا بوو، لە دوو مانگی رابردوودا ٩ هەزار و ٦٥٣ ئەندامی زیادکردووە. ژمارەی ئەندامانی ئەو پارتە لە ١٣٩ هەزار و ٧١ ـەوە گەیشتووەتە ١٤٨ هەزار و ٧٢٤ ئەندام.