رێکخستنەکانی هەدەپە لە ئادانا لە هەژماری تایبەتی خۆی لە تویتەر هەواڵ و وێنەی هێرشەکەی سەر بارەگای هەدەپەی لە شارۆچکەی یورەگیر بڵاوکردەوە و ئاماژەی بەوەدا، رۆژی پێنجشەممە ١٧ی شوبات روونکردنەوەی پێویست لەبارەی هێرشەکە بڵاودەکەنەوە.   رێکخستنەکانی هەدەپە لە ئادانا لە توویتەکەیدا نووسیویەتی، بە چەک و مۆلۆتۆف هێرشکراوەتەوە سەر بارەگای پارتەکەمان لە شارۆچکەی یورەگیر. دەستبەجێ ئاگاداربوون لە ئەنجامدانی هێرشەکە، بۆیە بەریانگرت لە گەورەبوونی ئەو ئاگرەی لە ئەنجامی فڕێدانی تەقەمەنی بۆ نێو باڵکۆنی بارەگاکەیان کەوتەوە. لێکۆڵینەوە لە شوێنی رووداوەکە بەردەوامە و ئەمڕۆ پێنجشەممە روونکردنەوەی پێویست بڵاودەکەنەوە.   بەگوێرەی زانیارییەکان ئێوارەی رۆژی چوارشەممە ١٦ی شوباتی ٢٠٢٢ هێرش کراوەتەوە سەر بارەگای هەدەپە لە شارۆچکەی یورەگیری ئادانا. ئەنجامدەرانی هێرشەکە نەزانراون و لە ڕێگەی فڕێدانی تەقەمەنی بۆ باڵکۆنی بارەگاکە ویستوویانە بارەگاکە بسووتێنن.