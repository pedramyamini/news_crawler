ئەو ئەکتەرە کە بە رۆڵگێڕان لە بەرهەمە مێژووییەکان ناوبانگی پەدایکردبوو، ماوەی دوو مانگ بوو بەهۆی نەخۆشییەوە باری تەندروستیی جێگیر نەبوو.  هەواڵی کۆچی دوایی ئەو هەنەرمەندە لەلایەن کوڕەکەیەوە، محەممەد وردیانی بڵاوکرایەوە.  بەر لە ١٠ رۆژ، ئەو ئەکتەرە پۆستێکی لە هەژماری تایبەتیی لە فەیسبووک کردبوو و گلەیی لە هاوڕێکانی کردبوو کە لەو ماوەی نەخۆش بوو، هەواڵیان نەپرسیوە.  ناسر وەردیانی، لە حەلەبی سووریا لە دایکبووە، لە ١٩٦٨ دەستی بەکاری هونەری کردووە، لە چەندین بەرهەمی تەلەڤزیۆنی، سینەمایی و شانۆییدا بەشداربووە، جگە لە چەند بەرهەمێکی رادیۆیی.  ئەو هونەرمەندە برای هونەرمەند ریاز وەردیانییە کە ٢٠١٧ لە تەمەنی ٦٥ ساڵیدا لە کەندا کۆچی دواییکرد.  دیارترین زنجیرە تەلەڤزیۆنییەکانی ئەو ئەکتەرە تێیدا بەشداربووە، ' باب ئەلحارە '، ' حەسەن و حوسێن '، ' ئەبو جەعفەر مەنسوور ' و ' وردە شامیە ' بوونە.  دوایین بەرهەمی وەردیانی، بەشداریکردن بوو لە زنجیرەی ' فتح ئەلئەندەلوس ' لە نیسانی ئەمساڵدا.