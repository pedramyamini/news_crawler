خاتوو دیلای ویڵمستاین رەتیکردووەتەوە ڤاکسینی کۆرۆنا وەرگرێت، ئەمەش لەکاتێکدایە، بەگوێرەی مانگی رابردوو لە پوێرتۆ ریکۆ یاسای نوێ ناسێندران و داواکرا ئەوانەی لە بۆنە و ئاهەنگەکان بەشداردەبن دەبێت ڤاکسینی کۆرۆنا وەربگرن.  شاجوانی هۆڵەندا کە لە مانگی تەمووزی ئەمساڵ تاجی شاجوانی خرایەسەر، لە ئینستاگرام بە ٢٠ هەزار فۆڵەوەرەکەی گوتووە: "ئامادە نیم ڤاکسین وەربگرم، ئاسوودە نابم. "  ئەگەر خاتوو دیلای بەهۆی وەرنەگرتنی ڤاکسین بەشداری کێبڕکێکە نەکات، لیزی دۆبی، هاوەڵی شاجوانی هۆڵەندا جێگەی پڕدەکاتەوە.  دیلای ویڵمستاین تەمەنی ٢١ ساڵە، لەدایکبووی شاری ئایندهۆڤنە، پیشەی سەماکار و مۆدێلە، ئەم خاتوونە بە بەشدارینەکردنی لە کێبڕکێی شاجوانی جیهان لە پوێرتۆ ریکۆ دەرفەتێکی ئاڵتونی تەمەنی لەکیس دەچێت، کە پێشتر گوتوویەتی خەونی منداڵی بووە ببێتە شاجوان و پێشبکەوێت.