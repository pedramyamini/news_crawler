ئەو ناوەندە راپرسییەکی لەسەر باشترین سەرۆکشارەوانییەکانی باکووری کوردستان و تورکیا بۆ ساڵی ٢٠٢١ کردووە. ٢٠ هەزار و ١٨٦ کەس بەشداریان لە راپرسییەکەدا کردووە. یەکێک لەو پرسیارانەی ئاراستەی بەشداربووان کراوە بریتی بووە لە: بەڕای تۆ سەرکەوتووترین سەرۆکی شارەوانی لە ٨١ پارێزگاکەدا بۆ ساڵی ٢٠٢١ کێ بوو؟  ناوەندی راپرسیی ORC ئەنجامەکەی بەمشێوەیە بڵاوکردووەتەوە؛  پلەی یەکەم: ئەکرەم ئیمامئۆغڵو، سەرۆکی گەورەشارەوانیی ئیستەنبووڵ.  پلەی دووەم: فاتمە شاهین، سەرۆکی گەورەشارەوانیی دیلۆک.   پلەی سێیەم: موهیتتین بۆجەک، سەرۆکی گەورەشارەوانیی ئانتاڵیا.  پلەی چوارەم: مەنسوور یاڤاش، سەرۆکی گەورەشارەوانیی ئەنقەرە.  پلەی پێنجەم: ڤاهاپ سەچەر، سەرۆکی گەورەشارەوانیی مێرسین  ئەکرەم ئیمامئۆغڵو، کە پلەی یەکەمی لە راپرسییەکەدا بەدەستهێناوە، لە هەڵبژاردنی شارەوانییەکانی باکووری کوردستان و تورکیا لە ساڵی ٢٠١٩، بە بەدەستهێنانی ٥٤.٢١ % ی دەنگەکانی ئەو پارێزگایە، بووە سەرۆکی گەورەشارەوانیی ئیستەنبووڵ. هەروەها بینالی یڵدرم، بەربژێری ئاکپارتی بۆ ئەو پۆستە ٤٤.٩٩ % ی دەنگەکانی بەدەستهێنا و بەرامبەر بەربژێرەکەی جەهەپە شکستی هێنا.