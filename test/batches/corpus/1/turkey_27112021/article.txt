ژووری ئۆپەراسیۆنی ناوەندیی سەر بە وەزارەتی ناوخۆی تورکیا رایگەیاند، ئۆپەراسیۆنەکە بە دوو قۆناخی جیاواز بەڕێوەچووە؛ قۆناخی یەکەم لە کاژێر ١٩: ٠٠ - ٢١: ٠٠ی شەوی رابردوو بە بەشداری هەزار و ٨٩٠ کەس و دووەمیش لە کاژێر ٢١: ٠٠ - ٠٠: ٠٠ بە بەشداری هەزار و ٨١٠ کەس لە پۆلیس و کارمەندی ئاسایش و ئەندامی تیمه‌كانی به‌ره‌نگاربوونه‌وه‌ی مادده هۆشبه‌ره‌كان و پۆلیسی هاتووچۆ بەڕێوەچووە.    هێزە ئەمنییەکان بەسەر ٢١٢ تیمی گەڕۆک دابەشکران؛ پرسیاری ناسنامە لە ١٥٢ هەزار و ٥٩٣ کەس کرا. ٤٩٨ كه‌س بەتۆمەتی جیاجیا ده‌ستگیركران، له‌نێویاندا ١٦٤ داواكراو هه‌بوون.   پشكنین بۆ ٨٥ شوێن، ٢١ هه‌زار و ٥٥١ ئۆتۆمبێل و ٧٤٤ ماتۆرسكیل كرا. سزای پێبژاردن به‌سه‌ر ٧٦١ ئۆتۆمبێل و ماتۆرسکیلدا سەپێندرا.  له میانی پشكنینەکاندا ده‌ستبه‌سه‌ر ٤٠ چەکی بێ مۆڵه‌ت، ١٢ دەمانچەی بێ مۆڵەت و شەش كیلۆ و ١٨٨ گرام مادده‌ی هۆشبه‌ر و ١٦٣ دانه حه‌بی هۆشبه‌ردا گیرا.