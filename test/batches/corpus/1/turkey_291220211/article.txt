میدیای تورکیا بڵاویکردووەتەوە، ئەو ٥٦ کۆچبەرە لەلایەن حکومەتی یۆنانەوە لە دەریای ئیجە گەڕێنراونەتەوە تورکیا. ئەوان لەسەر دوو بەلەمی پلاستیکیدا بوون، گەڕێندراونەتەوە سنووری تورکیا و لەلایەن ئاسایشی کەناراوی موغڵاوە دەستگیرکراون.    تیمه‌كانی ئاسایشی كه‌ناراوه‌كانی توركیا، زانیاریی ئه‌وه‌یان پێگه‌یشتووە كه ژماره‌یه‌ك كۆچبه‌ر له‌سه‌ر دوو به‌له‌می پلاستیكین.   دواتر تیمەکان گه‌یشتوونەتە شوێنه‌كه و ئەو کۆچبەرانەیان دستگیرکردووە. دوای ته‌واوبوونی رێكاره‌كانیان، كۆچبه‌ره‌كان راده‌ستی به‌ڕێوه‌به‌رایه‌یتی فه‌رمانگه‌ی كۆچ له پارێزگای موغڵا كران.  ئاسایشی کەناراوەکانی تورکیا رایگەیاندووە کە ئەو ٥٦ کۆچبەرە له لایه‌ن هێزه ئه‌منییه ده‌ریاییه‌كانی یۆنانه‌وه رەوانەی سنوورە ئاوییەکانی توركیا کراون، بەڵام له‌لایه‌ن هێزه‌كانی ئاسایشی كه‌ناراوه‌كانی توركیاوه رزگاركران.   ئەوەش لەکاتێکدایە یۆنان رەتیدەکاتەوە مامەڵەیەکی وەهای لەگەڵ کۆچبەران کردبێت. یۆنان و تورکیا لە بابەتی کۆچبەراندا بەردەوام یەکدی تۆمەتبار دەکەن.