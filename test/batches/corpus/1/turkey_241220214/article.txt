کایا کە زیاتر لە پێنج ساڵە لە گرتووخانەدایە و لە دۆسیەکەیدا تۆمەتەکانی "ئەنجامدانی گردبوونەوە و خۆپێشاندانی نایاسایی، هاوکاریکردنی رێکخراوی تیرۆریستی، بەکارهێنانی ناوی رێکخراوی تیرۆرستی و هەڕەشەکردن" درابوونە پاڵی.   ئەمڕۆ هەینی ٢٤ - ١٢ - ٢٠٢١ لە دادگەی دووەمی سزاقورسەکانی وان، بە بڕیاری دادوەر بەکر کایا سزای زیندانیکردنی هەشت ساڵ و سێ مانگی بەسەردا سەپێندرا؛ هەروەها بەکر کڕان، چەتین چیفتچی، جوما کۆیلوئۆغڵو، ئیدریس شایباک و نەریمان ئویار، کارمەندانی پێشووی شارەوانیی وان بە دوو ساڵ و مانگێک سزای زیندانییان بەسەردا سەپێندرا. هەروەها زەلال تانڵی، محەمەد یاڵم ئەریغیت و جان تایان، کارمەندانی پێشووی شارەوانیی وان ئازادکران.  مانگی تشرینی دووەمی ٢٠١٦ بەکر کایا و ژمارەیەک کارمەندی شارەوانیی وان دەستگیرکران و بە بڕیاری وەزارەتی نێوخۆی تورکیا، قەییوم لە شوێنی هاوسەرۆکی شارەوانیی وان دانرا.   لە هەڵبژاردنی شارەوانیی ساڵی ٢٠١٩ لە وانی باکووری کوردستاندا هەدەپە ٥٣.٨٣ % ی دەنگەکانی ئەو پارێزگایەی بردەوە و ئاکپارتیش ٤٠.٥١ % ی دەنگەکانی بەدەستهێنا. بەوجۆرە شارەوانیی وان کەوتەوە دەستی هەدەپە، بەڵام بەرەبەیانی رۆژی ١٩ی ئابی ٢٠١٩ وەزارەتی نێوخۆی تورکیا جارێکی دیکە ئۆپەراسیۆنی بۆ سەر شارەوانییەکانی وان، ئامەد و مێردین ئەنجامدا و هاوسەرۆکی شارەوانییەکانی هەدەپەی لەکارلادا و قەییومی لە شوێنی دانان.  هەرچەندە ماوەی زیاتر لە هەفتەیەک خۆپێشاندان و ناڕەزایی لەو شارانە بەردەوام بوو، بەڵام حکومەت گوێی نەدا و تا دەهات قەییومی زیاتری لە شوێن سەرۆک شارەوانییەکانی هەدەپە دادەنا.