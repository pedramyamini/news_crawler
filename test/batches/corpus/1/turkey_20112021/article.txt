بەگوێرەی میدیاکانی تورکیا، زریپۆشەکە بەهۆی تیژڕۆیی و خراپیی کەشوهەواوە، لەسەر رێگەی سەرەکیی ئانتاکیا - رەیهانلی لە پارێزگای هاتای هاوسنوور لەگەڵ سووریا، وەرگەڕا. لە ئەنجامدا سێ سەرباز برینداربوون و دەستبەجێ رەوانەی نەخۆشخانە کران.   هەمان سەرچاوە روونیکردەوە، سەربازەکان چارەسەری پزیشکییان وەرگرتووە و دۆخی تەندروستییان جێگیرە.   تیژڕۆیی زریپۆشە سەربازییەکان، هۆکاری چەندین رووداوی هاتووچۆیە، بەتایبەتی لە ناوچەکانی باکووری کوردستان و بەپێی ئامارە فەرمییەکان، تەنیا لە ساڵی ٢٠٢٠ ـدا ١٦ زرێپۆش لە هاونیشتمانیان داوە.