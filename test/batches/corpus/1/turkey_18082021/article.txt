پارێزگای موغڵا رایگەیاند، هێزەکانی جەندرمەی تورکیا ٥٥ کۆچبەری نایاساییان لە پارێزگای موغڵا لە رۆژئاوای وڵاتەکە دەستگیرکردووە، کە هەڵگری رەگەزنامەی سووری و عێراقی بوون و بەنیازبوون بەشێوەی نایاسایی رووبکەنە دەرەوەی تورکیا.  دوای پێدانی زانیاریی لەلایەن هاووڵاتییانەوە، سەبارەت بە هەبوونی ژمارەیەک کۆچبەری نایاسایی و رێککەوتنیان لەگەڵ ژمارەیەک قاچاخچی بۆ  ئەوەی لە رێگای دەریای ئیجەوە بچنە یۆنان، هێزەکانی جەندرمە روویان کردە شوێنی مانەوەی کاتیی کۆچبەرەکان و دەستگیریان کردن.   دوای تەواوکردنی رێکارە یاساییەکان لەبارەیانەوە، کۆچبەرە دەستگیرکراوەکان بە مەبەستی دیپۆرتکردنەوەیان رەوانەی فەرمانگەی کۆچ لە پارێزگاکە کران.