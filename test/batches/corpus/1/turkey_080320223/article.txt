لە بەرەبەیانی رۆژی سێشەممە ٨ی ئاداری ٢٠٢٢ ەوە هەر لیترێک بەنزین ٥٧ قروش و هەر لیترێک دیزل یەک لیرە و ٤٤ قروشی خرایەسەر.  لە ئەنقەرەی پایتەختی تورکیا لیترێک بەنزین کە ١٨.٧٧ لیرە بوو، بۆ ١٩.٣٤ لیرە بەرزبووەتەوە. لە ئیستەنبووڵ نرخی لیترێک بەنزین کە ١٨.٦٧ لیرە بوو، بۆ ١٩.٢٤ لیرە و لە ئیزمیریش نرخی لیترێک بەنزین کە ١٨.٧٩ لیرە بوو، بۆ ١٩.٣٦ لیرە بەرزبووەوە.  هەر لیترێک دیزل، کە لە ئەنقەرە بە ١٩.٨٥ لیرە دەفرۆشرا، بۆ ٢١.٢٩ لیرە بەرزبووەوە، لە ئیستەنبووڵ لیترێک دیزل لە ١٩.٧٥ لیرەوە بۆ ٢١.١٩ لیرە و لە ئیزمیریش لە ١٩.٨٥ لیرەوە بۆ ٢١.٢٩ لیرە بەرزبووەتەوە.  لە ماوەی ١٥ مانگی رابردوودا نرخی سووتەمەنی لە تورکیا بە رێژەی ١٨٥ % بەرزبووەوە.