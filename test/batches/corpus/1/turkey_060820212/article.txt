رووداوەکە بەرەبەیانی رۆژی هەینی ٦ی ئابی ٢٠٢١ لە شارۆچکەی سۆما سەر بە پارێزگای مانیسا لەسەر رێگەی سەرەکیی ئیستەنبووڵ - ئیزمیر روویدا، تێیدا پاسێکی نەفەرهەڵگر خۆی کێشا بە بارهەڵگرێکدا کە لە بەشی راستی رێگەکە دەڕۆیشت.  بەگوێرەی زانیارییە سەرەتاییەکان، بەهۆی پێکدادانەکەوە شەش سەرنشینی پاسەکە لە شوێنی رووداوەکە گیانیان لەدەستداوە و ٣٧ سەرنشینی دیکەش کە برینداربوون لەلایەن تیمەکانی تەندروستییەوە بۆ نەخۆشخانەکانی ناوچەکانی دەوروبەری سۆما گوازراونەتەوە.  زانیارییەکان ئەوە دەخەنەڕوو کە لەنێو پاسەکەدا سێ کارمەند و ٥٠ سەرنشین هەبووە.