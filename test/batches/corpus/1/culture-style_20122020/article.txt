خالید قادر، بەرپرسی سەنتەری رایەڵ بۆ ئاڵوگۆری کولتووری بە تۆڕی میدیایی رووداوی راگەیاند: لە ژێر رێنماییە تەندروستیەکان فێستیڤاڵەکە لە کاژێر  ٢٠: ٠٠ی رۆژی ٢٥ - ١٢ - ٢٠٢٠ دەستپێدەکات و بۆ ماوەى سێ رۆژ بەردەوام دەبێت.  تیپە بەشداربووەکانى ئەمساڵ لە وڵاتانی کامیرۆن، سەنیگاڵ، پاراگواى، ئەردەن، میسر، هیندستان، مەغریب، فەنزوێلا، تەنزانیا، جەزائیر، ئێران، پاکستان، رۆژئاواى کوردستان، تیپى میللی شارى بەسرەن.   لە باشووری کوردستانیش تیپى هونەرە میللییەکانى هەولێر، تیپى هونەرە میللییەکانى دهۆک و گروپى هونەرى میللیی شاریا و تیپى برایەتى کەرکووک بەشدارى فێستیڤاڵەکە دەکەن.   سەنتەرى رایەڵ بۆ ئاڵوگۆرى کولتوورى و چالاکى رۆشنبیریى لە ساڵى ٢٠١٠ دامەزراوە، کار لە بوارى ئاڵوگۆرى کولتوورى لە دەرەوە و ناوەوەى وڵاتدا دەکات. سەنتەرەکە تائێستا چەندین چالاکى هەمەجۆرى لەو بوارەدا کردووە. ساڵانەش لە هەرێمى کوردستان فێستیڤاڵى نیودەوڵەتیى کولتوورە جیاوازەکان رێکدەخات.