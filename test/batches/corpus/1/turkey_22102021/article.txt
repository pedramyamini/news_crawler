ره‌جه‌ب ته‌یب ئه‌ردۆغان، سه‌رۆکكۆماری توركیا په‌یامێكی ڤیدیۆیی بۆ كۆڕبه‌ندی ئەنجوومەنی میدیایی توركیا ره‌وانه كرد كه به سه‌رپه‌رشتیی فه‌رمانگه‌ی په‌یوه‌ندییه‌كانی سه‌رۆكایه‌تیی كۆماری توركیا له ئیستەنبووڵ رێكخرا. ئه‌ردۆغان گوتی، "تۆڕه كۆمه‌ڵایه‌تییه‌كان كه هیچ جۆره چاودێرییه‌كیان له‌سه‌ر نییه، بوونه‌ته هه‌ڕه‌شه له‌سه‌ر ئاسایشی نیشتمانیی وڵاتان، هەروەها هەڕەشەن لەسەر دیموكراسی و ئاشتیی كۆمه‌ڵایه‌تی. "  سەرۆککۆماری تورکیا راشیگەیاند، هاوشێوەی بابەتە ستراتیجییەکانی دیکە لە پرسی راگەیاندنیشدا خۆیان چارەسەری کێشەکانیان دەکەن.  ئەردۆغان به تیشكخستنه‌سه‌ر ئه‌وه‌ی كه وه‌ك چۆن له بابه‌تی پیشه‌سازیی به‌رگری و سه‌ربازیدا به ته‌واوی پشتیان به بیانییه‌كان نه‌به‌ستووه، ناكرێت بابه‌تی په‌یوه‌ندیش بۆ كه‌سانی دیكه لێ بگه‌ڕێن، دەڵێت، "بەهۆی هەواڵی ناڕاست و هەڵبەستراو، ژیانی ملیۆنان مرۆڤی بێوەی لە جیهاندا رووبەڕووی رەشبینی و شۆک بووەتەوە. "  لە ماوەی رابردوودا چەند جارێک و بە هۆکاری جیاواز، چەند تۆڕێکی کۆمەڵایەتی لەلایەن حکومەتی تورکیاوە دووچاری سنوورداربوون کراونەتەوە. حکومەتی تورکیا جەخت لەسەر ئەوە دەکاتەوە کە پێویستە ئەو کۆمپانیایانە بە فەرمی نوێنەرایەتی لە تورکیا بکەنەوە بۆ ئەوەی حکومەتی ئەنقەرە بتوانێ تەماسیان لەگەڵدا ببەستێت و مامەڵەیان لەگەڵدا بکات.