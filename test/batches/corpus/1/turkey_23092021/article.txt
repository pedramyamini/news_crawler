بەڕێوەبەرایەتیی گشتیی کەشناسی تورکیا رایگەیاند، لە شەوی رابردوو ٢٢ی ئەیلوولەوە بارانی بەلێزمە لە ئیستەنبووڵ دەستیپێکردووە و ئەمڕۆ ئاستی باران بارینەکە زیاتر دەبێت.   لە بەشی ناوەوەی ناوچەی رۆژهەڵاتی دەریای رەش لەو شوێنانەی ١٨٠٠ مەتر لە ئاستی دەریا بەرزن باران دەبارێ و چاوەڕوان دەکرێ بەفر و بارانی بە لێزمە بە تێکەڵی ببارێت.   بەگوێرەی راگەیێندراوەکە، شەپۆلی بارانی بە لێزمە کە تەواوی پارێزگاکانی ناوچەکانی ناوەڕاست و رۆژهەڵاتی دەریای رەشی گرتووەتەوە، چاوەڕوان دەکرێ سبەی هەینی بەردەوام بێت.    لە  باکووری کوردستان لە پارێزگاکانی ئەرزینگان، ئەرزەڕۆم، قەرس، ئەردەخان، ئاگری سبەی هەینی چاوەڕوانی گەردەلوول و بارانی بەلێزمە دەکرێت.   لە ناوەڕاستی مانگی حوزەیرانی ئەمساڵەوە، شەپۆلێکی باران بارین بەشێکی تورکیا و باکووری کوردستانی گرتووەتەوە.