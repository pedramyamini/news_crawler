بەگوێرەی داتاکانی ژووری بازرگانیی ئیستەنبووڵ، لە نرخی فرۆشتن بە کۆ رێژەی هەڵاوسان لە نیسانی ٢٠٢٢ بەراورد بە هەمان وادە لە ٢٠٢١ دا بە رێژەی ٧٩.٩٧ % بەرزبووەتەوە.      لەلایەکی دیکەوە شەمسی بایراکتار، سەرۆکی یەکێتی ژوورەکانی کشتوکاڵی تورکیا رایگەیاند، لە مانگی نیسانی ٢٠٢٢ دا جیاوای نرخ لە نێوان بەرهەمهێنەر و مارکێتەکاندا ٥.٥ هێندە بووە. زۆرترین جیاوازی لە نرخی سێودا بووە، جیاوازییەکە لەنێوان نرخی بەرهەمهێنەر و مارکێتەکاندا بە رێژەی ٤٤٨.٨ % بووە، بەگوێرەی رێزبەندی جیاوازی لە نرخی خەیار بەڕێژەی ٤٠٤.١ %، کولەکە بە رێژەی ٢٧٨.٤ % بووە.   وابڕیارە رۆژی پێنجشەممە ٥ ـی ئایاری ٢٠٢٢ دەستەی ئاماری تورکیا رێژەی هەڵاوسان لە مانگی نیسانی رابردوو لەسەر ئاستی تورکیا بڵاوبکاتەوە.  بەگوێرە راپۆرتی بلۆمبێرگ پێشبینی دەکرێ رێژەی هەڵاوسان لە تورکیا بۆ ٦٨.٣ % بەرزببێتەوە.   دەستەی ئاماری تورکیا ئاشکرایکرد، لە مانگی ئاداری ئەمساڵدا رێژەی هەڵاوسانی ساڵانە لە تورکیا بۆ ٦١.١٤ % بەرزبووەتەوە؛ بەڵام بەگوێرەی راپۆرتی گرووپی لێکۆڵینەوەی هەڵاوسان (ENAG) رێژەی هەڵاوسانی ساڵانە لە تورکیا بۆ ١٤٢.٦٣ % بەرزبووەتەوە.