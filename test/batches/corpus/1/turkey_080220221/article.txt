بەگوێرەی ئەو راپرسیانەی لەلایەن ١٣ کۆمپانیای راپرسییی لە تورکیا و باکووری کوردستان ئەنجامدراون، رکابەرییەکی بەهێز لە نێوان هاوپەیمانیی جمهوور (ئاکپارتی - مەهەپە) و هاوپەیمانیی میللەت (جەهەپە - ئیی پارتی)دا هەیە، بە رێژەیەکی کەم دەنگی هاوپەیمانیی میللەت پێش هاوپەیمانیی جمهوور کەوتووە.    بەگوێرەی تێکڕای ئەنجامی دوایین راپرسیەکان کە لە مانگی کانوونی دووەمی ٢٠٢٢ لەلایەن کۆمپانیاکانی راپرسی "ئۆرک، ماک، ئیا، تەئام، ئاکام، مەترۆپۆل، گەزیجی، ئارتیبیر، ئار - گە، ئارێیا، ئاکسۆی، یۆنئەیلەم و ناوەندی لێکۆڵینەوەی مەیدانیی سیاسەتی کۆمەڵناسی) کراون پارتی داد و گەشەپێدان - ئاکپارتی لە پلەی یەکەمدایە و رێژەی دەنگەکانی ٣٢.٢ % ـە.  پارتی گەلی کۆماری - جەهەپە دووەمە و رێژەی دەنگەکانی ٢٧.١ % ـە، ئیی پارتی سێیەمە و رێژەی دەنگەکانی ١٣.٤ % ـە، پارتی دیموکراتی گەلان - هەدەپە چوارەمە و رێژی دەنگەکانی ١٠.٦ % ـە. پارتی بزووتنەوەی نەتەوەیی - مەهەپە بەندی ١٠ % ی هەڵبژاردن تێپەڕ ناکات و رێژەی دەنگەکانی ٧.٤ % ـە. ئەگەر بەندی هەڵبژاردن لە ١٠ % بۆ ٧ % کەمبکرێتەوە مەهەپە دەتوانێت بچێتە پەرلەمان.    ئەنجامی راپرسییەکان ئاماژە بەوە دەدەن، رێژەی دەنگی هاوپەیمانیی جمهور (ئاکپارتی - مەهەپە) ٣٩.٦ % و هاوپەیمانیی میللەت (جەهەپە - ئیی پارتی) ٤٠.٥ %.   تێکڕای ئەنجامی راپرسیی ئەو ١٣ کۆمپانیایە:  پارتی داد و گەشەپێدان (ئاکپارتی): ٣٢.٢ %  پارتی گەلی کۆماریی (جەهەپە): ٢٧.١ %  پارتی دیموکراتی گەلان (هەدەپە): ١٠.٦ %  پارتی بزووتنەوەی نەتەوەیی (مەهەپە): ٧.٤ %  پارتی پێشکەوتن و دیموکراسی (دەڤا): ٣.١ %