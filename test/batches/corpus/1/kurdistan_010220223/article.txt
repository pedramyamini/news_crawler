بەپێی ئەو راگەیێندراوەی کە لە فەرماندەیی ئاسایشی کەناراوەکانی تورکیاوە بڵاوکراوەتەوە، دوای گەیشتنی زانیاری لەسەر بوونی کۆچبەری نایاسایی لەسەر دوو بەلەمی لاستیكی لە چەند کاتێکی جیاوازدا لە نزیک کەناراوەکانی شارۆچکەی مارماریس، تیمەکانی ئاسایشی کەناراوەکان گەیشتنە ناوچەکە.  تیمەکان ٧٢ کۆچبەری نایاسایی کە لەلایەن ئاسایشی کەناراوەکانی یۆنانەوە ناچارکرابوون روو بکەنە سنوورە ئاوییەکانی تورکیا، رابکێشنە سەر بەلەمه‌كانیان.  کۆچبەرە نایاساییەکان دوای ئه‌وه‌ی گەیێندرانە سه‌ر وشكانی و رێکارەکانیان ته‌واو كرا، بە مەبەستی دیپۆرتکردنەوەیان رادەستی فەرمانگەی کۆچی پارێزگاکە کران.  هێزە ئەمنییەکانی تورکیا، بە پشتبەستن بە زانیاریی کۆچبەرەکان توانییان کەسێک بە تۆمەتی کاری قاچاخچێتی دەستگیر بکەن، کە پێشتر کاری پەڕاندنەوەی ئەو کۆچبەرانەی رێکخستووە.