لە گوندی بوڵانکە بەفر تابلۆی گوندەکەی داپۆشیوە، لە ئێوارەی رۆژی سێشەممەوە بەفربارین دەستیپێکردووە، هاونیشتمانییانیش تووشی سەرسوڕمان بوون.  فورات ئاکتاش، هاونیشتمانییەکە و دەڵێت، "سەرمان سوڕماوە، هەموو شوێنێک سپیپۆش بووە. ٢٤ی ئایارە".   ئەم بەفرە بەخێرایی زەوی سپیپۆش کرد، ئاژەڵداران ناچارن ئاژەڵەکانیان بگەڕێننەوە، چونکە ئیدی ناتوانن ئاژەڵەکان بلەوەڕێن. هاوکات ئەمە کاریگەریی لەسەر جووتیارانیش دروستکردووە.  مەتین نەیل، هاونیشتمانی دەڵێت، "بیر لە دۆخی جووتیاران دەکەمەوە کە ئەم بەفرە کاریگەریی لەسەریان دەبێت. هەروەها ئاژەڵەکانیش دەگەڕێنرێنەوە. پێشتر دۆخێکی وەها نەبینراوە".  ئەحمەد دەمیر، هاونیشتمانییەکی دیکەیە و دەڵێت، "من لە هاویناندا دێمە هەوارەکانی ئێرە و پاییزیش دەگەڕێمەوە ئیستەنبووڵ، بەڵام دیارە لە چارەنووسماندا بینینی ئەم بەفربارینە هەبووە. خوای گەورە ئارامی بداتە دانیشتووانی ئێرە".  جگە لەو زیانەی بەر بەشێک لە ئاژەڵداران و جووتیاران کەوتووە، شۆفێرانیش کە زۆربەیان تایەی هاوینەیان بۆ ئۆتۆمبیلەکانیان بەستووە، لەم رێگە سپیپۆشانەدا مەترسییان لەسەرە.