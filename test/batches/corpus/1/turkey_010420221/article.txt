بەگوێرەی راگەیێندراوێک کە لە ماڵپەڕی فەرمیی بۆتاش (کۆمپانیای نیشتمانیی گواستنەوەی پیتڕۆڵ) بڵاوکراوەتەوە، لە رۆژی هەینی ١ ـی نیسانی ٢٠٢٢ ـەوە، کار بەو بڕیارە دەکرێت و ئاماژە بەوە دراوە تورکیا گازی سرووشتیی هاوردە دەکات.  هەر بەگوێرەی راگەیێندراوەکە، گرانبوونی نرخەکەی لە بازاڕەکانی جیهاندا بەگشتی کاریگەریی لەسەر وڵاتەکەیان هەیە، بەڵام سەرباری ئەوە رێگەیان نەداوە بە هەمان ئاست کاریگەریی لەسەر خەڵک بکات.   لە راگەیێندراوەکەدا باس لەوەش کراوە، سەرباری ئەوەی نرخی ئەو گازە سرووشتییەی دەدرێتە ماڵان بە رێژەی ٣٥ % زیادیکردووە، بەڵام ئەو هاوکارییەی دەوڵەت کە بە رێژەی ٧٠ % دەیدات بە بەکارهێنەرانی گازی سرووشتیی ماڵان، بەردەوام دەبێت.