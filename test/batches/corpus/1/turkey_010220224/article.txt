رۆژی دووشەممە ٣١ی کانوونی دووەمی ٢٠٢٢ دەستەی ئاماری تورکیا، داتاکانی ئەو لێکۆڵینەوەیەی بڵاوکردەوە، کە لەبارەی ئاستی بەختەوەری تاک لە تورکیا بۆ ساڵی ٢٠٢١ ئەنجامی دابوو.  ئەنجامی لێکۆڵینەوەکە دەریخستووە زۆرترین ئەو شارانەی دانیشتووانیان بەختەوەرنین و لە ژیانی خۆیان ناڕازین لە باکووری کوردستانن.  شاری ئامەد بە پلەی یەکەم دێت و ٢٤.٧٥ % ی دانیشتووانی ئامەد دەڵێن لە ژیانیاندا بەختەوەر نین. لە دوای ئامەد، هەریەک لە شارەکانی دێرسم، روها، مێردین، موش، بەدلیس لە سەرووی ئەو شارانەی باکووری کوردستان و تورکیا دێن، کە خەڵکەکەی بەختەوەر نین.  بەگوێرەی داتاکان شاری ئیسپارتای تورکیا، بە پلەی یەکەم دێت لەو شارانەی ئاستی نابەختەوەریان کەمە، ٥.٥٥ % ی خەڵکی ئیسپارتا بەختەوەر نین.   ئەنقەرەی پایتەختی تورکیا لە رێزبەندی ٤٠ ـەمین شاردایە و ٩.٩٥ % ی خەڵکی ئەو شارە بەختەوەر نین. ئیستەنبووڵ لە ریزبەندی ٥١ ـەمین شاری تورکیایە و ٩.١٢ % ی خەڵکی ئەو شارە بەختەوەر نین.  بەگوێرەی رێزبەندی نابەختەوەری لە شارە کوردییەکان بەمشێوەیەیە:  ٤ - مێردین بە رێژەی ١٨.٣٨ %   ٦ - بەدلیس بە رێژەی ١٧.٩٣ %   ٧ - ئێلیهـ بە رێژەی ١٧.١٦ %   ١١ - کیلیس بە رێژەی ١٥.٥٦ %   ١٢ - خارپێت بە رێژەی ١٥.٥ %   ١٣ - مەڵەتی بە رێژەی ١٤.٥٨ %   ١٧ - ئەردەخان بە رێژەی ١٤.٢ %   ١٨ - دیلۆک بە رێژەی ١٣.٦٧ %   ٢١ - چەولیگ بە رێژەی ١٣.٣٦ %   ٢٢ - جۆلەمێرگ بە رێژەی ١٣.٢٢ %   ٢٥ - ئەرزینگان بە رێژەی ١٢.٠٦ %   ٣٠ - سەمسوور بە رێژەی ١١.٢ %   ٣٥ - ئەرزەڕۆم بە رێژەی ١٠.٦١ %