بەپێی راگەیێندراوێکی بەڕێوەبەرایەتیی ئاسایشی پارێزگای ئەنقەرە، رۆژی هەینی ١٨ - ٣ - ٢٠٢٢ تیمەکانی بەڕێوەبەرایەتیی هۆبەی بەرەنگاربوونەوەی تیرۆر ئۆپەراسیۆنێکی هاوکاتیان بۆ دەستگیرکردنی ١١ گومانلێکراوی بیانی کە پەنابەری سوورین و پەیوەندییان لەگەڵ ئەندامانی رێکخراوی داعش لە ناوچەکانی شەڕ ھەیە، دەستپێکرد.  وەک لە راگەیێندراوەکەدا هاتووە، لە ئۆپەراسیۆنەکەدا هەشت لە گومانلێکراوەکان دەستگیرکراون و هەوڵەکانیش بۆ دەستگیرکردنی سێ گومانلێکراوەکەی دیکە بەردەوامن.  راگەیێندراوەکە ئاماژە بەوە دەکات، تیمەکانی هۆبەی بەرەنگاربوونەوەی تیرۆر پشکنینیان لە شوێنی مانەوەی گومانلێکراوەکاندا ئەنجامداوە و دەستبەسەر ژمارەیەک بەڵگەنامەیشدا گیراوە.   گومانلێکراوە دەستگیرکراوەکان، دوای پشکنینی تەندروستیی بۆیان، بەمەبەستی لێکۆڵینەوە نێردرانە بەڕێوەبەرایەتیی ئاسایشی ئەنقەرە.