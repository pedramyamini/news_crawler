گورجان، ئەندامی دەستەی دامەزرێنەرانی پارتی پێشکەوتن و دیموکراسی درەنگانی شەوی دووشەممە ٢٩ی تشرینی دووەمی ٢٠٢١ درایە دادگا. بەگوێرەی میدیاکانی تورکیا، مەتین گورجان لە دادگا ئەو تۆمەتانەی رەتکردوونەتەوە کە دراونەتە پاڵی.   دادگای ئێشکگری ئیستەنبووڵ بە تۆمەتی "سیخوڕی سیاسی و سەربازی" سزای زیندانیکردنی بەسەر مەتیندا سەپاند و دوای بڕیارەکە رەوانەی گرتووخانە کرا.   دوای بڕیارەکەی دادگا، عەلی باباجان سەرۆکی پارتی پێشکەوتن و دیموکراسی لە کاتی بەشداریکردنی لە بەرنامەیەکی تەلەڤیزیۆنیدا گوتی: "رێگەی تێناچێت مەتین گورجان دەستی گەیشتبێ بە بەڵگەی نهێنی دەوڵەت، چونکە ئەو کار بۆ دەوڵەت ناکات. ئەگەر کار بۆ دەوڵەت بکات و زانیارییەکانی دەوڵەت دزە پێ بکات، ئەوە بە سیخوڕ پێناسە دەکرێت. گورجان لە کارەکانی خۆیدا کاری لەسەر ئەو زانیارییانە کردووە کە لە سەرچاوە کراوەکاندا هەن و هەموو کەسێک دەستی پێدەگات، بەڵام پێدەچێت، رەحەتی و ئارامیی کەسانێکی تێکدابێت".    مەتین گورجان، پسپۆرێکی بواری سەربازییە و  یەکێکە لە نووسەرە دیارەکانی پێگەی ئەلمۆنیتۆر. گورجان  رۆژی هەینی ٢٦ی تشرینی دووەمی ٢٠٢١ لەسەر راسپاردەی داواکاری گشتیی ئەنقەرە لە ئۆپەراسیۆنێکدا بۆ سەر ماڵەکەی خۆی لە شاری ئیستەنبووڵ، بە تۆمەتی سیخوڕی دەستگیر کرابوو.   گورجان هەمان رۆژ هەواڵی دەستگیرکردنەکەی لە هەژماری تایبەتی خۆی لە تۆڕی کۆمەڵایەتی تویتەر بڵاوکردەوە و لە تویتێکدا نووسی: "بە تۆمەتی سیخوڕی سیاسی دەستگیرم دەکەن. پۆلیسەکان هاتوونەتە ژوورەوە و ماڵەکەم دەپشکنن. تووشی شۆک بووم. چاوەڕێی پاڵپشتیتانم".