ئۆپەراسیۆنەکە بەرەبەیانی ئەمڕۆ دووشەممە ١٢ی تەممووزی ٢٠٢١ لەسەر راسپاردەی داواکاریی گشتی ئیزمیر لە ٤٧ پارێزگاری تورکیا دەستیپێکرد و ناوەندی ئۆپەراسیۆنەکەش شاری ئیزمیرە.  ئەو ٢٢٩ کەسەی بڕیاری دەستگیرکردنیان بۆ دەرکراوە ١٤٣ یان ئەفسەر و سەربازن و لەوانە ٥٧ یان ئێستا لە ئەرکدان. هەروەها ١٤٣ یان قوتابی قوتابخانەی سەربازیی بوونە و دوای هەوڵی کودەتا سەربازییە شکخستخواردووەکەی ١٥ی تەممووزی ٢٠١٦ دوورخراونەتەوە.   بەگوێرەی زانیارییەکان ئۆپەراسیۆنەکە بۆ گرتنی ٢٢٩ داواکراوەکە بەردەوامە.  حکومەتی تورکیا گولەنییەکانی خستووەتە لیستی تیرۆر و بە ئەنجامدانی هەوڵی کودەتاکەی ١٥ی تەممووزی ٢٠١٦ تۆمەتباریان دەکات، ئەمە لەکاتێکدایە گولەنییەکان رەتیدەکەنەوە دەستیان لە هەوڵێکی وەهادا هەبووبێت.  لە تورکیا دوای هەوڵی کودەتا سەربازییە شکخستخواردووەکەی ١٥ی تەممووزی ٢٠١٦ ـەوە تاوەکو ئێستا بە هەزاران فەرماندە، سەرباز و قوتابی قوتابخانە سەربازییەکان بە تۆمەتی ئەوەی پەیوەندییان لەگەڵ گولەنییەکان هەیە، خراونەتە زیندانەوە، یان لەسەر کار لادراون و دوورخراونەتەوە.