ئێوارەی رۆژی پێنجشەممە ١٩ی ئایاری ٢٠٢٢ لە دادگای ئیستەنبووڵ پرۆسەی دادگاییکردنی ئەو ٢٤ کەسە بەڕێوەچوو کە لە رۆژی ١٢ی ئایارەوە لە چوارچێوەی ئۆپەراسۆنێکدا لەسەر راسپاردەی داواکاری گشتیی ئیستەنبووڵ دەستگیرکرابوون.  بە بڕیاری دادگای ئیستەنبووڵ هەشت کەس بە تۆمەتی ئەندامێتی پارتی کرێکارانی کوردستان - پەکەکە خرانە زیندانەوە و ١٤ ـی دیکە بەمەرجی دادی ئازاد کران.  لە بارەی دوو کەسەکەی دیکە دادگا بڕیاری دا سزای زیندانیکردنیان لە ماڵەکانی خۆیاندا جێبەجێ بکرێت.   خانمە دەنگبێژی کورد خالیدە یەکێک بوو لەو کەسانەی لە چوارچێوەی ئۆپەراسیۆنەکەی رۆژی ١٢ی ئایار لە ئیستەنبووڵ دەستگیرکرابوو. ئەو دەنگبێژە بەهۆی بەشکردنی گۆرانییەکی خۆی کە لە بۆنەیەکی هەدەپەدا گوتبووی، تۆمەتی پڕوپاگەندەکردن بۆ پەکەکەی درابووە پاڵ و بەو هۆیەوە دەستگیرکرابوو. شەوی رابردوو بەمەرجی دادی ئازاد کرا.