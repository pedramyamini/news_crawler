بەگوێرەی راگەیێندراوێک کە لە ماڵپەڕی فەرمیی بۆتاش (کۆمپانیای نیشتمانیی گواستنەوەی پێترۆڵ) بڵاوکراوەتەوە، باجی سەر گازی سرووستی بۆ هاوبەشانی بەرهەمهێنەرانی کارەبا بە رێژەی ١٨.٣ % زیادکراوە و لە ئەمڕۆ سێشەممە ١ ـی ئاداری ٢٠٢٢ ـەوە کار بەو بڕیارە دەکرێت.  بە زیادکردنی باج بە رێژەی ١٨.٣ % لەسەر ئەو گازە سرووشتییەی دەدرێتە هاوبەشانی بەرهەمهێنەری کارەبا، نرخی هەر ١٠٠٠ مەتر سێگۆشە بۆ حەوت هەزار و ٤٥٠ لیرە بەرزدەبێتەوە.   لە چوارچێوەی بڕیارەکەدا لە مانگی ئادار باج لەسەر ئەو گازە سرووشتییە زیاد ناکرێت کە دەدرێتە ماڵان و بەهای هەر ١٠٠٠ مەتر سێگۆشە لە گازی سرووشتیی ماڵان بە یەک هەزار و ٨٦٠ لیرە جێگیرکرا.   هاوکات باج لەسەر ئەو گازە سرووشتییەش زیاد ناکرێت کە بە هاوبەشانی کەرتی پیشەسازی و ناوچە پیشەسازییەکان دەدرێت و بەهای هەر ١٠٠٠ مەتر سێگۆشە لەو گازە سرووشتییەی دەدرێت بەو هاوبەشانە بە شەش هەزار و ٣٠٠ لیرە جێگیرکرا.