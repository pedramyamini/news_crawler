به‌پێی دوایین داتاکانی ده‌سته‌ی ئاماره‌كانی توركیا:  ژماره‌ی دانیشتووانی توركیا له ساڵی ٢٠٢١ به‌راورد به ساڵی ٢٠٢٠ یەک ملیۆن و ٦٥ هه‌زار و ٩١١ كه‌س زیادیكردووه.  کۆی گشتیی ژمارەی دانیشتووانی تورکیا لە ٨٣ ملیۆن و ٦١٤ هه‌زار و ٣٦٢ كه‌سەوە، بۆ ٨٤ ملیۆن و ٦٨٠ هه‌زار و ٢٧٣ كه‌س بەرزبووەتەوە.      ژماره‌ی دانیشتووانی باكووری كوردستانیش له ساڵی ٢٠٢١ به‌راورد به‌ساڵی ٢٠٢٠، ٤٢٨ هەزار و ٣٥٠ كه‌س کەمیکردووە ژمارەی دانیشتووانی باکووری کوردستانیش ١٦ ملیۆن و ٩١٠ هه‌زار و ٣٦٨ كه‌سە.   قه‌ره‌باڵخترین پارێزگاکانی باكووری كوردستان:   پارێزگای رووها قه‌ره‌باڵخترین پارێزگای باكووری كوردستانه  رووها ٢ ملیۆن و ١٤٣ هه‌زار و ٢٠ كه‌س  دیلۆك ٢ ملیۆن و ١٣٠ هه‌زار و ٤٣٢ كه‌س   ئامه‌د ١ ملیۆن و ٧٩١ هه‌زار و ٣٧٣ كه‌س   مه‌ره‌ش ١ ملیۆن و ١٧١ هه‌زار و ٢٩٨ كه‌س   وان ١ ملیۆن و ١٤١ هه‌زار و ١٥ كه‌س  جگه له‌م پێنج پارێزگایە، ژماره‌ی دانیشتووانی پارێزگاكانی دیكه‌ی باكووری كوردستانیش له خوار یه‌ك ملیۆن كه‌سن. كه‌مترین ژماره‌ی دانیشتووانی باكووری كوردستان له پارێزگای دێرسم تۆماركراوه و ژماره‌یان ٨٣ هه‌زار و ٦٤٥ كه‌سن.  قه‌ره‌باڵخترین پارێزگاکانی توركیا:   ئیسته‌نبووڵ گه‌وره‌ترین پارێزگای توركیایه لەرووی ژمارەی دانیشتووان. تەنیا ئیستەنبووڵ ١٨.٧ % ی کۆی دانیشتووانی توركیا پێكده‌هێنێت.  ئیسته‌نبووڵ ١٥ ملیۆن و ٨٤٠ هه‌زار و ٩٠٠ كه‌س  ئه‌نقه‌ره ٥ ملیۆن و ٧٤٧ هه‌زار و ٣٢٥ كه‌س  ئیزمیر ٤ ملیۆن و ٤٢٥ هه‌زار و ٧٨٩ كه‌س  بورسا ٣ ملیۆن و ١٤٧ هه‌زار و ٨١٨ كه‌س  ئه‌نتاڵیا ٢ ملیۆن و ٦١٩ هه‌زار و ٨٣٢ كه‌س  كۆنیا ٢ ملیۆن و ٢٧٧ هه‌زار و ١٧ كه‌س   كه‌مترین ژماره‌ی دانیشتووانی توركیا له پارێزگای بایبورت تۆماركرا و ژماره‌یان ٨٥ هه‌زار و ٤٢ كه‌سن    رێژەی گه‌شه‌ی دانیشتووان و جیاوازی نێر و مێ:   ژماره‌ی ره‌گه‌زی نێر ٤٢ ملیۆن و ٤٢٨ هه‌زار و ١٠١ كه‌سن   ژماره‌ی رەگەزی مێ ٤٢ ملیۆن و ٢٥٢ هه‌زار و ١٧٢ كه‌سن  گه‌شه‌ی ساڵانه‌ی دانیشتووان له ساڵی ٢٠٢٠ به‌ڕێژەی ٥.٥ % بووە، بەڵام له ساڵی ٢٠٢١ رێژەکە بۆ ئاستی ١٢.٧ % بەرزبووەتەوە.  رێژەی نیشته‌جێبووان له شار و شارۆچكه‌كاندا له ساڵی ٢٠٢٠ له ئاستی ٩٣ % بووه. له ساڵی ٢٠٢١ بۆ ئاستی ٩٣.٢ % بەرزبووەتەوە.  رێژەی نیشته‌جێبووان له گوند و شاره‌دێیه‌كانیش لەساڵی ٢٠٢٠ بەڕێژەی ٧ % بووە، بەڵام لە ساڵی ٢٠٢١ بۆ رێژەی ٦.٨ % کەمیکردووە.