رووداوەکە ئێوارەی رۆژی شەممە ٩ ـی نیسانی ٢٠٢٢ لە شارۆچکەی کۆزان روویدا. وەزارەتی بەرگریی تورکیا ئەمڕۆ یەکشەممە ١٠ ـی نیسان لە هەژماری فەرمیی خۆی لە تویتەر، سەرەخۆشی لە کەسوکاری ئەو دوو عەریفە کرد کە لە رووداوەکەدا گیانیان لەدەستدا.   وەزارەتی بەرگریی تورکیا دەڵێت، یوسف ئاڤان و بوراک شاهین کاتێک لە ئەرکدا بوون لە ئادانا و لە رووداوێکی هاتووچۆدا گیانیان لەدەستداوە.   ئایدن باروش، پارێزگاری مەڵەتی، رۆژی شەممە ٩ ـی نیسان دوای رووداوەکە راگەیێندراوێكی بڵاوکردەوە و سەرەخۆشی لە کەسوکاری عەریف یوسف ئاڤان کرد کە خەڵکی پارێزگای عوسمانییەی تورکیایە و لەگەڵ کەسوکاری عەریف بوراک شاهین کە دانیشتووی شاری مەڵەتی ـیە.   پارێزگاری مەڵەتی ئاماژەی بەوە داوە، رۆژی یەکشەممە ١٠ ـی نیسان لە رێوڕەسمێکدا تەرمی بوراک شاهین لە گوندی گۆلپنار لە شارۆچکەی ئارگان ـی مەڵەتی بەخاکدەسپێرن.