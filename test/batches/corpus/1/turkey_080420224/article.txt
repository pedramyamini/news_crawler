بە گوێرەی راپۆرتی پلاتفۆرمەكە، ١١ ژن بەدەست هاوژینەكانیان، سێ ژن بەدەستی خۆشەویستەکانیان، دوو ژن بەدەست خزمەکانیان، دوو ژن بەدەست خۆشەویستە پێشووەکانیان، دوو ژن بەدەستی هاوژینی پێشوویان، ژنێک بەدەستی باوکی، ژنێک بەدەستی کوڕی و ژنێکیش لەلایەن کەسانی نەناسراوەوە كوژراوە.  ئەوەش هاتووە، ١٥ ژن لەنێو ماڵەكانیان، سێ ژن لە شەقام، ژنێک لەنێو ئۆتۆمبێل، ژنێک لە شوێنی کار، ژنێک لەنێو هۆتێل، دوو ژن لە چۆڵەوانی و ژنێک لە گەراجی ئۆتۆمبێل كوژراون.   لە مانگی ئاداردا، ١٩ ژن لە شارەکانی تورکیا و پێنج ژن لە باکووری کوردستان کوژراون. زۆرترینیان لە ئیستەنبووڵ کوژراون کە ٤ ژن بوون و زۆرترین ژن کە لە باکووری کوردستان کوژراون لە ئامەد بووە بە کوژرانی ٢ ژن.    بە گوێرەی ئامارەكانی ئەو پلاتفۆرمە، لە ساڵی ٢٠٢٠ دا لە تورکیا و باکووری کوردستان ٣٠٠ ژن کوژراون و ١٧١ ژنی دیکەش بە شێوەیەکی گوماناوی گیانیان لە دەستداوە. لە ساڵی ٢٠٢١ یشدا ٣٦٧ ژن کوژراون و ٢٤٢ ژنیش بەشێوەیەکی گوماناوی گیانیان لەدەستداوە.