بڕیارەکە بەرەبەیانی رۆژی چوارشەممە ١١ ـی ئایاری ٢٠٢٢ دەخرێتە بواری جێبەجێکردنەوە.   دوای جێبەجێکردنی بڕیارەکە، نرخی یەک لیتر بەنزین لە ئیستەنبووڵ بۆ ٢١.١٣ لیرە، لە ئەنقەرە و ئیزمیریش بۆ ٢١.٢٢ لیرە بەرزدەبێتەوە.   دوایینجار بەر لە جەژنی رەمەزان لە ٣٠ نیساندا لە تورکیا و باکووری کوردستان نرخی یەک لیتر بەنزین بە بڕی یەک لیرە و ٣٣ قرووش زیاد کرا.   بەرزبوونەوەی نرخی نەوتی برێنت لە بازاڕەکانی جیهاندا و ناسەقامگیری بەهای لیرە بەرامبەر بە دراوە بیانییەکان، کاریگەرییان لەسەر نرخی سووتەمەنی لە تورکیا هەبووە.  رۆژی یەکشەممە ٨ ـی ئایار نرخی یەک بەرمیل نەوتی برێنت ١١٢ دۆلار بوو، رۆژی سێشەممە ١٠ ـی ئایار بۆ ١٠٤ دۆلار دابەزی.   لە تورکیا بەهۆی ئەوەی باجی سەر بەکاربردنی تایبەت یەکسان کراوە بە سفر، هەر باجێک کە دەخرێتە سەر بەنزین، هاوشێوەی غاز و دیزل، راستەوخۆ کار دەکاتە سەر ئەو بەهایەی کە خەڵک لە بازاڕدا دەیکڕێت.