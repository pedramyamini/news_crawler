کۆمپانیای ئۆرک (ORC) ئەمڕۆ دووشەممە ٢٤ی کانوونی دووەمی ٢٠٢٢ لە هەژماری فەرمی خۆی لە تویتەر ئەنجامی دوایین راپرسی خۆی لەبارەی دەنگی حیزبەکانت تورکیا لە هەڵبژاردن بڵاوکردەوە.  لەو راپرسییەدا، کە لە رۆژانی ١٧ - ٢٢ی کانوونی دووەم لە ٤٥ پارێزگای باکووری کوردستان و تورکیا کراوە، راستەوخۆ پرسیار لە ٥٤٢٠ کەس کراوە، ئەگەر ئەم یەکشەممەیە هەڵبژاردن بکرێ دەنگ بە کام پارتی دەدەیت؟   بەپێی ئەنجامی راپرسییەکە کەمتر لە ٣٠ % ی بەشداربووان دەنگیان بە ئاکپارتی داوە. ئەگەر ئەنجامی هەڵبژاردنی پەرلەمانی تورکیا، کە بڕیارە لە ٢٠٢٣ دا بکرێت، هەمان ئەنجامی راپرسییەکەی کۆمپانیای ئۆرک بێت، ئەوا هەر یەک لە مەهەپە و هەدەپە لە دەرەوەی پەرلەمان دەمێننەوە، چونکە رێژەی دەنگەکانیان لە ١٠ % کەمترە.  ئەنجامی راپرسییەکەی کۆمپانیای ئۆرک:  پارتی داد و گەشەپێدان (ئاکپارتی): ٢٩.٧ %  پارتی گەلی کۆماری (جەهەپە): ٢٤.٣ %  پارتی بزووتنەوەی نەتەوەیی (مەهەپە): ٩.١ %  پارتی دیموکراتی گەلان (هەدەپە): ٨.٤ %  پارتی پێشکەوتن و دیموکراسی (دێڤا): ٢.٨ %  پارتی دیموکراتی سۆسیالیست: ١.٥ %   پارتی سەرلەنوێ رەفاهـ: ١.١ %  پارتی تورکیای سەربەخۆ: ٠.٨ %