بەگوێرەی زانیارییە بڵاوکراوەکان، پاسێکی گەشتیاری لە دیلۆکەوە بەرەو ترابزۆن رۆیشتووە و لە ئەنجامی تیژڕۆییەوە لە رێگەی سەرەکیی سێواس - ئەرزەڕۆم لە نزیک گوندی کەمەرلی لە سنووری شارۆچکەی کامیلاڤا سەر بە پارێزگای سێواس، خۆی بە بارهەڵگرێکدا کێشاوە.  لە ئەنجامی رووداوەکە دوو کەس گیانیان لەدەستدا و ١٩ کەسی دیکەش برینداربوون.   بەهۆی رووداوەکەوە بۆ ماوەیەک رێگەی سەرەکیی نێوان هەردوو پارێزگای سێواس - ئەرزەڕۆم داخرا؛ دواتر لە لایەن تیمە پەیوەندیدارەکانەوە رێگەکە کرایەوە.   دوای رووداوەکە، ژمارەیەک ئەمبوڵانس و تیمی فریاگوزاری چوونە شوێنەکە و بریندار و تەرمی گیانلەدەستداوەکانیان گواستەوە نەخۆشخانەی گشتیی سێواس.