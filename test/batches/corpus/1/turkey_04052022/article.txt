بەگوێرەی راگەیێندراوەكەی پلاتفۆرمەكە، ١١ ژن بەدەست هاوژینەكانیان، ژنێک بەدەستی خۆشەویستەکەی، دوو ژن بەدەست خزمەکانیان، ژنێک بەدەست خۆشەویستی پێشووی، شەش ژن بەدەستی هاوژینی پێشوویان، ژنێک بەدەستی باوکی، ژنێک بەدەستی کوڕەکەی و ژنێکیش لەلایەن کەسانی نەناسراوەوە كوژراوە.   لە ئامارەکەدا ئاماژە بە کوشتنی شوێنی ژنەکانیش کراوە، لەوانە ١٥ ژن لەنێو ماڵەكانیان، چوار ژن لەسەر شەقام، ژنێک لە نێو ئۆتۆمبێل، ژنێک لە شوێنیکار، ژنێک لەنێو پارک، ژنێک لە چۆڵەوانی و ژنێکیش لە گەراجی ئۆتۆمبێل كوژراون.   لە مانگی نیساندا ٢٠ ژن لە شارەکانی تورکیا و چوار ژن لە باکووری کوردستان کوژراون. زۆرترینیان لە ئیستەنبووڵ کوژراون کە چوار ژن بوون و زۆرترین ژن لە باکووری کوردستان کە کوژراون  لە خارپیت بووە، کە دوو ژن کوژراون.    بەگوێرەی ئامارەكانی ئەو پلاتفۆرمە، لە ساڵی ٢٠٢٠ دا لە تورکیا و باکووری کوردستان ٣٠٠ ژن کوژراون و ١٧١ ژنی دیکەش بە شێوەیەکی گوماناوی گیانیان لە دەستداوە. لە ساڵی ٢٠٢١ یشدا ٣٦٧ ژن کوژراون، ٢٤٢ ژن بەشێوەیەکی گوماناوی گیانیان لەدەستداوە. لە چوار مانگی یەکەمی ئەمساڵیشدا تاوەکو ئێستا ١٢٨ ژن کوژراون.