به‌پێی راگەیێندراوێکی به‌ڕێوه‌به‌رایه‌تیی گشتیی كه‌شناسیی تورکیا، چاوەڕوان دەکرێت ئەمڕۆ دووشەممە ٣ی نیسانی ٢٠٢٢ خێرایی با لە رۆژئاوای دەریای رەش بگاتە ٥٠ بۆ ٧٥ کیلۆمەتر لە کاژێرێکدا، دوای نیوەڕۆ لە کەناراوەکانی ریزە، ئارتڤین و ترابزۆن لە رۆژهەڵاتی دەریای رەش بای بەهێز بە خێرایی ٥٠ بۆ ٧٥ کیلۆمەتر لە کاژێرێکدا هەڵبکات و لە هەندێک شوێن ببێتە گەردەلوول.  پێشبینیش دەکرێت هەر پاشنیوەڕۆی ئەمڕۆ لە رۆژئاوای ناوچەکە و لە کاژێرەکانی دەمەوئێوارە لە باشووری ناوچەکە کاریگەرییەکانی گەردەلوول کەم ببێتەوە.  لە لایەکی دیکەوە پێشبینی دەکرێت لە دەریای ماڕماڕا لە ئیستەنبووڵ لە کاتی نیوەڕۆ بەدواوە بایەکی بەهێز لە شێوەی گەردەلوول لە رۆژئاوا و باشووری رۆژئاواوە بە خێرایی ٥٠ بۆ ٧٥ کیلۆمەتر لە کاژێرێکدا هەڵبکات. پێشبینییش دەکرێت کاتی ئێوارە کاریگەرییەکانی گەردەلوولەکە کەم ببێتەوە.