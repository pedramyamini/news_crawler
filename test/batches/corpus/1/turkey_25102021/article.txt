کۆبوونەوەکە کاژێر ١٥: ٠٠ی دوای نیوەڕۆی ئەمڕۆ دووشەممە ٢٥ی تشرینی یەکەمی ٢٠٢١ بە سەرۆکایەتی رەجەب تەیب ئەردۆغان، سەرۆککۆماری تورکیا دەستپێدەکات.   جگە لە بابەتی باڵیۆزانی ئەو ١٠ وڵاتە کە رۆژی شەممە رەجەب تەیب ئەردۆغان هەڕەشەی لێکردن و بە "پیاوە نەویستراوەکان" ناوی بردن، بڵاوبوونەوەی ڤایرۆسی کۆڤید - ١٩ و بەرەنگاربوونەوەی تیرۆر تەوەری دیکە کۆبوونەوەکە دەبن.    چاوەڕواندەکرێ دوای کۆتاییهاتنی کۆبوونەوەکە، رەجەب تەیب ئەردۆغان لە کۆنگرەیەکی رۆژنامەڤانیدا بڕیارەکانی کۆبوونەوەکە رابگەیێنێت.