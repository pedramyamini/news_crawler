بەیانی ئەمڕۆ پێنجشەممە ١٥ی تەممووزی ٢٠٢١ تەرمی ئەو منداڵە پەنابەرە سوورییە لە شارۆچکەی یورەغیر کە شارۆچکەی ناوەندی شاری ئادانایە لەنێو جۆگەیەکی ئاودێری دۆزرایەوە.  دوای ئەوەی خەڵکی ناوچەکە تەرمێک لە نێو ئاوی جۆگەکەدا دەبینن، بەڕێوەبەرایەتیی پۆلیس ئاگاداردەکەنەوە و دوای گەیشتنی تیمەکان دەردەکەوێ ئەو تەرمەی لە ئاوەکە هێنراوەتە دەرەوە، منداڵێکی تەمەن ١٢ ساڵی پەنابەری سوورییە بە ناوی محەممەد نوور عەلەوی و رۆژی چوارشەممە ١٤ی تەممووز لە نزیک گەڕەکی لەڤەنت چووەتە نێو ئاوەکەوە و دواتر خنکاوە.   دوای ئەنجامدانی لێکۆڵینەوە، تەرمی منداڵە سوورییەکە بۆ دادپزیشکی ئادانا گواسترایەوە.