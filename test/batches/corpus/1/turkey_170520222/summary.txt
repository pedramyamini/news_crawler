ئەرتوغرول کورکچو، هاوسەرۆکی پێشووتری پارتی دیموکراتی گەلان (هەدەپە) لەبارەی مامەڵەکردنی پارتی گەلی کۆماری (جەهەپە) لەگەڵ پرسی کورد، بە تۆڕی میدیایی رووداوی راگەیاند: "پێشتر جەهەپە بڕیاری کۆنگرەیەکی تایبەت بە پرسی کوردی دا، بەڵام ئەمە هیچ هەنگاوێکی کردەیی بەدواوە نەهات". هەروەها دەڵێت: "ئێستا دەبینین جەهەپە یەکێکە لەو شەش پارتەی ئۆپۆزیسیۆن، کورد ئەمە دەبینن و هەڵسەنگاندنی بۆ دەکەن، چونکە لە پرسی کورددا ئۆپۆزیسیۆنیش هێشتا لە سیاسەتی تاکڕەوی دوورنەکەوتووەتەوە".