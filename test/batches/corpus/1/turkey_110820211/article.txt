فەخرەددین کۆجا، وەزیری تەندروستیی تورکیا لە هەژماری خۆی لە تویتەر بڵاویکردووەتەوە '' تاوەکو ئێستا لە تورکیا، ٨٠ ملیۆن قورچک ڤاکسینی کۆرۆنا بەکارهێندراون، رێژەی ئەو کەسانەی لە سەروو ١٨ ساڵییەوەن و هەردوو قورچکە ڤاکسینەکەیان وەرگرتووە، گەیشتووەتە سەرووی ٥٠ % ".  بەپێی داتاکانی وەزارەتی تەندروستیی تورکیا، تاوەکو کاژێر ١١: ٥١ خولەکی ئەمڕۆ چوارشەممە ١١ی ئاب، ٤٢ ملیۆن و ٨٥٦ هەزار و ٢٠١ کەس قورچکی یەکەمی ڤاکسینی کۆرۆنا، ٣١ ملیۆن و ٣٤ هەزار و ٦١١ کەس قورچکی دووەمی ڤاکسین و شەش ملیۆن و ١٤٨ هەزار و ٦٦٨ کەسیش قورچکی سێیەمی ڤاکسینیان وەرگرتووە.