کۆبوونەوەکە کاژێر ١٥: ٣٠ ـی دوای نیوەڕۆی ئەمڕۆ دووشەممە ٩ ـی ئایاری ٢٠٢٢ بە سەرۆکایەتیی ئەردۆغان لە ئەنقەرە دەستپێدەکات.   بەگوێرەی میدیاکانی تورکیا، لە کۆبوونەوەی ئەمڕۆی کابینەی حکومەتی تورکیادا، گفتوگۆ لەبارەی وردەکارییەکانی پڕۆژەی گەڕاندنەوەی ئارەزوومەندانەی یەک ملیۆن سووری دەکرێت.   هەروەها لە کۆبوونەوەکەدا دوایین پێشهاتە ئابوورییەکان تاوتوێ دەکرێن و باس لەو هەنگاوانە دەکرێت کە لە چوارچێوەی بەرەنگاربوونەوەی هەڵاوسان و بەرزبوونەوەی نرخ دەگیرێنەبەر. لە چوارچێوەی گفتوگۆکردن لەبارەی سیاسەتی دەرەوەی تورکیا، باس لە ئۆپەراسیۆنەکانی ئەودیوی سنوور و شەڕی نێوان رووسیا - ئۆکراینا دەکرێت.   چاوەڕوان دەکرێت دوای کۆتاییهاتنی کۆبوونەوەکە، رەجەب تەیب ئەردۆغان لە کۆنگرەیەکی رۆژنامەڤانیدا بڕیارەکانی کۆبوونەوەکە رابگەیێنێت.