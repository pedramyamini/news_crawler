لەو راپرسییەدا ١٨٦٠ کەس لەڕێی تەلەفۆنەوە پرسیاری ئەوەیان لێکراوە کە ئەگەر ئەم یەکشەممەیە هەڵبژاردن بێت دەنگ بە کێ دەدەیت؟ ئاڤراسیا بڵاویکردووەتەوە کە پارتی گەلی کۆماری (جەهەپە) پێشەنگی پارتەکانی تورکیای بە ٢٨.٤ % ی دەنگەکان گرتووە و بە رێژەی ٢.١ % لە پێش ئاکپارتییە.   هەروەها ئاکپارتی ٢٦.٣ % ی دەنگەکانی هەیە و پلەم دووەمی گرتووە. پارتی دیموکراتی گەلان (هەدەپە) لەم راپرسیەدا ١٢.٩ % ی دەنگەکانی کۆکردووەتەوە و لە پلەی سێیەمدایە. هەروەها پارتەکانی ئیی پارتی، مەهەپە و دەڤا لە پلەکانی چوارەم، پێنجەم و شەشەمدان.  هەرچەندە ئۆپۆزیسیۆن گوشاری زۆر لە حکومەت دەکات بۆ ئەوەی تورکیا بچێتە هەڵبژاردنێکی پێشوەختە، بەڵام ئاکپارتی و مەهەپە کە هاوپەیمانن پێداگرن لەسەر ئەوەی هەڵبژاردن لەکاتی خۆیدا بکرێت.    ئەنجامی دوایین راپرسیی ئاڤراسیا:  پارتی کرێکارانی تورکیا: ٠.٩ %  پارتی بێلایەنی تورکیا: ٠.٧ %