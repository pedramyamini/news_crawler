راپۆرتەکە لەلایەن سەرۆکایەتیی فەرمانگەی پەروەردەی کۆچ و باری لەناکاو سەر بە بەڕێوەبەرایەتیی گشتیی فێربوون بە درێژایی ژیان بۆ ساڵی ٢٠٢٢ ئامادە کراوە کە دامەزاوەیەکی سەر بە وەزارەتی پەروەردەی تورکیایە.   بەگوێرەی داتاکانی ئەو راپۆرتە کە لەبارەی خوێندکاری بیانی لە تورکیا ئامادەکراوە، لە تورکیادا پێنج ملیۆن و ١٣ هەزار و ٦٣١ کەسی بیانی دەژین، سێ ملیۆن و ٧٥٤ هەزار و ٥٩١ ـی ئەو بیانییانە پەنابەری سوورین.   یەک ملیۆن و ١٢٤ هەزار و ٣٥٣ منداڵی سووری تەمەنیان لە نێوان (٥ - ١٧) ساڵانە. لە کانوونی دووەمی ٢٠٢٢ ـدا ٧٣٠ هەزار و ٨٠٦ لەو منداڵانە کە ٦٥ % پیکدەهێنن ناویان لە قوتابخانەکاندا تۆمار کراوە کە قۆناخی ناوتۆمارکردن هێشتا بەردەوامە. ٣٩٣ هەزار و ٥٤٧ منداڵیش کە ٣٥ % ئەو منداڵانە پێکدەهێنێ تەمەنیان لە نێوان (٥ - ١٧) ساڵانە و لە خوێندن بێبەشن.   بەگوێرەی داتاکانی راپۆرتەکە رێژەی ئەو منداڵانە لە زیادبووندان کە لە قۆناخەکانی سەرەتایی و ناوەندی دەخوێنن، بەڵام ئەو منداڵانەی لە قۆناخی باخچەی ساوایان و ئامادەیی دەخوێنن رێژەیان بۆ خوار ٥٠ % کەمبووەتەوە.   لەو ٤١٧ هەزار و ٥٤٦ منداڵە سوورییە کە کاتی خوێندنیان هاتووە، ٧٥.١٣ % ـیان واتا ٣١٣ هەزار و ٦٩٥ کەسیان قوتابی قۆناخی سەرەتایین. ٣٣٥ هەزار و ٩٥٢ منداڵیش کە ٨٠ % ـی پێکدەهێنن، ٢٦٨ هەزار و ٧٥٢ یان لە قۆناخی ناوەندی دەخوێنن. لەو منداڵانەش کە کاتی خوێندنی ئامادەییان هاتووە و ژمارەیان ٢٥٢ هەزار و ٧٧٢ قوتابین، تەنیا ١٠٧ هەزار و ٨١٢ کەسیان دەچن بۆ قوتابخانە کە ٤٢.٦٥ % پێکدەهێنێت. ٣٥٩ هەزار و ٧٣٥ لەو منداڵە سوورییانەی دەچنە قوتابخانە کچن و ٤٩.٣٣ % پێکدەهێنن. ٣٧١ هەزار و ٧١ منداڵیش کوڕن و ٥٠.٧٧ % پیکدەهێنن.   بەگوێرەی راپۆرتەکە زۆرترین قوتابی سووری لە شاری ئیستەنبووڵی تورکیا دەخوێنن کە ژمارەیان ١١٨ هەزار و ٣٩١ قوتابین. لە دوای ئیستەنبووڵ، پارێزگای دیلۆکی باکووری کوردستان بە پلەی دووەم دێت و ٩٧ هەزار و ٨٦١ قوتابی سووری لەو پارێزگایەدا دەخوێنن. پارێزگای هاتای تورکیا بە پلەی سێیەم دێت و لەو پارێزگایەدا ٧١ هەزار و ٥٤٣ قوتابی سووری دەخوێنن.     لە راپۆرتەکەدا بە شەش خاڵ باس لە هۆکاری کەمی رێژەی چوونە بەرخوێندنی منداڵانی سووری لە تورکیا کراوە کە بەمشێوەیەن؛  ١. سیستەمی خوێندنی سووری ٦+٣+٣ یە و قۆناخی ئامادەیی ناچاری نییە.  ٢. بەهۆی کێشەی ئابووری، دوای تەواوکردنی قۆناخی ناوەندی خوێندن وازهێنان لە قوتابخانە وەک بژاردەیەک بۆ هاوکاریکردنی بژێوی خێزانەکانیان.  ٣. لە بەشێکی پارێزگاکاندا بەهۆی خواستی چوون بۆ وڵاتی سێیەم لەلایەن خێزانە سوورییەکانەوە ناونووسنەکردنی منداڵەکانیان لە قوتابخانە.  ٥. بۆ ماوەیەکی زۆر دابڕان لە خوێندن.  ٦. کاریگەری نەریتی و ئاکارەکانی پەیوەست بە خێزانە سوورییەکان.