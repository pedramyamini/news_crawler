پێشبڕکێیەکە بە رازاندنەوەى دەيان ئاژەڵى قوربانى لەلايەن خاوەنەكانيانەوە لە مەیدانی ئاژەڵەکانی قوربانی لە سوڵتانغازی بەڕێوەچوو.  پێشبڕکێیەکە سەرنجی ھاووڵاتییانی راکێشا. لیژنەی داوەران، لە نێو ١٧ سەر ئاژەڵی گەورە، جوانترین و گەورەترین قوربانيان ھەڵبژارد.  لە کۆتایی پێشبڕکێیەکەدا، قوربانییەک كە ناوى لێنرابوو "یارەن" لە پارێزگای چانکرییەوە ھێنرابوو و کێشی یەک تۆن و ١٩٠ کیلۆگرام بوو و بە ٣٥ ھەزار لیرە "چوار هەزار دۆلار" فرۆشرا و خەڵاتی یەکەمی پێبەخشرا.  خەڵاتی قوربانیی پلەی یەکەم بریتیبوو لە لیرەیەکی زێر، پلەی دووەم کە ناوی "پاشا"ی لێنرابوو نیو لیرەی زێڕ و "کۆسەداغ" کە پلەی سێیەمی بەدەستهێنا، چارەگە لیرەیەکی زێڕى وەرگرت.