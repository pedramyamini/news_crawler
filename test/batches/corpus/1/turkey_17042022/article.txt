رۆژی شەممە ١٦ی نیسانی ٢٠٢٢ لە شارەکانی  ئیستەنبووڵ، ئەنقەرە، مێرسین، ئەسکیشەهیر، ئیسپارتای تورکیا و خارپێتی باکووری کوردستان بەسەتان ژن رژانە سەر شەقامەکان و خۆپیشاندانیان کرد.    ئەو گردبوونەوانە دوای ئەوە هات، ئەو سکاڵایە بێ ئەنجام بوو کە پلاتفۆرمەکە چەندین ساڵ بەر لە ئێستا لە ناوەندی پەیوەندییەکانی سەرۆکوەزیرانی تورکیا و دواتریش لە ناوەندی سەرۆکایەتی کۆماری تورکیا تۆماری کردبوو، بۆ داخستنی دۆسیەکەیان لە دادگا.   لە دادگای ئیستەنبووڵی تورکیا سکاڵا بۆ داخستنی "پلاتفۆرمی تاوانی دژی ژنان دەوەستێنین" تۆمارکراوە، یەکەمین دانیشتنی دادگا لەسەر ئەو دۆسیەیە رۆژی یەکی حوزەیرانی ئەمساڵ لە ئیستەنبووڵ بەڕێوەدەچێت.   "پلاتفۆرمی تاوانی دژی ژنان دەوەستێنین" لە ساڵی ٢٠١٠ ـەوە دامەزراوە و مانگانە ئامار و داتا لەبارەی تاوان و تووندوتیژی دژی ژنان لە تورکیا و باکووری کوردستان بڵاودەکاتەوە.