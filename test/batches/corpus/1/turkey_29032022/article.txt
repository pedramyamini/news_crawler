گفتوگۆی شاندەکانی ئۆکراینا و رووسیا لە کۆشکی دۆڵمەباخچە لە ئیستەنبووڵ بەڕێوەدەچێت بەمەبەستی کۆتاییهێنان بە جەنگ لە ئۆکراینا، کە بەپێی زانیاریی سەرچاوە باوەڕپێکراوەکان تاوەکو ئێستا نزیکەی ٢٠ هەزار کەس بەهۆیەوە کوژراون و زیاتر لە ١٠ ملیۆن کەسیش ماڵەکانیان جێهێشتووە و ئاوارەی نێوخۆ و دەرەوەی وڵاتەکەیان بوون.  رەجەب تەیب ئەردۆغان، سەرۆککۆماری تورکیا هەریەکە لە ڤلادیمیر پووتین، سەرۆکی رووسیا و ڤۆلۆدیمیر زیلینسکی، سەرۆکی ئۆکراینای بە "هاوڕێی بەنرخ" ناوبرد و ئاماژەی بەوەش کرد، وڵاتەکەی لە گفتوگۆی نێوان شاندەکانی ئۆکراینا و رووسیا تەنیا نێوەندگیر نابێت، بەڵکو ئەوەی پێویستبێت بۆ کارئاسانیی گفتوگۆکان دەیکات.  سەرۆککۆماری تورکیا دەڵێت، شاندەکانی رووسیا و ئۆکراینا، "ئەرکێکی مێژووییان هەیە" بۆ گەیشتن بە ئاگربەست و ئاشتی.  یەکەمین جارە شاندی هەردوو وڵاتانی رووسیا و ئۆکراینا لە تورکیا کۆدەبنەوە، ئەوەش دوای چەند گەڕێک لە گفتوگۆی نێوانیان لە بێلاڕووس.     ئەردۆغان دەڵێت، هەردوو وڵات "نیگەرانیی شەرعی / مەنتیقییان هەیە، دەکرێت بگەنە چارەسەرێکی قبووڵکراو". سەرۆککۆماری تورکیا ئاماژەی بەوەش کرد، رووسیا و ئۆکراینا دەتوانن "کۆتایی بەم تراژیدیایە بهێنن.. بەردەوامیی پێکدادانەکانیش لە بەرژەوەندیی هیچ کەسێکدا نییە".     سێرگی لاڤرۆڤ، وەزیری دەرەوەی رووسیا و دیمیترۆ کولێبا، وەزیری دەرەوەی ئۆکراینا پێشتر لە ١٠ی ئاداری ٢٠٢٢ دا لە پەراوێزی دووەمین دیداری دیپلۆماسیی ئەنتاڵیا بە ئامادەبوونی مەولوود چاوشئۆغڵو، وەزیری دەرەوەی تورکیا، لەسەر یەک مێز کۆبوونەوە، بەڵام کۆبوونەوەکە ئەنجامێکی ئەوتۆی نەبوو.     یەکەمین جارە شاندی هەردوو وڵاتانی رووسیا و ئۆکراینا لە تورکیا کۆدەبنەوە، ئەوەش دوای چەند گەڕێک لە گفتوگۆی نێوانیان لە بێلاڕووس.  ئەردۆغان دەڵێت، هەردوو وڵات "نیگەرانیی شەرعی / مەنتیقییان هەیە، دەکرێت بگەنە چارەسەرێکی قبووڵکراو". سەرۆککۆماری تورکیا ئاماژەی بەوەش کرد، رووسیا و ئۆکراینا دەتوانن "کۆتایی بەم تراژیدیایە بهێنن.. بەردەوامیی پێکدادانەکانیش لە بەرژەوەندیی هیچ کەسێکدا نییە".  سێرگی لاڤرۆڤ، وەزیری دەرەوەی رووسیا و دیمیترۆ کولێبا، وەزیری دەرەوەی ئۆکراینا پێشتر لە ١٠ی ئاداری ٢٠٢٢ دا لە پەراوێزی دووەمین دیداری دیپلۆماسیی ئەنتاڵیا بە ئامادەبوونی مەولوود چاوشئۆغڵو، وەزیری دەرەوەی تورکیا، لەسەر یەک مێز کۆبوونەوە، بەڵام کۆبوونەوەکە ئەنجامێکی ئەوتۆی نەبوو.