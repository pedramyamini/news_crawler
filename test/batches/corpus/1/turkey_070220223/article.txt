بەپێی راگەیێندراوێکی وەزارەتی نێوخۆی تورکیا، ئۆپەراسیۆنی ئەرەن - ٢١ بەهۆی بوونی چالاکی و جموجووڵی گەریلاکانی پارتی کرێکارانی کوردستان (پەکەکە) لە سنووری پارێزگاکانی ئامەد و وان دەستیپێکراوە.  لە راگەیێندراوەکەی وەزارەتی نێوخۆی تورکیا ئاماژە بەوەدراوە کە به ئامانجی ده‌ركردنی ته‌واوه‌تی  گەریلاکانی په‌كه‌كه له وڵات و له چالاكی خستنی ئه‌و چه‌كدارانه‌ی په‌كه‌كه کە مه‌زه‌نده ده‌كرێت له ناوچه‌كه بن، ئۆپەراسیۆنی ئەرەن زستان - ٢١ دەستیپێکردووە.  لە راگەیەندراوەکەدا باس لەوە کراوە کە ئۆپەراسیۆنەکە لەلایەن فەرماندەیی جەندرمەی ئامەد بە بەشداریی ٤٠٠ کارمەندی هێزە ئەمنییەکان دەکرێت، کە بەسەر ١٤ تیمدا دابەشکراون، جەخت لەوەش کراوەتەوە ئۆپەراسیۆنەکانی ئەرەن زستان  بەردەوامن.  لە ساڵی ٢٠١٧ ـەوە ژووری ئۆپه‌راسیۆنه‌كانی وه‌زاره‌تی ناوخۆی توركیا پێنج جۆر زنجیرە ئۆپەراسیۆنی ئەمنی و سەربازیی لە باکووری کوردستان بەناوەکانی "شکێنەر، تەڵە، هەورە برووسکە، باگۆک و ئەرەن" لە دژی گەریلاکانی پەکەکە لە زۆربەی ناوچە شاخاوییەکان و دوورەدەستەکان لە باکووری کوردستان دەستیپێکردووە.