لە راگەیێندراوێکدا کە لەلایەن وەزارەتی بەرگریی تورکیاوە بڵاوکراوەتەوە و سەربازێکی هێزەکانی پیادە بەناوی ' یونس کاڵکان ' لە ئۆپەراسیۆنی چنگ - قوفڵ کوژراوە. لە راگەیێندراوەکەدا هاتووە، سەربازەکە لە رووبەڕووبوونەوەیەکدا بەرامبەر گەریلاکانی پەکەکە گیانی لەدەستداوە و چوار سەربازی دیکەش برینداربوون. بریندارەکان دەستبەجێ رەوانەی نەخۆشخانە کران بۆ چارەسەرکردنیان.   ئەمە یەکەم سەربازی سوپای تورکیایە لە نوێترین ئۆپەراسیۆنی سەربازیدا لە خاکی هەرێمی کوردستان بکوژرێت. پێشتر سێ سەرباز بە پلەکانی ملازم و ملازمی یەکەم و عەریفێکی شارەزا کوژرابوون.   بەرەبەیانیی رۆژی ١٨ ـی نیسانی ٢٠٢٢، ئۆپەراسیۆنی چنگ - قوفڵ لەلایەن سوپای تورکیا لە ناوچەکانی ئاڤاشین، مەتین و زاپ لە خاکی هەرێمی کوردستان لە دژی پەکەکە دەستیپێکرد. وەزارەتی بەرگریی تورکیا گیان لەدەستدانی ٥٦ گەریلا و کوژرانی چوار سەربازی سوپای وڵاتەکەی راگەیاندووە. لە بەرامبەردا هەپەگە گیان لەدەستدانی حەوت گەریلا و کوژرانی ٢١٨ سەربازی تورکیای راگەیاندووە.