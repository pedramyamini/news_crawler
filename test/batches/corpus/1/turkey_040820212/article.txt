درەنگانی شەوی رابردوو ٣ی ئابی ٢٠٢١ لە گەڕەکی ئیستاسیۆن دوای ئەوەی خەڵکی ناوچەکە تەرمێک لە کەناری جۆگەیەکی ئاودێریدا دەبینن، بەڕێوەبەرایەتیی پۆلیس ئاگادار دەکەنەوە.    دوای گەیشتنی تیمەکانی ئافاد، تەندروستی و شارەوانی لە ئەنجامی پشکنینەکان دەرکەوت، گەنجێکی تەمەن ١٩ ساڵانە بە ناوی ئەحمەد توران ئەژدەرها و ماوەی ٥ رۆژ بێسەروشوێن بووە.   دوای ئەنجامدانی لێکۆڵینەوە، تەرمی گەنجەکە گوازرایە بۆ پزیشکی دادی نەخۆشخانەی فێرکاری زانکۆی سوتچووئیمامی ماڕاش.   بەگوێرەی زانیارییەکان ئەو گەنجە پێنج رۆژ پێشتر دوای ئەوەی لە ماڵ چووەتە دەرەوە و گوتوویەتی، "نیگەرانم مەبن"، تاوەکو دۆزینەوەی تەرمەکەی هیچ هەواڵێکی لەبارەوە نەزانراوە. لێکۆڵینەوە لە رووداوەکە دەستیپێکردووە.