تەرمی ئەو ژن و مێردە شەوی رابردوو ٢٦ی شوباتی ٢٠٢٢ لە شوقەیەکدا لە نهۆمی سەرەوەی باڵەخانەیەکی شەش نهۆمی لە گەڕەکی ئۆرهانگازی لە ناوچەی پەندیکی ئیستەنبووڵ، دۆزراونەتەوە.  بەگوێرەی زانیارییەکان دوای ئەوەی لایەنە پەیوەندیدارەکان ئاگادارکراونەتەوە، تیمەکانی پۆلیس چوونەتە شوێنی رووداوەکە و تەرمی ژن و مێردە ئۆکراینییەکەیان دۆزیوەتەوە.   تیمەکان لە شوێنی رووداوەکە پشکنینی سەرەتاییان بۆ تەرمەکان کردووە و دواتر گوازراونەتەوە بۆ بەشی هەڵگرتنی مردوو لە دادپزیشکی.   لەبارەی رووداوەکەوە لێکۆڵینەوە بەردەوامە.