کەشتییه‌كی هه‌ڵگری ئاڵای پاناما به‌ناوی "بنیتامو" كه ٢٩٩ مەتر درێژه و لە بەندەری یوژهنۆی ئۆکرایناوە به‌ره‌و بەندەری شانگهای چین ده‌چوو، له‌گه‌ڵ کەشتییه‌كی هه‌ڵگری ئاڵای دوورگەکانی باربادۆس به‌ناوی "بی سی ڤانیسا" كه ١٧٢ مەتر درێژه و لە بەندەری ڤارنای بولگاریاوە بەرەو میسر ده‌چوو، كاژێر ٠٦: ١٠ لەو ناوچه‌یه‌ی ده‌كه‌وێته نێوان شارۆچكه‌ی شارکۆی تەکیرداغ و شارۆچكه‌ی گه‌لیبۆلی سەر بە پارێزگای چاناككالێ لە یەکیان دا.  دوای ئەوەی کاپتنی کەشتییەکان سه‌باره‌ت به رووداوه‌كه زانیارییان دایه بەڕێوەبەرایەتیی گشتیی ئاسایشی کەناراوه‌کان، تیمی هاوكاری ره‌وانه‌ی شوێنی رووداوەکە كرا و تیمەکەش دواتر رایگەیاند، رووداوه‌كه هیچ زیانێكی گیانیی لێنه‌كه‌وتووه‌ته‌وه و هیچ پیسبوونێكی ژینگه‌ش رووینه‌داوه.  بەپێی ئامارەکانی حکومەتی تورکیا، لە ساڵی ٢٠٢٠ دا ٣٨ هەزار و ٤٠٤ کەشتی بە گەرووی مارمارادا تێپەڕیون. ئەوەش لە کاتێکدایە کە ساڵی ٢٠١٨ ژمارەی ئەو کەشتییانەی بە مارمارادا تێپەڕبوون ٤١ هەزار و ١٠٣ کەشتی بوون و لە ساڵی ٢٠١٩ شدا ٤١ هەزار و ١١٢ کەشتی بەو گەرووەی تورکیادا تێپەڕبوون.