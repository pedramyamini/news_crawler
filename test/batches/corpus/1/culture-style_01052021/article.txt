ئەو کچە بچکۆڵەیە بەرەو پێش و بەرەو دواوە تەقلە لێدەدات. هەروەها توانای جووڵەی جیمناستیکیی دیکەشی هەیە. باوکی لی دەڵێت، کچەکەی لە رێگەی سەیرکردنی ڤیدیۆکانی سەر ئینتەرنێت فێری ئەو جووڵانە بووە. هەروەها ئاماژە بەوە دەکات کە تەنیا مانگێکی خایاندووە تا فێری تەقلەلێدان بووە.   باوکی، ڤیدیۆکانی لەسەر تۆڕە کۆمەڵایەتیەکان بڵاوکردوونەتەوە و هەزاران کەس فۆڵۆوی کردووە. ئێستا ژمارەیەک تیمی یاری جیمناستیک داوا لە لی دەکەن کە ببێتە ئەندامیان.   باوکی لی دەڵێت، ئەو پێشبینیی نەکردووە کچەکەی بە کاتێکی کەم ناوبانگێکی گەورە بەدەست بێنێت. یەکێک لە ڤیدیۆکانی لی لە ٢٤ کاژێردا ٢٩٨ هەزار کەس سەیریان کردووە و دوای ئەوە ٣٠٠ هەزار کەس کچەکەیان فۆڵۆو کردووە.   باوکی لی دەشڵێت، ئەو بایخپێدانەی خەڵک وایکردووە کچە تەمەن شەش ساڵەکەی زیاتر بڕوای بە خۆی هەبێت. کچەکەی لە قوتابخانەش نمرەی زۆر باش بەدەستدێنێت. هەرەوەها باس لەوە دەکات کە ئەو پێی باشە کچەکەی کە گەورەبوو، بچێتە کۆلێژی سەربازی یانیش ببێتە پۆلیس، بەڵام دەڵێت لێی دەگەڕێت خۆی بڕیار لەسەر داهاتووی خۆی بدات.