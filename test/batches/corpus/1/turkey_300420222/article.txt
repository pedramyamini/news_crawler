شەپۆلی بارانی بەلێزمە و تەرزە، ئێوارەی رۆژی ٢٩ ـی نیسان بۆ ماوەی دوو کاژێر بەردەوامبوو، لە ئەنجامدا لافاو دروستبوو و ئاو چووە نێو ژمارەیەک خانووەوە و ئۆتۆمبێلی ژمارەیەک هاونیشتمانیش لەنێو شەقامەکان کوژانەوە و زیاتر لە ٢٠٠ مریشک و قەل و چەند سەرێک ئاژەڵیش مرداربوون.   عەبدوڵڵا ئەرین، پارێزگاری رووها رایگەیاند، دروستبوونی لافاو لە دوو گەڕەکی شارۆچکەکە تا درەنگانێکی شەو هێندە زۆر بووە کە مەترسی لەسەر هاونیشتمانیان هەبووە.   پارێزگاری رووها ئاماژە بەوەش دەکات، تیمەکانی فریاگوزاریی توانییان ١١ کەس رزگاربکەن کە لە خانووەکانیاندا گیریان خواردبوو.