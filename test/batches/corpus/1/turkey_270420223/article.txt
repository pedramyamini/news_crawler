وەزارەتی ناوخۆی تورکیا ئەمڕۆ چوارشەممە ٢٧ی نیسانی ٢٠٢٢ رایگەیاند، فوندا کۆجابیک، پارێزگاری ئوشاک ـیان کێشاوەتەوە بۆ ناوەند. لە راگەیێندراوەکەی وەزارەتی ناوخۆی تورکیادا ئاماژ بەوەدراوە، فوندا کۆجابیک بەشێوەیەکی کاتی لە وەزارەتی ناوخۆدا ئەرکی پێدراوە.     ئەم بڕیارەی وەزارەتی ناوخۆی تورکیا دوای ئەوەهات، حوسێن کۆجابیک پەرلەمانتاری پێشووی ئاکپارتی و هاوژینی فوندا کۆجابیک پارێزگاری ئوشاک، رۆژی ٢٦ی نیسانی ٢٠٢٢ لە هەژماری تایبەتی خۆی لە تویتەر رەخنەی لە بڕیاری دادگەی سزا قورسەکانی ئیستەنبووڵ گرت، کە لە دۆسیەی خۆپیشاندانەکانی پارکی گەزی سزای زیندانیکردنی هەتاهەتایی بەسەر عوسمان کاڤاڵا، بازرگانی تورکدا سەپاند.   حوسێن کۆجابیک، کە پەرلەمانتاری پێشووی ئاکپارتییە لە تویتەکەدا نووسیویەت: "چۆن چارەنووسێکە ئەمەی ئێمە! بە درێژایی ژیانمان رەخنەمان لە ساختەکارییەکی جەهەپە گرت لە هەڵبژاردنەکانی ساڵی ١٩٤٦ دا، ئێمە لە ٢٠١٩ دا لە ئیسەنبووڵ کارێكی هاوشێوەمان کرد. بەدرێژایی ژیانمان نەفرەتمان لەو دادوەر و داواکارە بێویژانانە کرد کە مەندەرەسیان بە لەسێدارەدان سزا دا، ئێستا هاوشێوەکانیان بڕیاری بێ ویژدانانە دەدەن.   حوسێن کۆجابیک، نووسەرە و پێشتر کاری رۆژنامەڤانیشی کردووە، لە خولی ٢٥ و ٢٦ی پەرلەمانی تورکیا پەرلەمانتاری ئاکپارتی بووە لە بازنەی ئیزمیر.