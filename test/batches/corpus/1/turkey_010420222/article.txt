میدیاکانی تورکیا بەشێوەیەکی راستەوخۆ نوێژی تەراویحی نێو مزگەوتی ئایاسۆفیایان لە ئیستەنبووڵ گواستەوە.   كاژێر ١٦: ٠٠ ـی ئێواره‌ی رۆژی ١٠ ـی ته‌ممووزی ٢٠٢٠، رەجەب تەیب ئەردۆغان، سەرۆککۆماری تورکیا واژۆی لەسەر فەرمانی کردنە مزگەوتی مۆزەخانەی ئایاسۆفیا کرد کە لەسەر داوای فه‌رمانگه‌ی یاسایی ئه‌نجوومه‌نی دادوه‌ری توركیا پێشکێشکرابوو. بەمەش ئایاسۆفیای خرایە سه‌ر میلاكی وەقف و كاروباری ئایینیی توركیا بۆ ئه‌وه‌ی بكرێته مزگه‌وت.   رۆژی هه‌ینی ٢٤ ـی ته‌ممووزی ٢٠٢٠ كه هاوكات بوو لەگەڵ ٩٨ ساڵیادی رێككه‌وتننامه‌ی لۆزان، یه‌كه‌مین نوێژی هه‌ینی له مزگه‌وتی ئایاسۆفیا به به‌شداریی هه‌زاران كه‌س کرا.    ٨٨ ساڵ پێش ئێستا، ئه‌نجوومه‌نی وه‌زیرانی توركیا له رۆژی ٢٤ ـی تشرینی دووه‌می ساڵی ١٩٣٤ بڕیاریدا ئایاسۆفیا له مزگه‌وته‌وه بگۆڕێت و بكرێته مۆزه‌خانه.   ته‌مه‌نی ئایاسۆفیا نزیكه‌ی ١٥٠٠ ساڵه و له لیستی میراتی كولتووری یونیسكۆدایه. له ساڵانی نێوان ٥٢٣ بۆ ٥٣٧ی زاینی له‌لایه‌ن بێزه‌نتینییه‌كانه‌وه دروستكراوه و دواتر له‌لایه‌ن عوسمانییه‌كانه‌وه كراوه‌ته مزگه‌وت. ماوه‌ی ٩٢١ ساڵ وه‌ك كه‌نیسه، ٤٨٢ ساڵ وه‌ك مزگه‌وت و ماوه‌ی ٨٦ ساڵیش وه‌ك مۆزه‌خانه بەکارهێندراوە.