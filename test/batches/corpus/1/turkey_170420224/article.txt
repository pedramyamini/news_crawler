ئیحسان ئەمرە ئایدن، قایمقامی ئیپەکیۆڵو دەڵێت، "با دەریاچەی وان بە پاکی بمێنێتەوە، ئەمڕۆ لەگەڵ شارەوانیی ئیپەکیۆڵو و چالاکڤانانمان لەو کەناراوەی سنووری ئێمەیە لەگەڵ تەواوی کارمەندانمان هەڵمەتی پاککردنەوەی کەناراوەکانمان بەڕێوەبرد".  ئەو ماددانەی زیان بە ژینگە و دەریاچەکە دەگەیێنن، خرانە نێو زەرفی زبڵەوە، تایە و پلاستیک جیاکرانەوە بۆ گواستنەوە.  قایمقامی ئیپەکیۆڵود دەشڵێت، "ئێمە ئەم هەڵمەتی پاککردنەوەیە لەگەڵ چالاکڤانان، خۆبەخشان و کارمەندانمان ئەنجامدەدەین. بەڵام ئەمە بەس نییە. هاوکات پێویستە شارەوانییەکان و شارۆچکەکانی دەوروبەری دەریاچەی وان، خەڵکی کەناراوەکانی دەریاچەی وان لەم بابەتەدا هەستیارن".  دوای هەڵمەتەکە دروشمی "با دەریاچەی وان پیس نەبێت و بە شینی بمینێتەوە" گوترایەوە. ئەم دەریاچەیە گەورەترین دەریاچەی کوردستانە، رووبەرەکەی ٣٧١٣ کیلۆمەتر چوارگۆشەیە.