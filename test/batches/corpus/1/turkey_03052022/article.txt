لە ماوەی ئەم چوار ساڵەدا فراکسیۆنی ئاکپارتی تەنیا دوو پرسیاری ئاراستەی وەزارەتی نێوخۆ کردووە، کە ئەمە کەمترین پرسیارە لەلایەن فراکسیۆنێکەوە ئاراستەی وەزارەتی نێوخۆ کرابێت.  هەروەها پارتی گەلی کۆماری (جەهەپە) ٢ هەزار و ٧١٦ پرسیاری ئاراستەی وەزارەتی نێوخۆ کردووە، کە ٧١٦ یان وەڵامدراونەتەوە.  پارتی دیموکراتی گەلان (هەدەپە) زۆرترین پرسیاری بێ وەڵام ماونەتەوە. هەدەپە ٢ هەزار و ٦١ پرسیاری ئاراستەی وەزارەتی نێوخۆی تورکیا کردووە، بەڵام تەنیا ١٩٥ لەو پرسیارانە وەڵامدراونەتەوە. هەزار و ٨٦٦ پرسیاری هەدەپە هێشتا بێ وەڵامن، کە ئەمە ژمارەیەکی پێوانەییە. هەروەها پارتی بزووتنەوەی نەتەوەیی (مەهەپە) کە هاوپەیمانی ئاکپارتییە، وەڵامی زۆرترین پرسیاری دراوەتەوە.  فراکسیۆنەکانی پەرلەمانی تورکیا لە هەر بابەتێک کە بۆیان ناڕوونە، یاخود بیانەوێ زانیاریی زیاتر وەربگرن، مافی ئەوەیان هەیە پرسیار ئاراستەی وەزارەتەکان بکەن. پەرلەمانتارانی هەدەپە زیاتر لە بابەتی خۆپێشاندان و چالاکییەکاندا کە قەدەخەیان لەسەر دادەنرێت و ئەوانیش بە نایاسایی دەبینن، پرسیار ئاراستەی وەزارەتی نێوخۆ دەکەن.