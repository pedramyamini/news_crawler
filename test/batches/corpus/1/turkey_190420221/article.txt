لە چوارچێوەی ئەو لێکۆڵینەوەیەی کە لەلایەن نووسینگەی تاوانە رێکخراوەکان و تیرۆر لە سەرۆکایەتی داواکاری گشتیی کۆماریی ئیزمیر لەبارەی پێکهاتەی گرووپی خزمەت بەسەرۆکایەتیی فەتحوڵڵا گولەن لەنێو ریزەکانی سوپا بەڕێوەدەچێت، بڕیاری دەستگیرکردن بۆ ٩٩ ئەفسەر و سەرباز دەرکرا.  تیمەکانی هۆبەی بەرەنگاربوونەوەی تیرۆر لە بەڕێوەبەرایەتی ئاسایشی گشتیی، بەمەبەستی دەستگیرکردنی گومانلێکراوان، ئۆپەراسیۆنی هاوکاتیان دەستیپێکرد کە ناوەندی ئۆپەراسیۆنەکە ئیزمیر بوو و تاوەکو ئێستا ٦٥ لە گومانلێکراوەکان دەستگیرکراون.   بەگوێرەی زانیارییەکان، ئەوانەی دەستگیرکراون ٣٤ یان سەرباز و ٣١ کەسیان ئەفسەرن. ٢٥ لەو ئەفسەرانە دوای هەوڵی کودەتا سەربازییەکە، پەیوەندییان بە سوپاوە نەماوە.   لە ئۆپەراسیۆنەکەدا، دەستگیرا بەسەر ژمارەیەکی زۆر بەڵگەی رێکخراوەیی و ئامێری دیجیتاڵیدا. ئۆپەراسیۆنەکە بۆ دەستگیرکردنی ٣٤ داواکراوەکەی دیکە بەردەوامە.