بەیانی ئەمڕۆ هەینی ٦ی ئایاری ٢٠٢٢ لە ناوچەی توزڵای ئیستەنبووڵ لە تورکیا لە ئەنجامی قەتیسبوونی گاز تەقینەوەیەک لە نێو کەشتییەکدا روویدا.   ژمارەیەکی زۆر تیمی پۆلیس فریاکەوتن و تەندروستی گەیشتوونەتە شوێنی رووداوەکە.  بەگوێرەی زانیارییە سەرەتاییەکان بەهۆی تەقینەوەکە پێنج کرێکار بریندار بوون.   پارێزگاری ئیستەنبووڵ راگەیێندراوێکی لەبارەی رووداوەکە بڵاوکردەوە و ئاماژەی بەوەدا، کاژێر ١٠: ٥٤ خولەکی بەیانی زانیاریمان پێ گەیشت کە لە کەشتی Gulf Petrolyum ٤ چوار کرێکار بەهۆی گازەوە ژەهراوی بوون. تیمەکانی پۆلیس، فریاکەوتن و تەندروستی بەخێرایی رەوانەی شوێنی رووداوەکە کران و دەستیان بە کارەکانیان کرد.      بەگوێرەی راگەیێندراوی پارێزگاری ئیستەنبووڵ، چوار کرێکارەکە لەلایەن تیمەکانی ١١٢ گوازراونەتەوە بۆ نەخۆشخانە و لێکۆڵینەوە لە رووداوەکە دەستیپێکردووە.