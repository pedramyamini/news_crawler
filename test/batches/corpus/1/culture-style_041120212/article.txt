فرۆشتنی سەرجەم تکتەکانی کۆنسێرتی ئەدێل، خانمە هونەرمەندی بەریتانی کاتێکی کەمی خایاند، ئەو ماڵپەڕەشی کە تکتەکانی دەفرۆشت بەهۆی ئەو لێشاوە خەڵکەی کە چوونە سەری بۆ ماوەیەکی کاتی لە کارکەوت.   ئەدێل گۆرانیبێژێکی تەمەن ٣٣ ساڵی بەریتانییە کە لە ساڵی ٢٠١٧ ـەوە کۆنسێرتی نەکردووە و بڕیارە ساڵی داهاتوو لە مانگی تەممووز دوو کۆنسێرت لە لەندەن ساز بکات.  بڕیارە لە کۆنسێرتەکەی ئەم مانگە ئەلبوومێكی نوێی بە ناوی " ٣٠ " پێشکێش بە هەوادارانی بکات کە لە ١٩ - ١١ - ٢٠٢١ بڵاودەکرێتەوە.  ئەدێل یەکێکە لە بەنێوبانگترین گۆرانیبێژەکانی جیهان کە لە ساڵی ٢٠٠٦ ـەوە دەستی بە گۆرانیگوتن کردووە و، یەکەم ئەلبوونی لە ساڵی ٢٠٠٨ بڵاوکردەوە.