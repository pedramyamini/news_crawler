بەگوێرەی راگەیێندراوی پلاتفۆرمەكە، هەشت ژن بە دەستی هاوژینەكانیان، چوار ژن بە دەستی خۆشەویستەکانیان، سێ ژن بە دەستی هاوژینی پێشوویان، سێ ژن بە دەستی خۆشەویستە پێشووەکانیان، دوو ژن بە دەستی باوکیان، دوو ژن بە دەستی کەسوکاریان، دوو ژنیش لەلایەن کەسانی نەناسراوەوە كوژراون.  لە راپۆرتەکەدا هاتووە، ١١ ژن لەنێو ماڵەكانیان، شەش ژن لەسەر شەقام، ژنێک لەنێو ئۆتۆمبێل، سێ ژن لە شوێنکار، سێ ژن لە چۆڵەوانی و ژنێک لە گەراجی ئۆتۆمبێل كوژراون. واتە ٤٤ % ی ژنانی کوژراوی مانگی رابردوو، لەنێو ماڵەکانیاندا كوژراون.  شەش ژن لەوان لە باکووری کوردستان و ١٩ ەکەی دیکەیان لە تورکیا کوژراون؛ زۆرترینیان لە ئیستەنبووڵ بوون کە پێنج ژن بوون و زۆرترین ژنیش لە باکووری کوردستان کوژراون لە دیلۆک تۆمارکراوە کە سێ کەس بوون.  بەگوێرەی ئامارەكانی ئەو پلاتفۆرمە، لە ساڵی ٢٠٢٠ دا لە تورکیا و باکووری کوردستان ٣٠٠ ژن کوژراون و ١٧١ ژنی دیکەش بە شێوەیەکی گوماناوی گیانیان لەدەستداوە.  هەروەها لە ١٠ مانگی یەکەمی ئەمساڵدا، ٣٢١ ژن کوژراون، ١٩١ ژن بە شێوەیەکی گوماناوی گیانیان لەدەستداوە.