بەگوێرەی راگەیێندراوێک کە لە مالپەڕی فەرمیی بۆتاش (کۆمپانیای نیشتمانی گواستنەوەی پیترۆڵ) بڵاوکراوەتەوە، لە ئەمڕۆ چوارشەممە، ١ ـی حوزەیرانی ٢٠٢٢ ـەوە کار بەو بڕیارە دەکرێت.   نرخی هەر هەزار مەتر سێجایەک گازی سروشتی کە دەدرێت بە ماڵان لە دوو هەزار و ٥١١ لیرەوە بۆ سێ هەزار و ٢٦٤ لیرە بەرزدەکرێتەوە، هەروەها نرخی فرۆشتنی گازی سرووشتی بۆ بەشداربووانی پیشەسازی بۆ هەر هەزار مەتر سێجایەگ لە نۆ هەزار و ٤٥٠ لیرەوە بۆ ١٠ هەزار و ٤١٦ لیرە بەرزدەکرێتەوە.  هەروەها بڕیاری دامەزراوەی رێکخستنی بازاڕی وزەی تورکیا لەبارەی زیادکردنی نرخی کارەبا ئەمڕۆ چوارشەممە لە ژمارەی ئەمڕۆی رۆژنامەی فەرمیی تورکیادا بڵاوکرایەوە و بەپێی ئەو خشتەیە، ئەو کارەبایەی لە پلەی یەکەمدا دەدرێت بە ماڵان بۆ هەر کیلۆواتێک لە کاژێکرێکدا ١٢٩ لیرە و ٦٣٩ قرووشە و ئەو کارەبایەی دەدرێت بەو ماڵانەی لە پلەی بەرزتردان بۆ هەر کیلۆواتێک لە کاژێکرێکدا ١٩٢ لیرە و ٧٩٧ قرووش دەبێت.   هەروەها ئەو کارەبایەی لە پیشەسازی و بازرگانیدا لە پلەی یەکەمدا بەکاردەهێنرێت بۆ هەر کیلۆواتێک لە کاژێکرێکدا ٢٠٨ لیرە و ٩١٥ قرووش و بۆ ئەو بەشداربووانەی لە پلەی بەرزتردان بۆ هەر کیلۆواتێک لە کاژێکرێکدا ٢٧٨ لیرە و نۆ قرووش دەستنیشانکراوە.