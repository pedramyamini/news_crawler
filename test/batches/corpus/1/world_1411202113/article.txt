کەیسی ژمارە ٠٩ لە لێکۆڵینەوەی هێزە ئەمنییەکانی کوردستان، فیلمەکە لە دەرهێنانی بەختیار فەتاحە کە چیرۆکی سەرەکی فیلمەکە تاوان و رێکخستن و بازرگانیکردنە بە جەستەی مرۆڤ.  ماهیر حەسەن، ئەکتەری دیاری کورد جیاواز لە رۆڵی ئەو کە زۆربەی تەنز و کۆمیدییە، لەو فیلمەدا ئەفسەری لێکۆڵینەوەیە.  ماهیر حەسەن، ئەکتەری کورد لە فیلمی ٠٩ بە رووداوی راگەیاند " کاری هونەرمەندە کاتێک رۆڵێکی پێ دەسپێردرێت و بە جوانی بەرجەستەی بکات، منیش بە کاری خۆمم زانیوە و هیچ کاتێکیش نەترساوم، خۆشبەختانە لەو فیلمەدا سوپرایزێکی زۆر گەورە بوو بۆ من و خۆشحاڵم کە رۆڵم لەو فیلمەدا گێڕا. "  سیروان جەمال، رۆڵێکی شەڕانگێز و سەرۆکی باندێکە لەو فیلمەدا هەیە و دەڵێت " ئەکشنێکی ئاوا هونەری جوان و لە دراوسێکانەوە کەست نەهێنابێت و هەموویان کوردن، ئێمە شانازی بەوەوە دەکەین کە هەمووی هی کوردستانە و سەرەتایەکی زۆر باشە بۆ ئێمە. "  بەپێی قسەی ئافرەتێک کە رۆڵی سەرەکی لە فیلمەکەدا هەیە، رووداوی فیلم لە کوردستان و ناوچەکە هەنە، بەڵان دەبێت کەم باسی ئەوانە کرابێت.  ژاڵە رەسوول، ئەکتەری سەرەکی فیلمی ٠٩ بە رووداوی راگەیاند " لەم فیلمەدا پەنجەمان خستووەتە سەر بابەتێک کە رەنگە لە کوردستان کەمتر باسبکرێت وەک لەو وڵاتانی دیکە، بەڵام هەیە. هەر لە بوارێکەوە کە لیزا لە کارەکتەری خۆیدا هەیە هەمووی هەیە و بەڵام رەنگە نەتوانین باسی بکەین. "  بینەری فیلمەکە دڵخۆشن و بە جیاواز ناوی دەهێنن و دەڵێن، لە فیلمی کوردیدا زۆر فیلمی کەم بەمشێوەیە هەن.  دەرهێنەری فیلمەکە لە دانیمارک ئامادەنەبوو، بەڵام زانیار فەتاح، بەڕێوەبەری سینەماتۆگرافی و لاین پرۆدیوسەری فیلمی ٠٩ دەڵێت، پێویستە بینەری کوردی لەگەڵ سینەمای کوردی ئاشتبکرێتەوە.