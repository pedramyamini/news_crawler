بەگوێرەی راگه‌یێندراوێكی سەرۆکایەتیی کارەساتی لەناکاو و فریاگوزاریی تورکیا - ئافاد، کاژێر ٠٨: ٣٢ خولەکی بەیانیی رۆژی سێشەممە ١٩ی تشرینی یەکەمی ٢٠٢١، بوومەلەرزەیەک بە گوڕی شەش پلەی رێختەر لە قەزای کاش سەر بە پارێزگای ئەنتاڵیا تۆمارکراوە.  لە راگەیێندراوەکەدا هاتووە، بوومەلەرزەکە لە قووڵایی ٣٦.١٠ کیلۆمەتر روویداوە و چەقی بوومەلەرزەکە بە دووریی ١٥٥.٥٦ کیلۆمەتر لە کەناراوەکانی قەزای کاش و بە دووریی ١١٣.٦٧ کیلۆمەتر لە دوورگەی دۆدەجانەسەی یۆنان بووە.  سەرۆکایەتیی کارەساتی لەناکاو و فریاگوزاریی تورکیا - ئافاد راشیگەیاندووە، تاوەکو ئێستا هیچ زانیارییەکیان لەبارەی زەرەر و زیانی بوومەلەرزەکە پێ نەگەیشتووە.  لە لایەکی دیکەوە دەزگای قەندیللی بۆ چاودێریکردنی بوومەلەرزە رایگەیاند، هێزی بوومەلەرزەکە ٦.١ پلەی رێختەر بووە و لە قووڵایی ٢٨.٤ کیلۆمەتر لە کەناراوەکانی قەزای کاش روویداوە.