بەگوێرەی زانیاریی پۆلیس و خەڵکی گەڕەکەکەی، ئێمرە ناوی بکوژەکەیە و سێ کچی خۆی بە دەمانچە کوشتووە.  پۆلیس دەڵێت، باوکەکە دوای ئەوەی تەقەی لە کچە تەمەن ١٠ ساڵ، ٧ ساڵ و ٤ ساڵەکەی کردووە، پەیوەندی بە فریاکەوتنەوە کردووە؛ ئامبووڵانس و تیمەکانی پۆلیس گەیشتوونەتە شوێنی رووداوەکە و دەرکەوتووە کە هەر سێ کچەکە گیانیان لەدەستداوە.  بکوژەکە لەلایەن تیمەکانی پۆلیسەوە دەستگیرکراوە و تەرمی سێ کچەکەش گواستراوەتەوە نەخۆشخانەیەکی ترابزۆن.  بەپێی راپۆرتی ٢٠٢٠ی پرۆگرامی گەشەپێدان کە سەر بە رێکخراوی نەتەوە یەکگرتووەکانە، تورکیا لە نایەکسانیی جێندەرییدا لە کۆی ١٦٢ وڵات، پلەی ٦٨ی گرتووە.