فیلمه‌كه له ٢٨ ـی مانگی ٨ ـدا بڵاوكرایه‌وه و له ٣ ـی مانگی ٩ ـیشدا له ته‌واوی سینه‌ماكانی جیهاندا بڵاوبووەوه و بڕیاره له ١٥ی مانگی ١٢ی ئه‌مساڵدا به كوالێتیی به‌رزی "بلو ڕه‌ی" له سایته‌كانی ئینته‌رنێتدا بڵاو بكرێته‌وه.  فیلمه‌كه  توانیی له‌لای رەخنەگران لە زۆربەی ماڵپەڕەکاندا نمرەی تەواو بە دەست بهێنێت.  باوەڕ (تێنێت) کاتەکەی ١٤٩ خولەک و ٥٩ چرکەیە، له ژانری ئه‌كشن و هه‌ستبزوێنه. هه‌موو دیمه‌نه ئەكشنه‌كانی راستەقینەن و  گرین سكرینیان تێدا بەکارنەهێنراوه.  چیرۆكی فیلمه‌كه باس له بریکارێکی هەواڵگری ده‌كات كه ئەرکێکی مەترسیدار دەگرێتە ئەستۆ و هەوڵدەدات لە رێگەی پێچەوانەکردنەوەی کاتەوە رێگە لە روودانی جەنگی جیهانیی سێیەم بگرێت.   كریستۆڤه‌ر نۆلان ده‌رهێنه‌رێكی به‌ناوبانگی به‌ریتانییه كه خاوه‌نی چه‌ندین فیلمی به‌ناوبانگی وه‌ك "باتمان: سوارچاکی تاریکی" (Batman: dark knight) و "نێوئەستێرەیی" (Interstellar) و چه‌ندان فیلمی خه‌یاڵی و ئاڵۆزی دیکەیە.  ئەو دەرهێنەرە زیاتر كار له‌سه‌ر ئه‌و ژانرانەی فیلم ده‌كات كه بینه‌ر به ئاسانی ناتوانێت به جارێك سه‌یركردن لێیان تێبگات.