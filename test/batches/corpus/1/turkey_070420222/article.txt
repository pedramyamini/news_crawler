رێوڕەسمی مارەبڕینەکە ئێوارەی رۆژی چوارشەممە ٦ - ٤ - ٢٠٢٢ لە ئیستەنبووڵ بەڕێوەچوو. وەک خۆپارێزی لە ڤایرۆسی کۆرۆنا، خانەوادەی هەردوولا رێککەوتن لەسەر ئەوەی ئاهەنگەکە لە هۆڵێکی بچووکدا و بێ دروستکردنی قەرەباڵخی بەڕێوەبچێت.  ئاسڵی ئاکیاڤاش بەشی سیاسەتی نێودەوڵەتیی لە زانکۆی بۆغازیچیی ئیستەنبووڵ تەواو کردووە. هەروەها ساڵی ٢٠٠٢ بڕوانامەی تایبەتیی لە پرۆگرامی بازارکاریدا بەدەستهێناوە. دواتریش وەکو بەڕێوەبەر لە کەرتی تەندروستیدا دەستبەکار بوو.   ئۆرهان پامووک ٧ی حوزەیرانی ١٩٥٢ لە ئیستەنبووڵ لەدایکبووە. ئەو نووسەرە بەناوبانگە جگە لە چەندین خەڵاتی ئەدەبی، ساڵی ٢٠٠٦ بە شایستەی خەڵاتی نۆبڵی ئەدەبیات زانرا. خەڵاتەکەی لە تەمەنی ٥٤ ساڵی وەرگرت و بووە یەکێک لە ئەدیبە گەنجەکانی جیهان کە خەڵاتی نۆبڵیان وەرگرتووە.  ئۆرهان پامووک خاوەنی ٢٥ رۆمانە. رۆمانەکانی بە ٦٠ زمان لە ١٠٣ وڵات بڵاوکراونەتەوە و ١٣ ملیۆن دانەیان لێ چاپکراوە.   پامووک ساڵی ٢٠٠١ لە هاوژینی پێشووی ئایلین تورەگیون جیابووەوە.