ئەنجوومەنی تەندروستیی کرێکاران و دڵنیایی کارکردن لە تورکیا، ناسراو بە İSİG، راپۆرتی مانگی شوباتی ٢٠٢٢ی له‌باره‌ی دۆخی كرێكاران له توركیا و باكووری كوردستان بڵاوكرده‌وه.  به‌گوێره‌ی راپۆرتی ئەنجوومەنەكه، ١٠٦ كرێكار به‌هۆی رووداوه جۆراوجۆره‌كانەوە له‌كاتی كاركردنیان گیانیان له‌ده‌ستداوه. ئەمەش لە کاتێکدایە کە لە مانگی کانوونی دووەمی ئەمساڵدا ١١١ کرێکار گیانیان لەدەستدابوو؛ بەوەش لە دوو مانگی یەکەمی ئەمساڵدا تاوەکو ئێستا ٢١٧ کرێکار گیانیان لەدەستداوە.  ئەو كرێكارانەی لە مانگی شوبات گیانیان لەدەستداوە، ٩٨ یان پیاو و ٨ یان ژنن، ١٠ کرێکار کۆچبەر و سێ کرێکاریش لە تەمەنی نێوان ١٥ - ١٧ ساڵیدا بوون.  لەبارەی هۆکاری گیانلەدەستدانیانەوە، ١٩ % یان بەهۆی کەوتنەخوارەوە لەسەر باڵەخانە و ئەسکەلە، ٩ % یان بە رووداوی هاتووچۆ و ١٨ % شیان بەهۆی شێلان و کەوتنە ژێر دیوار و کارەبا لێدان گیانیان لەدەستداوە.  به‌گوێره‌ی ئاماری هه‌مان ئه‌نجوومه‌ن، له ساڵی ٢٠٢١ دا دوو هه‌زار و ١٧٠ كرێكار له‌كاتی كاركردن گیانیان له‌ده‌ستداوه.