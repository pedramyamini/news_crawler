کەمال کڵچدارئۆغڵو، سەرۆکی جەهەپە لە پەیامێکدا لە ئەژماری خۆی لە تۆڕی کۆمەڵایەتیی تویتەر نووسیویەتی "هیوای چاکبوونەوەی بەپەلە" بۆ رەجەب تەیب ئەردۆغان، سەرۆککۆماری تورکیا و ئامینە ئەردۆغانی هاوژینی دەخوازێت.  رەجەب تەیب ئەردۆغان رۆژی ٥ی شوبات تووشبوونی خۆی و هاوژینەکەیی بە کۆرۆنا راگەیاند. مێراڵ ئاکشنەر، سەرۆکی ئیی پارتی هاوشێوەی سەرۆکی جەهەپە "هیوای چاکبوونەوەی بەپەلەی" بۆ هەردووکیان خواستووە.  هەروەها عەلی باباجان، سەرۆکی پارتی دێڤا و ئەحمەد داودئۆغڵو، سەرۆکی پارتی ئاییندە "هیوای هەرچی زووە چاکبوونەوەی" ئەردۆغان و هاوژینەکەییان خواستووە. داودئۆغڵو نووسیویشیەتی، داوای تەندروستی بۆ هەموو نەخۆشەکان لە خودا دەکات.  تەمەل کەرەموڵڵائۆغڵو، سەرۆکی پارتی سەعادەتیش هاوشێوەی سەرکردە ئۆپۆزیسیۆنەکانی دیکە هیوای زوو چاکبوونەوە و "شیفای بەپەلە"ی بۆ ئەردۆغان و هاوژینەکەی خواستووە.