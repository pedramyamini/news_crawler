بەپێی زانیارییەکان پێکوتەکە لەسەر بەشێکی دانیشتووانی شاری نیترۆی سەر بە ریۆ دێ جانیرۆ تاقیکراوەتەوە، پێکوتەکە بە هاوبەشی لەلایەن پەیمانگەی بوتانتای حکومی و دامەزراوەی ئۆسڤاڵدۆ کروز لەسەر خەڵک تاقیکراوەتەوە.  بڕیاریشە پێکوتەی سینۆڤاکیی چینی لە پێنج هەرێمی دیکەی بەرازیل تاقیبکرێتەوە، ٩ هەزار خۆبەخش ئامادەن پێکوتەکەیان لەسەر تاقی بکرێتەوە.  تاقیکردنەوەی پێکوتەکە لە کاتێکدایە لە بەرازیل زیاتر لە سێ ملیۆن و ٩٠٠ هەزار کەس تووشی کۆرۆنا بوون، ١٢١ هەزار و ٣٨١ کەسیش بە کۆرۆنا گیانیان لەدەستدا، دوای ئەمریکا زۆرترین تووشبوو و گیان لەدەستدان لە بەڕازیلە.  ئێستا کۆی تووشبووانی کۆرۆنا لە جیهان ٢٥ ملیۆن و ٩٠٦ هەزار و ٣٧٠ کەسی تێپەڕاندووە و لەو ژمارەیەش ٨٦١ هەزار و ٢٨٦ کەس گیانیان لەدەستداوە و ١٨ ملیۆن و ١٩٨ هەزار و ٣٨٠ کەسیش چاکبوونەتەوە.