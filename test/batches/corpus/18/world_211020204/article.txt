ئەم ئەنجامە بۆ سەرپەرشتیارانی راپرسییەکەش چاوەڕواننەکراو بووە و دەڵێن، لەناکاو دەرکەوت کێبڕکێی نێوان ترەمپ و بایدن زۆر تووند بووە.   تا هەفەتەیەک لەمەوبەریش، لە زۆربەی راپرسییەکانی سێ مانگی رابردوودا هەمیشە جۆ بایدن بە ٦ تاوەکو ١٢ خاڵ لە پێش ترەمپەوە بووە. بەڵام ئەم راپرسییە، جیاوازییەکی زۆر کەم دەردەخات.  راپرسییەکە لەنێوان ١٥ تاوەکو ١٩ی ئۆکتۆبەر کراوە،  تێیدا پرسیار لە بەشداربووان کراوە کە لە هەڵبژاردندا دەنگ بە کێ دەدەن. وەڵامەکانیش بەشێوەیەک بوون کە ئێستا زۆر نزیکن لەو ئەنجامانەی هەمان ئەو دوو کۆمپانیایانە لە ٢٠١٦ لە راپرسییەکدا سەبارەت بە جیاوازی  دەنگەکانی نێوان هیلاری کلنتن و دۆناڵد ترەەمپ دەستیان کەوتبوو. ئەوکات لە راپرسییەکەی ئەواندا هیلاری دوو خاڵ لەپێش ترەمپەوە بوو.  توێژەرابی ئەو دوو کۆمپانیایە ئاماژە بەوە دەکەن هۆکاری بەرزبوونەوەی دەنگەکانی ترەمپ بۆ ئەوە دەگەڕێتەوە، کە لەو ماوەیەدا ئەوانەی هێشتا خۆیان یەکلایی نەکردبووەوە ئێستا دەیانەوێت دەنگ بە ترەمپ بدەن.  هەر لەو توێژینەوەیدا دەرکەوتووە زۆربەی ئەواەنەی لە ٢٠١٦ دەنگیان بە ترەمپ داوە، بۆچوونیان نەگۆڕاوە و لە سیاسەتەکانی ترەمپ رازین و دەڵێن دووبارە دەنگی پێدەدەنەوە کە رێژەیان دەگاتە ٨٩ % ی دەنگدەرانی ٢٠١٦ی ترەمپ، لەبەرامبەریشدا تەنیا ٣ % ی ئەوانە رازی نین جارێکی دیکە دەنگ بە ترەمپ بدەنەوە.   راپرسییەکانی ئەمدواییە زەنگێکی ئاگادارکردنەوەن بۆ بایدن، چونکە ئەگەر جیاوزییەکە بەو جۆرە بێت لەوانەیە ترەمپ بە یەکلاکردنەوەی بەشێکی ویلایەتە یەکلاکەرەوەکان، بتوانێت زۆرینەی دەنگی ئەنجوومەنی هەڵبژێردراو بباتەوە، وەک چۆن لە ٢٠١٦ دا سەرەڕای ئەوەی دەنگەکانی هیلاری کلنتن بەرێژەی % ٢.١ لە دەنگەکانی ترەمپ زیاتر بوون، بەڵام ترەمپ بە دەنگی ئەنجوومەنی هەڵبژێردراوی گەیشتە کۆشکی سپی.