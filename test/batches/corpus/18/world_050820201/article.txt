شکۆت ماریسن، سەرۆکوەزیرانی ئوستڕاڵیا، رایگەیاند کەسێکی بە رەگەز ئوستڕاڵی لەنێو قوربانیانی رووداوەکەی بەیرووتدایە.  بە گوتەت ماریسن نزیکەی ٢٠ هەزار ئوستڕاڵی ئێستا لە لوبنان دەژین , بۆیە ئوستڕالیا لە نزیکەوە چاودێری دۆخەکە دەکات. ماریسن گوتی: "ئێمە دڵمان لای خەڵکی بەیروت و هەموو ئەوانەیە کە لەم ساتەدا لە لوبنانن.  سکۆت ماریسن، سەرۆکوەزیرانی ئوستراڵیا گوتی: "ئێمە هەر لە وێنەکانەوە دەزانین کە ئەو تەقینەوەیە چ ساتێکی ناخۆش بووە. ئێوەش دەزانن کە سەدان هەزار ئوستڕاڵی هەن رەچەڵەکیان لوبنانییە، بۆیە ئەم بابەتە کەمێک پشێویی لەناو خێزانەکاندا دروست کردووە و هەموو کەس دەیەوێت زوو هەواڵی خێزان و کەسوکاری خۆی بزانێت".   سەدان هەزار کەسی بەڕەچەڵەک لوبنانی لە ئوستڕاڵیا دەژین، هەر بۆیە سەرۆکوەزیرانی ئوستڕاڵیا گوتی ئەمڕۆ لە کلێسا و مزگەوتەکانی ئوستڕاڵیا  دوعا بۆ قوربانیانی رووداوەکەی بەیرووت دەکرێت.   ئێوارەی سێشەممە ٤ی ئابی ٢٠٢٠ لە بەیرووتی پایتەختی لوبنان دوو تەقینەوەی بەهێز روویاندا، بەهۆیانەوە، جگە لە زیانی گیانی، زیانێکی زۆریی ماددی کەوتەوە.  وەزارەتی تەندروستیی لوبنان رایگەیاند، نزیکەی ٤٠٠٠ هەزار کەس لە تەقینەوەکانی بەیرووتدا برینداربوون و ٧٨ کەسیش گیانیان لەدەستداوە.