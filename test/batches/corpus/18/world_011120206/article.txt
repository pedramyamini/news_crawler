ئەم باهۆزە بەهێزە پایتەختی وڵاتەکەشی گرتەوە و بووە هۆی داخستنی  فڕۆکەخانەی سەرەکی ئەو شارە. خێرایی باهۆزی گۆنی لەنێوان ٢٢٥ بۆ ٢٨٠ کیلۆمەتر بوو لە کاژێرێکدا.  باهۆزەکە ئاراستەی خۆی گۆڕیوە بەرەو ناوچە ئاوەدانەکانی وەکو مانێلا، لەکاتێکدا کە دانیشتووانی ئەو ناوچەیە هێشتا خەریکی چارەسەری بریندارەکانیانن بەهۆی گەرەدەلوولێکی دیکە کە هەفتەی رابردوو رووی لە ناوچەکە کرد و لانیکەم ٢٢ کەسی کوشت.  ئاژانسی کەشوهەوای فلیپین رایگەیاند: کاتاندوانس و ٤ پارێزگای دیکە دەبنە یەکەم شوێنی لێدانی باهۆزەکە لەنێویاندا ئەلبای کە دەیان هەزار گوند لەبەر سەلامەتی شوێنەکانیان گوازراونەتەوە.   خەڵکی ئەو ناوچانە لە ئەگەری روودانی  هەرەسی زەوی، لافاوی گەورە، زریانی بەرزتر لە ٥ مەتر و بای بەهێز کە دەکرێت کووخەکانیان لەگەڵ خۆی ببات ئاگادار کراونەتەوە.   یەکێک لە بەهێزترین زریانەکانی ئەمساڵ لە جیهاندا، زریانی "گۆنی" بوو لە  تشرینی دووەمی ٢٠١٣، کە بووە هۆی گیانلەدەستدان و بێسەروشوێنبوونی زیاتر لە ٧٣٠٠ کەس، تەواوی گوندەکانی تەخت کرد، کەشتییەکانی راماڵی و زیاتر لە ٥ ملیۆن کەسی لە فلیپین ئاوارە کرد.