جۆ بایدن سەرسەختترین رکابەری دۆناڵد ترەمپە، ئاڵاهەڵگری گۆڕینی دۆخی پڕ شکستی پارتی دیموکراتە، لە دۆڕانەوە بۆ سەرکەوتن لە بەرامبەر ترەمپدا. ئاخر ترەمپ کە چوار ساڵ لەمەوپێش شکستی بەیەکێک لە بەهێزترین سەرکردە سیاسییەکانی پارتی دیموکرات هێنا لە هەڵبژاردندا، تووندی و بێڕوویی و مەیلێکی زۆری بۆ تێكشکاندنی رکابەرەکانی لە خۆیدا پێشانداوە. ئێستا بایدن ئەو کەسەیە کە دەبێ ئاراستەی بیرکردنەوەی کۆمەڵگەی ئەمریکی لە بەرامبەر سەرۆکەکەی ئێستایدا بگۆڕێت و جارێکی دیکە دیموکراتەکان بباتەوە ناو کۆشکی سپی.