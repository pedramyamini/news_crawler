لە یەکەمین گوتاری دوای پەسندکردنیدا، بایدن هێرشی کردەسەر دۆناڵد ترەمپ و بە هۆکاری دابەشبوونی گەلی ئەمریکا ناویبرد و رایگەیاند: بەهۆی سیاسەتەکانی ترەمپەوە ئێستا ئەمریکا لە بەردەم خاڵێكی وەرچەرخاندایە.  بایدن گوتیشی: بە دەنگدان بە ترەمپ ئەمریکا بەرەو بێهیوایی و دابەشبوونی زیاتر دەڕوات و داوای لە ئەمریکییەکان کرد پشتگیری بکەن تاوەکو ئەمریکا بەرەو یەکگرتوویی ببەن.  جۆ بایدن کە لە سەردەمی ئۆباما جێگری سەرۆک بوو، لە گوتارەکەیدا گوتی: "ئێوە دەزانن هەموو هەڵبژاردنەکان گرنگن. بەڵام ئێمە باش دەزانین کە ئەنجامی ئەم هەڵبژاردنە سەرۆکایەتییەی مانگی ١١ی ئەمساڵ، کاریگەری یەکجار گەورەی دەبێت لەسەرمان. هەر وەک خەڵکێکی زۆر گوتیان، ئەمریکا لەبەردەم خاڵێکی گەورەی وەرچەرخانە، ئەمریکا لەبەردەم مەترسییە".  بایدن هەروەها گوتی: "ئێمە دەتوانین رێگەی تووڕەبوون و بێهیوایی و دابەشبوونی زیاتر هەڵبژێرین، ئەوەش بە دەنگدان بە دۆناڵد ترەمپ، یان ئەوەتا رێگەیەکی دیکە هەڵدەبژێرین کە پێکەوە بین بۆ ئەنجامدانی چاكسازی و یەکگرتوویی دروستبکەینەوە، رێگەیەک بۆ هیوا و ئایندەیەکی رووناکتر هەڵبژێرین".  لە ٢٠ ـی تشرینی دووەمی ١٩٤٢ لە پێنسیلڤانیا لەدایکبووە  لە تەمەنی ٢٩ ساڵی بووەتە یەکێک لە گەنجترین هەڵبژێردراوەکان بۆ ئەنجوومەنی پیران (١٩٧٢)  پێشتر جێگری سەرۆکی ئەمریکا بووە (٢٠٠٩ - ٢٠١٧)  دووجار لە ساڵەکانی ١٩٨٨ و ٢٠٠٨ هەوڵیداوە ببێتە سەرۆکی ئەمریکا  لە مانگی حوزەیران وەک بەربژێری دیموکراتەکان بەرامبەر بە دۆناڵد ترەمپ دەستنیشانکرا  کەسێکی میانڕەوە، بەوە ناسراوە دەتوانێت لەگەڵ کۆمارییەکانیش خۆی بگونجێنێت  گەر هەڵبژێردرێت، ئەوا دەبێتە پیرترین سەرۆکی ئەمریکا