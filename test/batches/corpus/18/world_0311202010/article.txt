کۆمارییەکان بە پاساوی ئەوەی دەنگی خەڵکی لە ژێر خێوەتە کاتییەکان هەڵدەگیرێن و مەترسیان لێدەکرێت ونببن، داوایەکیان لە دژی دیموکراتەکان لەسەر ئەمجۆرە دەنگدانە تۆمارکرد، بەڵام دادگای باڵا داواکارییەکەی رەتکردەوە.  لە هەڵبژاردنی ٢٠١٦ دا کۆمارییەکان بە ٩ خاڵ لە ویلایەتی تەکساس لە دیموکراتەکانیان بردەوە، بەڵام شاری هیوستن لە ویلایەتەکە زۆرینە دیموکراتن.  دەنگدان بە ئۆتۆمبێل لە هەڵبژاردنی تایبەتدا لە ٩ وێستگەی شاری هویستن بەڕێوەدەچوو، بەڵام دوای تێهەڵچوونەوە لە بڕیارێکی دادگای لۆکالی، لە رۆژی هەڵبژاردندا تەنیا لە یەک وێستگە بە ئۆتۆمبێل دەنگدەدەرێت، لە سەرجەم وێستگەکانی دیکە خەڵک دەچنە بەردەم سندووقەکانی دەنگدان.  کاژێر ٨: ٠٠ی  بە کاتی هەولێر و ٠٠: ٠٠ بە کاتی ئەمریکا، هەڵبژاردنی سەرۆکایەتیی ئەمریکا لە ویلایەتی نیوهامشێر دەستیپێکرد، زیاتر لە ٢٥٠ ملیۆن ئەمریکی مافی دەنگدانیان هەیە، پێشبینی دەکرێت نزیکەی ١٤٠ ملیۆن ئەمریکی دەنگبدەن.