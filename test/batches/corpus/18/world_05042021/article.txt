بەپێی ئەو ئەنجامانە، بۆیکۆ بۆ چوارەم خول دەبێتەوە سەرۆکوەزیرانی وڵات کە لە ماوەی رابردوودا چەندین خۆپێشاندان لەلایەن پارتەکانی ئۆپۆزیسیۆن رێکخراون، دەڵێن بۆیکۆ شکستیهێناوە لەوەی بەرتیلدان و هەژاری لەناوببات و چاکسازی لە سیستەمی دادوەری بکات.  پارتەکەی سلاڤی تریفۆنۆڤ، بە کۆکردنەوەی ١٩ % ی دەنگەکان لە پلەی دووەم دێت و پارتی سۆشیالیستیش بە ١٤.٩ % ی دەنگەکان لە پلەی سێیەم دێت.  دوێنێ یەکشەممە دەنگدان بۆ هەڵبژاردنی پەرلەمانی بولگاریا بەڕێوەچوو، لەو پرۆسەیەدا ٦.٧ ملیۆن کەس مافی دەنگدانیان هەبوو بۆ هەڵبژاردنی ٢٤٠ پەرلەمانتار.  ئەم هەڵبژاردنە وەکو گشتپرسییەک لە دژی بۆیکۆ بۆریسۆڤ لەلایەن پارتەکانی ئۆپۆزیسیۆن سەیر دەکرا، بۆیکۆی تەمەن ٦١ ساڵی سەر بە پارتی GERB سێ خولە سەرۆکوەزیرانی بولگاریایە.  هەڵبژاردنی بولگاریا هاوکاتە لەگەڵ هەڵچوونی توشبوون بە کۆرۆنا و تۆمەتبارکردنی حکومەت بە شکستهێنان لە رووبەڕووبوونەوەی قەیرانە تەندروستییەکە.