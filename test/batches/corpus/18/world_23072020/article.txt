سەرۆکی ئەمریکا لە کۆنفرانسێکی رۆژنامەڤانیدا کاتێک پرسیاری لەسەر کردنەوەی قوتابخانەکان لێکرا لە ئەمریکا، ئاماژەی بەوە کرد، ١٠٠ % لەگەڵ کردنەوەی قوتابخانەکاندایە و گوتی منداڵان سیستەمێکی بەرزی بەرگرییان هەیە و مەترسییان لەسەر نییە.  رۆژنامەنووسێکیش لە کۆنفرانسەکەدا پرسیاری سەبارەت بە مەترسی گواستنەوەی ئەو ڤایرۆسە لە منداڵانەوە بۆ کەسانی دیکەی خێزان کرد، بەڵام ترەمپ گوتی، هیچ کێشە نییە منداڵان ئەگەر تووشی ڤایرۆسەکەش بن زوو چاک دەبنەوە.   ویلایەتە یەکگرتووەکانی ئەمریکا تاوەکو ئێستاش لە تووشبوون بە ڤایرۆسی کۆرۆنا لە جیهاندا لە ریزی یەکەمدایە. بەپێی دوایین ئامارەکان ژمارەی تووشبوون لەو وڵاتە ٤ ملیۆن و ١٠٠ هەزار و ٨٧٥ کەسە، ژمارەی گیانلەدەستدان ١٤٦ هەزار و ١٨٣ کەسە و یەک ملیۆن و ٩٤٢ هەزار و ٦٣٧ کەسیش چاکبوونەتەوە.