دوای ئەوەی کاژێر ٠٤: ٠٠ ـی ئێوارەی رۆژی شەممە ٣١ - ١٠ - ٢٠٢٠ کەسێک قەشەیەکی بە گوللە بریندارکرد، دۆخی ئەمنی لیۆن شڵەژا، پۆلیس ناچاربوو بۆ دەستگیرکردنی هێرشکارەکە قەدەخەی هاتووچۆ لە بەشێکی شارەکە رابگەیێنێت.  قەشەکە بەسەختی برینداربوو و لە شوێنی رووداوەکە فریاگوزاریی سەرەتایی بۆ کرا و دواتریش گوازرایەوە بۆ نەخۆشخانە. ئەو قەشەیە بە رەچەڵەک یۆنانییە و دوو جار لەلایەن هێرشکارەکە تەقەی لێکراوە و گوللەکانیش بەر هەناوی کەوتوون.   پۆلیس ناسنامەی هێرشکارەکەی ئاشکرا نەکردووە، بەڵام ژنێک لەسەر ئەو رووداوە دەستگیرکراوە بەگومانی بوونی پەیوەندی لەگەڵ تەقەکەرەکە و لێکۆڵینەوەی لەگەڵدا دەکرێت.