یاداشتنامەکە کە واژۆی ویڵیام باری لەسەرە، بۆ سەرجەم دادوەرەکانی ئەمریکا، یاریدەدەرەکانیان، چالاکڤانی مەدەنی و دەزگا ئەمنییەکان و ئێف بی ئای کراوە.  واژۆکردنی ئەم یاداشتنامەیە دوای پێداگری دۆناڵد ترەمپ دێت لەسەر ئەوەی لە هەڵبژاردندا "ساختەکاری" کراوە.  هەرچەندە تاوەکو ئێستا هیچ بەڵگەیەکی ساختەکاری نەخراوەتەڕوو، بەڵام دۆناڵد ترەمپ لە ماوەی هەرچەند کاژێرێک جارێک لە تویتەر گلەیی و گازەندە لە پرۆسەی هەڵبژاردن دەکات، دەڵێت لە چەند ویلایەتێک نەیانهێشتووە چاودێرەکانمان، چاودێری پرۆسەی دەنگدان بکەن.  دۆناڵد ترەمپ زیاتر لە ٧٠ ملیۆن دەنگی لەم هەڵبژاردنە بەدەستهێنا و بە جیاوازی نزیکەی ٤ ملیۆن دەنگ بە جۆ بایدنی رکابەری دۆڕا.  دادوەر ویڵیام لە یاداشتنامەکەی تاڕاددەیەک ترەمپ بێ هیوا دەکات و دەڵێت زۆربەی تانەکان لەو هەڵبژاردنە ئەوەندە بچووکن، کار لە ئەنجامی هەڵبژاردن ناکەن، بەڵام دەڵێت بەدواداچوونیان بۆ دەکەین بۆ ئەوەی شەفافی و بێگەردی هەڵبژاردن لای خەڵکی روونبێت.