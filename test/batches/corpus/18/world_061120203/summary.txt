ئەم پرسیارەی سەرەوە، ئێستا لە هەموو کات زیاتر مێشکی چاودێرانی هەڵبژاردنەکانی سەرۆکایەتیی ئەمریکای داگیرکردووە، چونکە لەگەڵ بەرەوپێشچوونی جیاکردنەوەی دەنگەکان لە هەڵبژاردنەکانی سێشەممەی رابردووی ئەمریکا، وردە وردە هەموو هەواڵەکان لەسەر سەرکەوتنی جۆ بایدن، بەربژێری پارتی دیموکرات چڕ دەبنەوە. لەگەڵیدا هەڵمەتەکانی دۆناڵد ترەمپ و خودی سەرۆکی ئێستا، لە چەندین لاوە گومان لەسەر ئاراستەی جیاکردنەوەی دەنگەکان دووپاتدەکەنەوە.