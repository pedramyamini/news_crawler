لە ماوەی گەڕانەوەی بۆ کۆشکی سپی، ترەمپ بە بەردەم قەرەباڵخیی لایەنگرانی جۆ بایدندا تێپەڕی کە لە دەوروبەری کۆشکی سپی کۆبووبوونەوە و بە بۆنەی دۆراندنی ترەمپەوە ئاهەنگیان دەگێڕا.   دۆناڵد ترەمپ کە سوورە لەسەر ئەوەی خۆی براوەی هەڵبژاردنەکانە، لە یاریگەیەکی گۆڵف کە خۆی خاوەنیەتی لە شاری ستێرلینگ لە ویلایەتی ڤێرجینیا چوار کاژێری بە یاریی گۆڵفەوە بەسەربرد پێش ئەوەی بگەڕێتەوە بۆ کۆشکی سپی.   ترەمپ تاوەکو ئێستا رەتیدەکاتەوە دان بە شکستی خۆیدا بنێت و دژی ئەنجامی هەڵبژاردنەکان بەڵێنی گرتنەبەری رێکاری یاسایی داوە.  هەروەها لە ساڵی ١٩٩٢ ەوە ترەمپ دەبێتە یەکەمین سەرۆک کە نەتوانێت خولی دووەمی سەرۆکایەتی بباتەوە.