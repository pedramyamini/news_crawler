سەرلەبەیانی ئەمڕۆ دووشەممە، پارتی لیبراڵی ژاپۆن دەستی بە پرۆسەی دەنگدان کرد بۆ هەڵبژاردنی جێگرەوەی شینزۆ ئابێ، سەرۆکوزەیرانی ئێستای ژاپۆن، کە لە مانگی ئابی رابردوودا بەهۆی خراپی تەندروستی بڕیاری دەستلەکارکێشانەوەی دابوو.  لەنێوان سێ کەسایەتیی بەربژێرکراودا بۆ پۆستی سەرۆکوەزیرانی نوێی ژاپۆن، یۆشیهیدا سوگا کە بە دەستڕاستی ئابێ دادەنرێت و ماوەیەکی زۆریشە سکرتێری حکومەتەکەی ئابێیە، بەربژێری سەرەکی و بەهێزی پارتی فەرمانڕەوا بوو بۆ پۆستی سەرۆکوەزیرانی نوێی ژاپۆن، توانی زۆرینەی دەنگەکان بەدەستبهێنێت.  دوو بەربژێرەکەی دیکەش، بریتیبوون لە شیگیرو ئیشیبا، وەزیری پێشووی بەرگریی ژاپۆن و فۆمیۆ کیشیدا، وەزیری پێشووی دەرەوەی ژاپۆنن.  ٣٩٤ پەرلەمانتاری سەر بە پارتی لیبراڵی فەرمانڕەوا و ١٤١ لە نوێنەرانی پارتەکە لە ئەنجوومەنەکانی شارەوانییەکانی ژاپۆن بەشداریان لە پرۆسەی دەنگدانەکە کرد.