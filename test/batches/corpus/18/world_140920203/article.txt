دۆناڵد ترەمپ، سەرۆکی ئەمریکا، جۆ بایدن و لایەنگرانی بە پاڵپشتیکردن لە گرووپە تووندئاژۆکان تۆمەتباردەکات کە شەڕی پۆلیس دەکەن و دەڵێت "جۆ بایدنی خەواڵووش لە شەڕی دژی پۆلیس بەردەوامە".  ئەو تووڕەییەی ترەمپ هاوکاتە لەگەڵ بەردەوامیی کامپەینی هەڵبژاردنی سەرۆکایەتیی ئەمریکا و تەقەکردن لە دوو بەرپرسی پۆلیس لە لۆس ئەنجلس لەلایەن چەند کەسێکی نەناسراو لەکاتی دروستبوونی گرژی و ئاڵۆزی.  سەرۆکی ئەمریکا هاوخەمی بۆ ئەو دوو بەرپرسی پۆلیسەی لۆس ئەنجلس دەربڕی و گوتی "بەدەست برینەکانیانیەوە دەناڵێنن دوای ئەوەی گرووپێکی چەتە هێرشیان کردە سەر ئۆتۆمبێلەکانیان و تەقەیان لێکردن. ئەمشەو خۆشەویستی و پشتیوانی بۆ خێزانەکانیان دووپاتدەکەینەوە، داواکارین لە خوا زوو شیفایان بۆ بنێرێت".  ترەمپ گرووپە چەپە تووندئاژۆکانی بەوەش تۆمەتبارکرد کە بوونەتە هۆی برینداربوونی سەدان ئەفسەر لە سەرتاسەری وڵات.