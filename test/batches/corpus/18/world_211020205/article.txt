لە یەکەم هەنگاویدا حکومەتی فەرەنسا گرووپی ئیسلامیی شێخ یاسینی داخست و گابریل ئاتال، گوتەبێژی حکومەتی فەرەنسا دەڵێت، "ئەمە شەڕی ئاسایش، کولتوور و پەرەروەردەیە. "  گرووپەکە بە ناوی شێخ یاسین، سەرکردە و دامەزرێنەری بزوتنەوەی حەماس کراوە. شێخ ئەحمەد یاسین لە ساڵی ٢٠٠٤ دا تیرۆرکرا، بەڵام بزووتنەوەی حەماس دەڵێت ئێمە هیچ پەیوەندییەکمان بە گرووپە ئیسلامیە فەرەنسییەکەوە نییە.  فەرەنسا ٥١ رێکخراوی ئیسلامیی خستووەتە ژێر چاودێریی چڕ و لەوانەیە بەشێکیان دابخرێن. ئیمانوێل ماکرۆن رایگەیاند، رێکارەکانیان لە دژی گرووپە تووندئاژۆکان تووندوتۆڵ کردوون.  تاوەکو ئێستا ١٥ کەس لەسەر سەربڕینی مامۆستاکەی مێژوو دەستگیرکراون، چوار کەسیان ئەمڕۆ دەستگیرکراون کە گوایە رێنیشاندەر بوون تاوەکو بکەری ئەم کارە مامۆستاکەی دۆزیوەتەوە.  رۆژی هەینی پۆلیسی فەرەنسا لە باکووری رۆژئاوای پاریس کەسێکی بە ناوی عەبدولاخ کوشت کە  مامۆستایەکی لەسەر دروستکردنی کاریکاتێری پێغەمبەری ئیسلام کوشتووە.