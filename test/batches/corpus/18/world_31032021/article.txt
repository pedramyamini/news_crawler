بەگوێرەی ئەو توێژینەوەیە کە لەلایەن ژمارەیەک زانای بایۆلۆجی و شارەزایانی بواری ژینگە ئامادەکراوە، لە ساڵی ٢٠٢٠ دا وێڕای بڵاوبوونەوەی ڤایرۆسی کۆرۆنا و سستی ئابووریی جیهانی، پرۆسەی لەناوبردنی دارستانە چڕەکان خێراتر لە ساڵانی رابردوو بەردەوام بووە و لەو ساڵەدا ١٢ % ی ئەو دارستانانە لەنێوچوون.  زانایانی بەشداربووی توێژینەوەکە ئاشکرایانکردووە، قەبارەی ئەو دارستانانەی کە لە ٢٠٢٠ دا لەناوچوون هێندەی رووبەری وڵاتی هۆڵەندایە کە نزیکەی ٤٢ هەزار کیلۆمەتر دووجایە.  لە بەشێکی دیکەی توێژینەوەکەدا هاتووە، گەورەترین لەناوچوون لە وڵاتی بەرازیل بووە، کە سێجار زیاتر بووە لە وڵاتی کۆنگۆی دیموکرات لە ئەفریقیا کە لە پلەی دووەمدا هاتووە لە بەرزی رێژەی لەناوبردنی دارستانە چڕەکان.