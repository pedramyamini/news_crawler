میشیگان یەکێکە لەو ویلایەتانەی کە بە یەکلاییکەرەوە دادەنرێت، چونکە ١٦ دەنگی لە ئەنجوومەنی هەڵبژاردن هەیە، دەنگەکانیان بەردەوام لە نێوان کۆماری و دیموکراتەکان بەرز و نزم دەکەن. بەپێی راپرسییەکانی کۆمپانیای سێینا و ئێمێرسۆن جۆ بایدن لە هەڵبژاردنەکانی ئەمساڵ لە پێش رکابەرەکەیەتی، بەڵام لە راپرسییەکانی کۆمپانیای ترافلاگەر دۆناڵد ترەمپ بە سێ خاڵ لە پێش جۆ بایدنەوەیە.  ئەمڕۆ ٣ ـی تشرینی دووەم هەڵبژاردنەکانی سەرۆکایەتیی ئەمریکا بەڕێوەدەچێت، ئەو کەسەی لە پۆستی سەرۆکی ئەمریکا دادەنیشێت، کاریگەریی لەسەر خەڵکی ئەمریکا و خەڵکی زۆربەی وڵاتانی دیکەش دەبێت، بۆیە خەڵکی جیهان چاویان لە ئەنجامی هەڵبژاردنەکانە.