هاوپەیمانیی نێودەوڵەتی لە ئەیلوولی ساڵی ٢٠١٤ دا بە مەبەستی رووبەڕووبوونەوەی داعش پێکهێنرا و ئێستاش ٨٢ ئەندامی هەیە.   هێزەکانی پێشمەرگە و شەڕڤانان دووان لەو هێزە سەرەکییانە بوون لەسەر زەوی و بە یارمەتی وڵاتانی رۆژئاوایی ئەندامی هاوپەیمانیی نێودەوڵەتی بەسەرۆکایەتیی ئەمریکا رووبەڕووی داعش بوونەوە و ناوچەیەکی بەرفراوانیان لەژێر دەسەڵاتی ئەو رێکخراوە کۆنتڕۆڵکردەوە.  ١٠٧٢٦ پێشمەرگە برینداربوون  ٢٩٣ پێشمەرگە بوونەتە خاوەن پێداویستیی تایبەت  ١٠٢ پێشمەرگە بێسەروشوێن بوون   ١١ هەزار شەڕڤان  شەهیدبوون   ٢١ هەزار شەڕڤان برینداربوون  ٢٤ هەزار سەربازی عێراق کوژراون  ٢٨ هەزار سەربازی عێراق برینداربوون  ٦ هەزار چەکداری حەشدی شەعبی کوژراون  ١٧ هەزار چەکداری حەشدی شەعبی برینداربوون  ٦٠٠٠٠ تا ٧٠٠٠٠ هەزار چەکداری داعش کوژراون  ٢٦ سەربازی هاوپەیمانان کوژراون  کۆبوونەوەی ئەمڕۆی هاوپەیمانیی نێودەوڵەتی لەکاتێکدایە، چالاکییەکانی هاوپەیمانییەکە بەهۆی بڵاوبوونەوەی ڤایرۆسی کۆرۆناوە لەماوەی سێ مانگی رابردوودا سنورداربوون و داعشیش جموجووڵەکانی لە هەندێک ناوچە، بەتایبەتی هەندێک ناوچەی نەینەوا، سەلاحەدین، دیالە و کەرکووک و ئەنبار زیادکردووە، بە جۆرێک لە ٥ مانگی رابردوودا ٦٢٦ هێرشی لە عێراق ئەنجامداون.  هێرشەکانی داعش لە ساڵی ٢٠٢٠ داعش لە سووریاش بە هەمانشێوە جموجووڵەکانی زیادکردووە، بەتایبەتی لە هەندێک ناوچەی پارێزگای دێرەزوور. سەنتەری بەرەنگاربوونەوەی تیرۆری ئەمریکاش دەڵێت، داعش جموجووڵەکانی زیادکردووە و وەکو ساڵی ٢٠١٢ بەهێزبووەتەوە.