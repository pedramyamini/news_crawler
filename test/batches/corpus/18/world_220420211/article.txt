نێردەی بەریتانیا لە رێکخراوەکە لە تویتێکدا ئاماژەی بەوە کردووە کە ئەو پرۆژەبڕیارەی ئامادەیانکردبوو بۆ لێسەندنەوەی ماف و ئیمتیازاتەکانی نێو رێکخراوەکە لە سووریا، دوای دەنگدانی ٨٧ لە ئەندامەکانی رێکخراوەکە، پەسندکرا.   رۆژی سێشەممە ٢٥ ـەمین کۆنگرەی وڵاتانی ئەندام لە رێکخراوی قەدەخەکردنی چەکی کیمیایی دەستیپێکرد و فەرەنسا پرۆژەبڕیارێکی پێشنیازکرد بۆ هەڵپەساردنی مافی دەنگدان و ئیتمیازاتەکانی سووریا لەو رێکخراوەدا.  ئەوەش بە تۆمەتی پێشێلکردنی پەیماننامەی قەدەخەکردنی چەکی کیمیایی. رێکخراوەکە لە دووەمین راپۆرتیدا لەبارەی سووریا، حکومەتی دیمەشق بە بەکارهێنانی گازی کلۆر لە سەراقیب لە ساڵی ٢٠١٨ تۆمەتباردەکات. پرۆژەبڕیارەکەی فەرەنسا دەنگی بەڵێی ٤٦ ئەندامی رێکخراوەکەی بەدەستهێنا.