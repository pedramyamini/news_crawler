دۆناڵد ترەمپ لە پۆستێکیدا لە فەیسبووک نووسیوویەتی، زۆر لە پێشەوەین و هەڵبژاردنەکە دەبەینەوە، بەڵام دیموکراتەکان هەوڵدەدەن هەڵبژاردنەکە بدزن و ئێمەش هەرگیز رێگەی ئەوەیان پێنادەین.   ترەمپ هەروەها توویتێکیشی کردووە، لەسەر ئەم نووسینەی ترەمپیش هەردوو کۆمپانیای توویتەر و فەیسبووک روونکردنەوەیان بڵاوکردووەتەوە.   فەیسبووک نووسیوویەتی: '' رەنگە ئەنجامەکانی کۆتایی هەڵبژاردن جیاوازبن لە ئەنجامی سەرەتایی، ئەمەش لەکاتێکدا تائێستا لێکجیاکردنەوەی دەنگەکان بەردەوامە و رەنگە چەند رۆژ و هەفتەیەکیشیان پێبچێت. "  توویتەریش بەهەمان شێوە روونکردنەوەیان داوە و نووسیوویەتی رەنگە بەشێک لە زانیارییەکانی ئەو توویتەی ترەمپ ببنە هۆکاری بەهەڵەدابردن لەبارەی ئەنجامەکانی هەڵبژاردن.