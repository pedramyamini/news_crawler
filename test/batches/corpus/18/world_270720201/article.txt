رۆژی هەینی رابردوو ٢٤ - ٠٧ - ٢٠٢٠ حکومەتی چین بڕیاریدا ئەو کۆنسوڵخانە دابخرێت، ئەوەش وەکو وەڵامدانەوەیەک بۆ داخستنی کۆنسوڵخانەی وڵاتەکەیان لە شاری هیوستنی ئەمریکا.   هاوکات بە ئامادەبوونی هێزی پۆلیس، بەشێک لە دانیشتووانی شاری چنگدو چوونە نێو کۆنسوڵخانە ئەمریکییە چۆڵکراوەکە و ئاڵای وڵاتەکەیان تێیدا بەرزکردەوە و وێنەیان گرت.  دوای ئەوەی رۆژی سێشەممەی رابردوو دۆناڵد ترەمپ مۆڵەتی ٧٢ کاژێری دا بە چین بۆ ئەوەی کۆنسوڵخانەکەی لە هیوستن دابخات، گرژییەکانی نێوان چین و ئەمریکا زیاتر بوون.   پێشتریش بەهۆی جەنگی بازرگانی و تۆمەتبارکردنی یەکدی بە بەرپرسیارێتی بڵاوبوونەوەی کۆرۆنا، پەیوەندییەکانی ئەو دوو وڵاتە گرژیان تێکەوتبوو.   وەزارەتی دەرەوەی چینیش ئەمڕۆ دووشەممە رایگەیاند، کۆنسوڵخانەی ئەمریکا لە شاری چینگدوی باشووری رۆژئاوای چین کاژێر ١٠ ـی سەرلە بەیانی بەکاتی چین داخراوە.  ئەمریکا جگە لە باڵیۆزخانەکەی لە پەکین، پێنج کۆنسوڵخانەشی لە شارەکانی کانتۆن و شەنگهای و شینیانگ و چینگدو و هەرێمی هۆنگ کۆنگ هەیە.  کۆنسوڵخانەی ئەمریکا لە شینگدۆ ساڵی ١٩٨٥ کراوەتەوە، ٢٠٠ فەرمانبەری هەبوو، ١٥٠ فەرمانبەری خەڵکی ناوچەکە بوون، ئەمریکا پێشتر رایگەیاندبوو بڕیاری داخستنی کۆنسوڵخانەی چین لە هیوستن لەسەر بنەمای ئەوەیە وڵاتان دەست وەرنەدەنە کاروباری یەکدی.