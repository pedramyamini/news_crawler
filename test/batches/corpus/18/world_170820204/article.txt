بەهۆی لێهاتوویی و ئەزموونەکەیەوە نەخۆشانی چاو لە چەندین وڵات سەردانی دەکەن و تاوەکو ئێستا زیاتر لە ١٦ هەزار نەشتەرگەریی چاوی بە سەرکەوتووانە کردووە و بینایی بۆ گەڕاندوونەتەوە.   شێرکۆ عوسمان، خاوەنی نەخۆشخانەی چاوە لە مۆسکۆ و دەڵێت، " ٢٥ ساڵە پزیشکی چاوم. ١٨ ساڵ لە کەرتی حکومیدا پزیشک بووم. دوای ئەوە ئەم نەخۆشخانەیەم کردەوە. خەڵکی لە ئێران، تورکیا و ئەوروپاوە بۆ نەشتەرگریی چاو دێن. پێم خۆشە هاوکاریی هاونیشتمانییانی خۆم بکەم. یارمەتیی پزیشکان بدەم چ بە سیمینار".   ڤلادیمیر دوبنین، ئەفسەری خانەنشینە کە نەشتەرگەریی جاوی بۆکراوە و دەڵێت، "شێوازی ئاخاوتن و متمانەبەخۆبوون و ئارامییەکەی وایان لێکردم باوەڕی پێبکەم. تەنیا کەسی پیشەگەر دەتوانێت ئەو باوەرە بە مرۆڤ ببەخشێت".  نەخۆشخانەی چاو لە ناوەندی مۆسکۆیە و زۆر گەورەیە و لە تەواوی رووسیا بەناوبانگە. چەندین ساڵە دەستی د. شێرکۆ و تەکنەلۆژیا رووناکی بۆ چاوان دەگێڕنەوە.  د. شیرکۆ خەڵکی قامشلۆی رۆژئاوای کوردستانە. لە زانکۆی پیرۆگۆڤی مۆسکۆ خوێندنی تەواو کردووە. تاوەکو ئێستا زیاتر لە ١٦ هەزار نەشتەرگەریی چاوی کردووە.