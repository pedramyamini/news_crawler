مایک پۆمپەیۆ، وەزارەتی دەرەوەی ئەمریکا لە بڵاوکراوەیەکی رۆژنامەڤانیدا رایگەیاند: "سربیا ئەم هەنگاوەی نا، دوای ئەوەی ترەمپ توانی رۆڵی هەبێت لە بەرەوپێشبردنی پەیوەندی ئابووری لەنێوان سربیا و کۆسۆڤۆ، ئێستا هەردوو وڵاتەکەبەرەو بەدەستهێنانی ئاشتی لە رۆژهەڵاتی ناوەڕاست هەنگاودەنێن".  پۆمپەیۆ گوتیشی: "لەماوەی رابردوو حیزبوڵڵا لە ئەوروپا بەردەوام خەریکی کردەوەی تیرۆرستی و پیلانگێڕی و خراپبەکارهێنانی تەکنەلۆژیابووە، هەرچەند پارەشی پێویستبووە بە دەستیهێناوە، بەڵام خەریکە کردەوەکانی حیزبوڵڵا لە ئەوروپا کۆتاییان پێدێت".  وەزیری دەرەوەی ئەمریکا داوای لە وڵاتانی ئەوروپی کرد هەنگاوی هاوشێوە بنێن و حیزبوڵڵای لوبنانی بخەنە لیستی تیرۆرەوە، گوتی هەریەک لە ئەڵمانیاو لیتوانیا، بەریتانیاش ساڵی رابردوو هەنگاوی لەمشێوەیان ناوە.   حیزبوڵڵای لوبنانی، ساڵی ١٩٨٢ دامەزراوە، پارتێکی سیاسیی و گرووپی چەکداری ئیسلامیی شیعەیە لە لوبنان. لە دوای مردنی عەباس موسەوی لە ١٩٩٢، حەسەن نەسروڵڵا بووەتە سکرتێری گشتیی ئەو حیزبە.  دیارترین دۆستەکانی حیزبوڵڵا بریتین لە ئێران، سووریا، هەندێک گرووپی چەکداری شیعە لە عێراق و یەمەن و ئەفغانستان. بەڵام نەیاریشی زۆرن، لەوانە: ئەمریکا، ئیسرائیل، کەنەدا، سعودیە، بەحرێن، بەریتانیا و ژمارەیەک لە وڵاتانی دیکەی ئەوروپا و ئەمریکا.