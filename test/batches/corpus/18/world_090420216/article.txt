لە راگەێندراوێكیدا، پۆمپەیۆ رایگەیاند، بە نەیازم لەگەڵ فۆکس نیوز وەک بەشداریکار کاربکەم و تێیدا روانگەیەکی راشکاوانە دوور لە شیکردنە نالۆژیکییەکان، پێشکێش بە بینەران بکەم.   پۆمپەیۆ لەکارە نوێیەکەیدا لەگەڵ فۆکس نیوز وەک خۆی باسی دەکات باس لە پەیوەندییە نێودەوڵەتییەکانی ئەمریکا دەکات و سیاسەتەکانی تایبەت بە دروشمی" ئەمریکا بەر لە هەموو شتێك" روون بکاتەوە، کە بەگوتەی پۆمپەیۆ بووە هۆی خۆشگوزەرانی زیاتری ئەمریکییەکان و بەهێزترکردنی باری ئەمنی و ئاسایشیان.  سوزان سکۆت، سەرۆکی ئەنجوومەنی جێبەجێکاری کەناڵی فۆکس نیوز رایگەیاند، پۆمپەیۆ یەكێکە لە دەنگە زۆر ناسراو و رێزلێگیراوەکانی ئەمریکا، کە شارەزایی زۆریان لە ئاست پرسە نێودەوڵەتییەکان و هەروەها ئاسایشی نیشتمانی هەیە.  لەماوەی رابردوودا، کەناڵی فۆکس نیوز گرێبەستی لەگەڵ چەند کەسایەتییەکی دیاری ئیدارەی ترەمپ یان نزیک لێی واژۆکردووە وەک لارا ترەمپ، هاوژینی ئێرک ترمپ، کوڕی دۆناڵد ترەمپ و هەروەها کەیلێ میکینانی، گوتەبێژی پێشووتری کۆشکی سپی.