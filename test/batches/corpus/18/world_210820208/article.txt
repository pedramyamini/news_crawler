دەزگای کەشناسی و جیۆفیزیکی ئیندۆنیزیا لە روونکردنەوەیەکدا رایگەیاند، چەقی بوومەلەرزەکە لە دووریی ١٧١ کیلۆمەتر لە شارۆچکەی لارانتوکای سەر بە ناوچەی فلۆریسی ویلایەتی نوسا تینگارا روویداوه.  تاوەکو ئێستا ئاماری زیانە گیانی و ماددییەکان بڵاونەکراوەتەوە و دوای بوومەلەرزەکە زەنگی ئاگادارکردنەوەی روودانی تسونامی لێدرا.   پێشتریش لە رۆژی ١٩ی ئابدا دوو بوومەلەرزە بە گوڕی ٦.٩ و ٦.٨ پلەی رێخته‌ر ویلایەتی بەنگلوکوی هەژاندبوو.  هەروەها پەیمانگەی ئەمریکی بۆ رووپێویە جوگرافییەکان لەو بارەیەوە رایگەیاندووە، وێڕای بەهێزیی بومەلەرزەکەی ئیندۆنیزیا، بەڵام تسونامیی لێنەکەوتووەتەوە.  پەیمانگە ئەمریکییەکە باسی لەوە کردووە، لە رووی زانستییەوە ئەو بوومەلەرزانەی لە قووڵییەکی زۆرەوە دروستدەبن زیانی مرۆیی و ماددیی کەمتریان لێدەکەوێتەوە تاوەکو ئەو بومەلەرزانەی کە لە ئاستێکی نزمی زەوییەوە دروست دەبن.