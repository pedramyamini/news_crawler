لە مەراسیمێکدا لە شاری سانت پیتەرسبورگی رووسیا، هێزی دەریایی  ئەو وڵاتە لە نمایشێکدا کە بەبۆنەی رۆژی هێزی دەریاییەوە رێکی خسبوو، توانا سەربازییەکانی خۆی لە جەنگی دەریاییدا پیشانی جیهان دا.  ڤلادیمیر پوتین، سەرۆکی رووسیا لە کاتی ئامادەبوونی لەو نمایشە سەربازییەدا، باسی لە هێزی دەریایی وڵاتەکەی کرد و گوتی لەمساڵدا هێزی دەریایی رووسیا  بە زیادکردنی ٤٠ کەشتی  جەنگی دیکە بەهێزتر دەبێت.  رووسیا یەکێکە لەو وڵاتانەی کە لەڕووی هێزی دەریاییەوە  زۆر بەهێزە و تواناکانی لە بواری هێزی دەریاییدا لە دوای ئەمریکاوە بە پلەی دووەم دێت.  هێزی دەریایی رووسیا لەدوای ساڵی ٢٠١٢ و لکاندنی هەرێمی کریمیا بە رووسیاوە بەردەوام لە گەشەسەندندایە. لەوکاتەوە ساڵانە کەشتی جەنگی و تێکشکێنەر و ژێرئاویی زیاتر دروست دەکات و دەیخاتە سەر توانا سەربازییەکانی.