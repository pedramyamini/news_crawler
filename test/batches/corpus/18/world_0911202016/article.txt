لەبارەی کۆبوونەوەی لەگەڵ سەرۆکی حکومەتی هەرێمی کوردستان، مارک روتە بە تۆڕی میدیایی رووداوی راگەیاند، "کۆبوونەوەیەکی زۆر باش بوو، ئێوە سەرۆکوەزیرانێکی نایابتان هەیە. دۆستایەتییەکی باشمان هەیە، بێگومان ئێمە لە سەرەتای ئەمساڵدا لە میونشن یەکدیمان بینی. بەتایبەت قسەمان لەسەر ئەوە کرد چۆن هاوکاربین لە بواری کشتوکاڵدا لە بورای ئابووری گشتیدا، بێگومان باسی هاوکاریمان کرد سەبارەت بە دۆخی گشتیی عێراق، بەڵام بەتایبەت ئێمە زیاتر تەرکیزمان لەسەر دۆخی باکووری عێراق بوو لە هەولێر".     بە گوتەی مارک روتە، لە کۆبوونەوەکەدا زیاتر باسی کەرتی کشتوکاڵ کراوە، "چونکە ئێمە دووەمین هێزی گەورەی هەناردەین لە بواری کشتوکاڵدا. من دەزانم و باوەڕموایە ئامانجی سەرۆکوەزیرانەکەی ئێوە، ئەوەیە کە دەیەوێت ناوچەکەی ببێتە سەکۆیەکی هەرێمی لە ناوچەکەدا بۆ کشتوکاڵ".     لەبارەی کۆبوونەوەی لەگەڵ سەرۆکی حکومەتی هەرێمی کوردستان، مارک روتە بە تۆڕی میدیایی رووداوی راگەیاند، "کۆبوونەوەیەکی زۆر باش بوو، ئێوە سەرۆکوەزیرانێکی نایابتان هەیە. دۆستایەتییەکی باشمان هەیە، بێگومان ئێمە لە سەرەتای ئەمساڵدا لە میونشن یەکدیمان بینی. بەتایبەت قسەمان لەسەر ئەوە کرد چۆن هاوکاربین لە بواری کشتوکاڵدا لە بورای ئابووری گشتیدا، بێگومان باسی هاوکاریمان کرد سەبارەت بە دۆخی گشتیی عێراق، بەڵام بەتایبەت ئێمە زیاتر تەرکیزمان لەسەر دۆخی باکووری عێراق بوو لە هەولێر".  بە گوتەی مارک روتە، لە کۆبوونەوەکەدا زیاتر باسی کەرتی کشتوکاڵ کراوە، "چونکە ئێمە دووەمین هێزی گەورەی هەناردەین لە بواری کشتوکاڵدا. من دەزانم و باوەڕموایە ئامانجی سەرۆکوەزیرانەکەی ئێوە، ئەوەیە کە دەیەوێت ناوچەکەی ببێتە سەکۆیەکی هەرێمی لە ناوچەکەدا بۆ کشتوکاڵ".  سەرۆکوەزیرانی هۆڵەندا لە تویتێکدا لەبارەی کۆبوونەوەی لەگەڵ مەسرور بارزانی نووسیویەتی "هۆڵەندا و هەرێمی کوردستانی عێراق پەیوەندییەکی کارکردنی باشیان لە چەندین شوین هەیە. لە کۆبوونەوەمدا لەگەڵ سەرۆکوەزیران بارزانی، تاوتوێی چەند پرسێکی وەکو پرسی ئەمنی لە ناوچەکە، کۆچ و گەشەدان بە پەیوەندییە دوولایەنەکانمان لە بواری کشتوکاڵ کرد".  بەپێی راگەیێندراوی حکومەتی هەرێمی کوردستان، لە کۆبوونەوەکەدا د. دارا رەشید، وەزیری پلاندان و د. محەممەد شوکری، سەرۆکی دەستەی وەبەرهێنان ئامادەی بوون، گفتوگۆ دەربارەی پەرەپێدانی زیاتری پەیوەندییەکانی نێوان هۆڵەندا و هەرێمی کوردستان و بەتایبەتی ئاڵۆگۆڕی بارزگانی کراوە. هەروەها هەوڵەکانی حکومەتی هەرێمی کوردستان بۆ بەهێزکردنی ژێرخانی ئابووریی و سوود وەرگرتن لە توانا و شارەزاییەکانی وڵاتی هۆڵەندا بەتایبەتی لە بواری کشتوکاڵی تاوتوێ کرا.  لە راگەیێندراوەکەی حکومەتی هەرێمی کوردستاندا هاتووە، سەرۆکوەزیرانی هۆڵەندا ئامادەیی وڵاتەکەی نیشانداوە بۆ پشتگیریکردنی هەرێمی کوردستان بەتایبەتی هێزی پێشمەرگە لە رووبەڕووبوونەوەی تیرۆر و یارمەتیدانی گەشەپێدانی ئابووری بەتایبەتی لە بواری کشتوکاڵی و هاندانی وەبەرهێنەرانی هۆڵەندی بۆ وەبەرهێنان لە هەرێمی کوردستان.  هەروەها ئاماژە بەوەش کراوە، سەرۆکی حکومەتی هەرێمی کوردستان سوپاسی پشتیوانیی هۆڵەندای کردووە، تیشکی خستووەتە سەر چاکسازییەکانی حکومەتی هەرێم بەتایبەتی لە هەمەجۆرکردنی ئابووری و سەرچاوەکانی داهات و رووبەڕووبوونەوەی قەیرانی دارایی. مەسرور بارزانی گوتوویەتی "هەرێمی کوردستان دەرفەتێکی باشی هەیە بۆئەوەی بە هاوکاری وڵاتانی دۆست، پەرە بە ژێرخانی ئابووریی خۆی بدات و ببێتە سەنتەرێکی بازرگانی گرنگ لە ناوچەکەدا".  هاوکات سەرۆکی حکومەتی هەرێمی کوردستان باسی لە پەیوەندییەکانی نێوان هەرێمی کوردستان و حکومەتی فیدراڵی کردووە و ئاماژەی بە گرنگیی سەقامگیربوونی دۆخی عێراق و چارەسەرکردنی کێشەکانی نێوان هەردوولا کردووە لە سەربنەمای دەستوور.