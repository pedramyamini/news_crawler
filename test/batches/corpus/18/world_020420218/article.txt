وەزارەتی نێوخۆی ئەو وڵاتە رایگەیاند، دوو چەکداری دیکە لە ئۆپەراسیۆنەکاندا کوژراون. بە گوێرەی راگەیێندراوەکەی وەزارەتی نێوخۆی تونس، لە یەکێک لە ئۆپەراسیۆنەکاندا هێزە ئەمنییەکانی وڵات لە ناوچەی چیای سەلووم لە پارێزگای قەسرەین بەدوای گرووپێکی پەڕگیردا گەڕاون و لە ئەنجامدا گومانلێکراوێکیان کوشتووە کە دواتر هاوژینەکەی بە پشتێنێکی بۆمبڕێژکراو خۆی تەقاندووەتەوە و منداڵە ساواکەشی لە باوەشیدا کوژراوە، هەروەها کچێکی دیکەی گەورەتری لە شوێنی تەقینەوەکە بووە، بەڵام رزگاری بووە.  بە گوێرەی بەرپرسانی ئەمنیی تونس، ئەمە یەکەمجارە بزانن ژنێک لەگەڵ چەکدارە پەڕگیرەکان چووبێتە ناوچە شاخاوییەکە.  وەزارەتی نێوخۆی تونس دەشڵێت، لە ئۆپەراسیۆنێکی دیکەدا لە ناوچەی چیای مەخیلە، هێزە ئەمنییەکانیان سەرکردەیەکی لیوای جوندول خەلیفەی تونسیان کوشتووە کە بەیعەتیان بە داعش داوە.