بە گوێرەی ئەو بڕیارە، دەست بەسەر موڵکێکی دیکەشیدا دەگیرێت کە دەکەوێتە لەندەن و بە ٢٩ ملیۆن یۆرۆ مەزەندە دەکرێت.  رەفعەت ئەسەد تەمەنی ٨٢ ساڵە و لە کانوونی یەکەمی ساڵی رابردووەوە بەهۆی تووشبوونی بە خوێنبەربوون لە نەخۆشخانە خەوێندراوە، لەبەر ئەوەش نەیتوانی رۆژی چوارشەممە، ١٧ی حوزەیران لە دادگا ئامادەبێت. پارێزەرەکەی رایگەیاندووە، تانە لەو بڕیارەی دادگا فەرەنسیەکە دەدەن.   رەفعەت ئەسەد ئەو تۆمەتانە رەتدەکاتەوە و جەخت لەوە دەکاتەوە، ئەو سەروەت و سامانەی لە رێگەی هاوکاریی گەورە و درێژخایەنی عەبدوڵڵا بن عەبدولعەزیز، شازادەی جێنشینی سعودیە لە هەشتاکانی سەدەی رابردوو تاوەکو کاتی گیانلەدەستدانی لە ساڵی ٢٠١٥ کۆیکردووەتەوە.  رەفعەت ئەسەد مامی بەشار ئەسەد پێشتر بەرپرسێکی سەربازی بووە و لەلایەن زۆر لایەنی نێوخۆیی و نێودەوڵەتییەوە بە سەرکوتکردنی راپەڕینی ئیسلامی ساڵی ١٩٨٢ تۆمەتباردەکرێت کە دژی دەسەڵاتی حافز ئەسەدی برای و سەرۆکی ئەوکاتەی سووریا ئەنجامدرا و هەزاران کەس تێیدا کوژران.