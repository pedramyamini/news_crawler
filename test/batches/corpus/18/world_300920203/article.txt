رۆژنامە ئەمریکییەکە ئاماژەی بەوە داوە، ٢٠ ساڵ لەمەوپێش ئێمی بارێت، بەربژێری سەرۆکی ئەمریکا بۆ پڕکردنەوەی کورسییە بەتاڵەکەی نێو دادگای باڵای ئەو وڵاتە کاری پارێزەریی بۆ ئەنجوومەنێکی نزیک لە گرووپی موجاهیدنی خەلقی ئێرانی کردووە.   بارێت یەکێک بووە لەو پێنج پارێزەرەی کە لەنێوان ساڵانی ٢٠٠٠ تاوەکو ٢٠٠١ ـدا نوێنەرایەتیی ئەنجوومەنی بەرپەرچدانەوەی نیشتمانیی ئێرانیان کردووە و هەوڵیانداوە گرووپی موجاهدینی خەلق لە لیستی تیرۆری ئەمریکادا دەربهێنن.  واشنتن پۆست ئەوەیشی خستووەتەڕوو، لە ساڵی ٢٠٠١ ـدا ئەو دەمەی بارێت تەمەنی ٢١ ساڵ بووە، سی ڤیی خۆی پێشکەش بە نووسینگەی لارۆکا و لێوین بۆ کاروباری پارێزەری کردووە تێیدا ئاماژەی بەوە داوە کە ئەو هاوکاریی لێکۆڵینەوەی یاسایی و پێشکەشکردنی راپۆرت بۆ ئەنجوومەنی بەرپەرچدانەوەی نیشتمانیی ئێران کردووە بۆ کۆتاییهێنان بە پۆلێنکردنی گرووپی موجاهدینی خەلق وەک گرووپێكی تیرۆریستی لەلایەن ئەمریکاوە.