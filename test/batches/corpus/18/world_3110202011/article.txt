لەمێژوودا ئەوە دەرکەوتووە کە ٤٠ ویلایەت لەگەڵ واشنتنی پایتەخت، بەلای یەکێک لە دوو بەربژێرەکەدا ساخبوونەتەوە، بەڵام هێشتا ١٠ ویلایەتی دیکەی وڵاتەکە دەمێننەوە. سەرکەوتنی ترەمپ یان بایدن لە هەڵبژاردنەکانی ئەمساڵدا، بەشێوەیەکی گەورە پشت بەدەنگدانی ئەو ١٠ ویلایەتە ' دوو دڵ ' ە دەبەستێت، بۆ گەیشتن بەکۆشکی سپی.  ئەو گۆڕانکارییە فراوانانەی لە نەخشەی دەنگداندا روویانداوە، لای زۆر چاودێر پێشبینینەکراو بوون، ئەمەش بێگومان پەیوەندی بە دۆخی ئابووری و کەیسە جیاوازەکانەوە هەیە، کە بەربژێرانی هەردوو پارت لە رابردوودا کاریان لەسەرکردووە. سیاسەتەکانی ئابووری لە سەردەمی گڵۆبالیزمدا، رەنگدانەوەی لەسەر ژیانی ملیۆنان کرێکاری کارگەکانی ئەو وڵاتە هەبووە، ئەمەش بەهۆی گواستنەوەی هێڵەکانی بەرهەمهێنان بۆ دەرەوەی وڵات، بەهۆی هەرزانیی دەستیکار و کەرەستەی خاو.  گواستنەوەی هێڵەکانی بەرهەمهێنانی کارگەکان لە ناو ئەمریکاوە بۆ دەرەوەی ئەمریکا، توڕەبوونی بەرفراوانی خەڵکی لە دژی چینی سیاسیی دەسەڵاتداری وڵات لێبەرهەمهات، بەتایبەت لە ویلایەتەکانی ناوەڕاستی رۆژئاوای وڵات کە پیشەسازین.  لەدوای هەڵبژاردنەکانی ساڵی ١٩٦٨ کە هەموارکردنەوەی یاساکانی مافی مەدەنی لە وڵاتەکەدا بەخۆوە بینی و بووە کۆتاییهێنان بەهەموو جۆرەکانی جیاکاری رەگەزی، لە نێوان ئەمریکییە بنەچە ئەفریقییەکان و سپیپێستەکانی وڵات، بەشێکی زۆری ویلایەتەکانی باشووری وڵات، مەیلیان بۆ کۆمارییەکان چوو، لە کاتێکدا مەیلی ویلایەتەکانی باکووری رۆژئاوا بۆ پارتی دیموکرات چوون. ویلایەتە کەناراوییەکانی رۆژئاوا نیمچە مەیلیان بۆ دیموکراتەکان یەکلاکردەوە، لە بەرامبەردا کۆمارییەکان کۆنترۆڵی دەنگی ویلایەتەکانی باکووری ناوەڕاست و باکووری رۆژهەڵاتیان کرد.  بەپێی ئەو داتا و زانیارییانەی لە ماوەی ٥٠ ساڵی رابردووی هەڵبژاردنەکانی ئەمریکادا کۆکراونەتەوە، لەبارەی مەیلی گشتی لەناو هەڵبژاردنەکانی ئەمریکا، هەروەها ئەو راپرسییانەی لەبارەی هەڵبژاردنەکانەوە دەرکەوتوون، نەخشەی دابەشبوونی دەنگ لە نێوان ویلایەتە یەکلابووەوەکان، بۆ هەریەک لەو دوو پارتە و ئەو ویلایەتانەش کە مەیلداری تەواوی هیچ کام لە دوو پارتەکە نین، گەیشتنە کورسی سەرۆکایەتی، لە رێگەی ١٠ ویلایەتی ' دوودڵ ' ی وڵاتەکەوە دەردەخەن.  بەربژێرانی سەرۆکایەتی ئەمریکا، بۆ ئەوەی ببنە سەرۆکی داهاتووی وڵات، پێویستیان بە  ٢٧٠ د دەنگی ' کۆمەڵگەی هەڵبژێر ' هەیە، کە ژمارەیان ٥٣٨ کەسە، ئەمەش ژمارەی نوێنەری ویلایەتەکانی وڵاتە، لە هەردوو ئەنجوومەنی کۆنگرێس (نوێنەران و پیران).  جیا لە ویلایەتەکانی نبراسکا و مین، هەموو ویلایەتەکانی دیکەی وڵات و هەرێمی کۆڵۆمبیاش، پەیڕەو لە سیاسەتی (هەموو دەنگەکان بۆ براوەی ویلایەتەکە) دەکەن و بەوەش هەر بەربژێرێک لەو ویلایەتانە سەرکەوتن بەدەست بهێنێت، ئەگەر بە جیاوازییەکی کەمیش بێت، سەرجەم دەنگەکانی ویلایەتەکە بۆخۆی دەبات و رکابەرەکەی سفر دەنگی بۆ دەمێنتەوە.  سیستمی هەڵبژاردنی سەرۆکایەتی ئەمریکا، لەسەر بنەمایەکی ئاڵۆز، بەڵام دادوەرانە داڕێژراوە، ئەو دەنگانەی خەڵک راستەوخۆ لە هەڵبژاردنەکاندا دەیدەن، دەبێتە دەنگی نوێنەرانی ویلایەتەکان لە ' کۆمەڵگەی هەڵبژێردا '، ئەو کۆمەڵگەیە دەنگ بە سەرۆکی داهاتووی وڵات دەدات و دەستنیشانیدەکات و هەر بەربژێرێک ٢٧٠ دەنگی ناو کۆی ٥٣٨ دەنگەکەی ' کۆمەڵگەی هەڵبژێر ' بەدەست بهێنێت، دەبێتە سەرۆکی وڵات. بەپێی ئەم سیستمە، مەرج نییە ئەو بەربژێرەی زۆرینەی دەنگەکانی گشتی وڵات بەدەست دەهێنێت، ببێتە سەرۆکی وڵات.  نموونەی بەرجەستە بۆ ئەو سیستمەی هەڵبژاردنی ویلایەتە یەکگرتووەکانی ئەمریکا، هەڵبژاردنەکانی ساڵی ٢٠١٦ی وڵات بوون، کە تێیدا هیلاری کلنتن نزیکەی سێ ملیۆن زیاتر دەنگی لە دەنگدانی گشتی وڵاتدا لە دۆناڵد ترەمپ بەدەستهێنا، بەڵام کۆمەڵگەی دەنگدەر، بە زۆرینەی دەنگ ترەمپیان بەسەرۆکی وڵات دەستنیشانکرد.  بەپێی داتا بەدەستهاتووەکان و سەرژمێرییەکان، دۆناڵد ترەمپ، دەنگی ١٨٠ نوێنەری کۆمەڵگەی هەڵبژێری هەیە، لە ٢١ ویلایەتی وڵاتەکەدا کە مەیلیان بەلای کۆمارییەکاندایە. لە کاتێکدا دیموکراتەکان و جۆ بایدنی بەربژێریان، دەنگی ٢١٧ نوێنەری ناو ١٩ ویلایەتیان هەیە، کە مەیلیان بۆ ئەوان زیاترە، ئەمە جیا لە واشنتنی پایتەخت. بۆیە بەپێی ئەو داتایانە، رکابەرییەکە لەسەر دەنگی ١٤١ نوێنەری ناو ویلایەتە ' دوودڵەکان ' چڕدەبێتەوە، کە بەسەر ١٠ ویلایەتی ' یەکلاکەرەوەدا ' دابەشبوون.  لە کۆی ١٠ ویلایەتی دوودڵ و یەکلاکەرەوەی ئەمریکا، دۆناڵد ترەمپ لە ٩ ویلایەتدا لە هەڵبژاردنەکانی پێشووی ٢٠١٦ سەرکەوتنی بەدەستهێنا، ئەو سەرکەوتنەی ترەمپ تەنیا ویلایەتی نیڤادای نەگرتەوە.  لە حەفتاکانی سەدەی رابردووەوە، ئەو ١٠ ویلایەتە لە نێوان هەردوو پارتدا دوودڵبوون، رووینەداوە سەرۆکێکی دیموکرات یان کۆماری، لە یەکێک لەو ویلایەتانەدا، بەجیاوازییەکی زۆر سەرکەوتن بەدەست بهێنێت.  لە رووی بیردۆزەییەوە، هەلی سەرکەوتنی هەردوو بەربژێر نزیکی یەکە، بەڵام راپرسییەکان دەریدەخەن ترەمپ تەنیا لە ویلایەتی ئۆهایۆدا لە پێشە، لە کاتێکدا لە نۆ ویلایەتەکەی دیکەدا، جۆ بایدن بەجیاوازییەکی باش لە پێشە.  بۆ بەدەستهێنانەوەی سەرکەوتن، ترەمپ پێویستی بە ٩٠ دەنگ لە کۆی ١٤٠ دەنگی ئەو ویلایەتە دوودڵانە هەیە، یان رێژەی ٦٤ لەسەدی ویلایەتەکان، ئەمە بە لەبەرچاوگرتنی سەرکەوتنی ئەو لە هەموو ئەو ویلایەتانەی بۆ کۆمارییەکان یەکلاییبوونەتەوە.  راپرسییەکان دەریدەخەن لە بێنسلڤانیا بایدن بە رێژەی ٣، ٨ % لە پێشە، ئەو ویلایەتە ٢٠ نوێنەری لە کۆمەڵگەی هەڵبژێردا هەیە.  لە بنەمادا بێنسلڤانیا بەپێی ناوچەکانی بەسەر هەردوو پارتدا دابەشبووە، ناوچە دەشتاییەکانی لایەنگری کۆمارییەکانن و شارە گەورەکانی ویلایەتەکە وەک فیلادیلفیا و باشووری رۆژهەڵاتی شارەکە، پیتسبێرگ لە باکووری رۆژئاوای ویلایەتەکە، لایەنگری دیموکراتەکانن.  لە هەڵبژاردنەکانی ٢٠٠٨ و ٢٠١٢ دا، بێنسلڤانیا لە بەرژەوەندیی باراک ئۆباما، سەرۆکی پێشووی دیموکرات دەنگی دا، بەڵام لە هەڵبژاردنەکانی ساڵی ٢٠١٦ دا لە بەرژەوەندیی دۆناڵد ترەمپ بەجیاوازی ٤٤ هەزار دەنگ لە کۆی ٦ ملیۆن، دەنگی دا، واتە بەجیاوازیی رێژەی ٠، ٧٢ لەسەد و ئەوەش کەمترین جیاوازیی دەنگدانە لە ویلایەتەکە لە ١٧٦ ساڵی رابردوودا.  راپرسییەکان، رێژەی سەرکەوتن بەجیاوازی تەنیا یەک لەسەد بە ترەمپ دەدەن، ویلایەتەکە ١٨ دەنگی کۆمەڵگەی هەڵبژێری هەیە. لە هەڵبژاردنەکانی ٢٠٠٨ و ٢٠١٢ دەنگەکانی بۆ ئۆباما بوون، بەڵام لە هەڵبژاردنەکانی ٢٠١٦ دا بۆ دۆناڵد ترەمپ بوون.  راپرسییەکان سەرکەوتن بەبایدن دەبەخشن، بەجیاوازی کەمتر لە یەک لەسەد، ویلایەتەکە ١٥ دەنگی لە کۆمەڵگەی هەڵبژێردا هەیە. لە هەردوو هەڵبژاردنی بەر لە کۆتا هەڵبژاردندا، دەنگەکان بۆ باراک ئۆباما بوون، لە ٢٠١٦ دا دەنگی ویلایەتەکە بۆ دۆناڵد ترەمپ ترەمپ بوو.  راپرسییەکان لەم ویلایەتەدا سەرکەوتنی بایدن بەڕێژەی بەرچاو ٦، ٤ لەسەد پێشاندەدەن، ویلایەتەکە ١٠ نوێنەری کۆمەڵگەی هەڵبژێری هەیە.  لە هەڵبژاردنەکانی ٢٠٠٨ و ٢٠١٢ دەنگەکانی ویلایەتەکە بۆ باراک ئۆباما بوون، بەڵام لە ٢٠١٦ دا دۆخەکە لە بەرژەوەندیی ترەمپ سووڕایەوە و ئەو ٤٧، ٢ لەسەدی دەنگەکانی بەدەستهێنا، لە بەرامبەر ٤٦، ٥ لە بەرژەوەندیی هیلاری کلنتن. ترەمپ بەجیاوازی تەنیا ٢٣ هەزار دەنگ سەرکەوتنی بەدەستهێنا.  راپرسییەکان سەرکەوتن دەبەخشنە بایدن بەجیاوازی ٢، ٢ لەسەد، ئەم ویلایەتە ١١ نوێنەری لە کۆمەڵگەی هەڵبژێردا هەیە.  لەرووی مێژووییەوە ویلایەتەکە مەیلداری کۆمارییەکانە، تەنیا یەکجار و لە ساڵی ١٩٩٦ دا دەنگی بە بیل کلنتن، سەرۆکی پێشووتری وڵات دا کە دیموکرات بوو. بەهۆی کۆچی بەردەوامی مەکسیکییەکانەوە بۆ ناو ئەو ویلایەتە، مەیلی دەنگدانی گشتی، بەردەوام لە ویلایەتەکەدا گۆڕانی بەسەردا دێت.  راپرسییەکان سەرکەوتنی بایدن بەرێژەی ٤ لەسەد دەردەخەن، ئەم ویلایەتە ١٦ نوێنەری لە کۆمەڵگەی هەڵبژێردا هەیە.  ویلایەتەکە بەلایەنگری بۆ کۆمارییەکان بەناوبانگە، بەڵام ساڵی ١٩٩٢ لە بەرژەوەندیی بیل کلنتن دەنگی دا، پاشان لە هەموو هەڵبژاردنەکانی دواتردا دەنگی بە کۆمارییەکان دا و ٢٠١٦ دەنگەکانی بۆ ترەمپ بوون.  راپرسییەکان سەرکەوتنی بایدن بەڕێژەی ٢ لەسەد دەردەخەن، ئەم ویلایەتە کاریگەرە و ٢٦ نوێنەری لە کۆمەڵگەی هەڵبژێردا هەیە.  فلۆریدا بەمەیل گۆڕینی زۆر لە نێوان هەردوو پارتدا ناسراوە. لە هەڵبژاردنەکانی ٢٠٠٨ و ٢٠١٢ لایەنگری ئۆباما بوو، دواتر لە ٢٠١٦ دەنگی دا بە ترەمپ.  راپرسییەکان دەریدەخەن بایدن بەجیاوازی ٤، ٧ لەسەد لە پێشە، ئەم ویلایەتە ١٠ نوێنەری هەیە. زۆرینەی کات دەنگەکانی بۆ دیموکراتەکانە، بەڵام لە هەڵبژاردنی پێشوودا ترەمپ بە جیاوازییەکی کەم شکستیهێنا کە تەنیا ٤٠ هەزار دەنگ بوو.  لێرە راپرسییەکان پێشکەوتنی بایدن بەجیاوازی تەنیا یەک خاڵ دەردەخەن، ویلایەتەکە ٦ دەنگی لە کۆمەڵگەی هەڵبژێردا هەیە، ٢٠٠٨ و ٢٠١٢ بۆ ئۆباما دەنگی دا، دواتر لە ٢٠١٦ ترەمپ متمانەی دەنگدەرانی ویلایەتەکەی بەدەستهێنا.  راپرسییەکان دەریدەخەن لێرەش بایدن بەجیاوازی ٤ خاڵ لە پێشەوەیە. دەنگەکانی ویلایەتەکە لە کۆمەڵگەی هەڵبژێردا ٦ نوێنەرە.  ویلایەتەکە لە ٢٠٠٠ و ٢٠٠٤ دەنگیدا بە جۆرج بووشی کوڕ، دواتر دوو هەڵبژاردنی لەسەریەک بەلای ئۆبامادا بایدایەوە و بەر لە چوار ساڵیش، دەنگەکانی بە ترەمپ بەخشی.  ژمارەکانی راپرسییەکان رێژەی هەڵە تێیاندا دەگاتە ٤ خاڵ. هەرلەبەرئەوەش ویلایەتەکانی وەک ئاریزۆنا، ئایوا، بێنسلڤانیا، کارۆلاینای باکوور، فلۆریدا و جۆرجیا دەکەونە ناو پەراوێزی هەڵەکانەوە.  ساڵی ٢٠١٦، زۆرینەی راپرسییەکان سەرکەوتنی هیلاری کلنتنیان بەجیاوازی زۆر لەپێش ترەمپەوە پێشاندەدا، بەڵام ئەو لە هەموو ویلایەتە دوودڵەکاندا سەرکەوتنی بەدەستهێنا ئەوکات.  دوو ویلایەتی مەیلداری کۆمارییەکان لە مێژوودا، کە ئاریزۆنا و جۆرجیان، مەیلیان بەلای دیموکراتەکاندا گۆڕیوە ئەمساڵ، بۆیە ئەوان لە ریزبەندی ویلایەتە دوودڵەکاندا نەماونەتەوە. لە بەرامبەریشدا ویلایەتەکانی وەک ویسکنسن و مینیسۆتا لە بەرەی دیموکراتەکانەوە چوونەتە بەرەی کۆمارییەکان.  چوار رۆژ بەر لە دەنگدانی گشتی لە هەڵبژاردنەکانی ٢٠١٦ دا، رێژەی پێشکەوتنی کلنتن بەسەر ترەمپدا لە راپرسییەکان، گەیشتە ٥ خاڵ، بەڵام ئێستا هەندێک راپرسی رێژەی سەرکەوتنی بایدن بە ٨ خاڵ پێشاندەدەن.  دۆناڵد ترەمپ دەتوانێ لە هەڵبژاردنەکاندا سەرکەوتن بەدەست بهێنێت، ئەگەرچی ویلایەتەکانی وەک میشیگان، بێنسلڤانیا و ویسکنسن لەدەستبدات، بەمەرجێک لە فلۆریدا، ئاریزۆنا و کارۆلاینای باکوور، سەرکەوتن مسۆگەر بکات و نیڤادا و نیوهامشێر، دەنگ بەو بدەن.