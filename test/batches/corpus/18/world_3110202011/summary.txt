هەردوو بەربژێری هەڵبژاردنی سەرۆکایەتیی ئەمریکا، دۆناڵد ترەمپ، نوێنەری کۆمارییەکان و جۆ بایدن، نوێنەری دیموکراتەکان، لە رۆژە یەکلاکەرەوەکەی دەنگدانی ئەمریکییەکان، ژمارەیەک ویلایەتیان هەیە، کە پێشتر بۆ ئەوان خۆیان یەکلاییکردووەتەوە و لە مێژوودا کۆماری یان دیموکرات بوون. بەڵام ژمارەیەک ویلایەتیش هەن ئەو مەیلە راستەوخۆیەیان بۆ هیچ کام لە بەربژێرەکان نییە و بەوەش بە ویلایەتە ' یەکلاکەرەوەکان ' یان ' دوودڵەکان ' ناودەبرێن.