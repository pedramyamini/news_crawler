ئیدریس دێبی ئیتنۆ تازە بە سەرۆکی وڵاتەکە هەڵبژێردرابووەوە، سوپای چاد دەڵێت، لەشەڕ لەگەڵ گرووپە چەکدارەکان لە باکووری ساحل برینداربووە و بەهۆی سەختیی برینەکەیەوە گیانی لەدەستداوە.     سوپای چاد ئاماژەی بەوەشکردووە، ئەنجوومەنێکی سەربازی بە سەرۆکایەتیی کوڕەکەی شوێنی دێبی دەگرێتەوە.   جەنەراڵ عەزیم بێرماندۆوا، گوتەبێژی سوپای چاد رایگەیاند، دێبێ "دوایین هەناسەی خۆی بۆ بەرگریی لە سەروەریی نەتەوەکەی بەختکرد. "  دێبی لە ساڵی ١٩٩٠ دەسەڵاتی گرتەدەست و یەکێکە لەو سەرکردانەی کە درێژترین ماوەی سەرکردایەتیی لە ئەفریقیا هەبووە.     ئەو گرووپە چەکدارانەی دژی دەسەڵاتی دێبی بوون، لە رۆژی هەڵبژاردن لەسەر هێڵەکانی پێشەوە لە باکووری لیبیا هێرشیان کردە سەر سوپای چاد و لە رۆژانی دواتریشدا سەدان کیلۆمەتر بەرەو بیابانەکانی ئەو وڵاتە پێشڕەوییان کرد.