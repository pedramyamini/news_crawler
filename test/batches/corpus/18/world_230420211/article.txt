گوندەکە لەسەر گردێکی بەرزە و هەڵگرتنی دەبەی ئاو بۆ مرۆڤ کارێکی قورسە چونکە رێگەی گوندەکە تاوەکو دەگاتە شوێنی سۆندەی ئاوەکە، دوورە.  لە کاژێر چواری بەیانییەوە، خەڵکی ئەو گوندە مەکسیکیە لەگەڵ گوێدرێژەکانیان بەرەو شوێنی پڕکردنی ئاو بەڕێدەکەون. هەندێکیان لەکاتی گەڕانەوەدا، یەک کاژێریان پێدەچێت، چونکە رێگەکەیان هەورازێکی سەختە.  کانوونی یەکەمی ساڵی رابردوو، حکومەتی مەکسیک دامەزراندنی زیاتر لە ٢٠ هەزار تەنکیی ئاوی راگەیاند کە ئاوی باران کۆدەکەنەوە؛ بەڵام ئەو خانووانەی کە بەڵگەنامەی خاوەندارێتییان نییە، ئاویان پێ نادرێت.  بەگوێرەی لێکۆڵینەوەیەکی زانکۆی شاری مەکسیکۆی پایتەختی مەکسیک، نزیکەی ١٠ % ی دانیشتووانی ئەو وڵاتە سیستەمی دابەشکردنی ئاوی خواردنەوەیان نییە کە دەکاتە نزیکەی ١٢.٥ ملیۆن کەس و بەشی زۆریان لە ناوچە گوندنشینەکانن.