شارۆچکەی بیهاج کە بووەتە ناوەندێكی کۆچبەران، کۆچبەرێکی زۆر لەوێ گیریان خواردووە، دوو هەزار کەس لەو شارۆچکەیە گردبوونەوە و دەڵێن حکومەتی وڵاتەکەیان هیچی نەکردووە بۆ پاراستنی خەڵکی ناوچەکە لەو رووداو و تاوانانەی کۆچبەران لە شارۆچکەکە دەیکەن. رووداوەکانیش بە گوتەی ئەوان بەرزبوونەتەوە.  هەینی رابردوو ناڕەزایەتی لە کەمپێکی بیهاج لە بۆسنە بووە هۆی ئەوەی پۆلیسێک بە چەقۆ هێرشی بکرێتە سەر و پۆلیس بە زەبری هێز بڵاوەی بە خۆپێشاندانی کۆچبەران کرد.   دانیشتووانی شارۆچکەکەی بۆسنا داوا دەکەن هەموو کەمپەکانی کۆچبەران دابخرێن و رێگەش لە جموجۆڵ و هاتووچۆی نایاسایی کۆچبەران بگیرێت.   ئێستا ٣ هەزار کۆچبەر لەو شارۆچکەیە نیشتەجێن، زۆربەشیان خەڵكی پاکستان، ئەفغانستان و وڵاتانی باکووری ئەفریقان.