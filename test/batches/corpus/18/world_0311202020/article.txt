بەپێی داتاکانی گەورەترین نووسینگەکانی قومار لە بەریتانیا، لە نێویاندا "William Hill" و "Bet ٣٦٥ و Sky Bet , هەروەها نووسینگەی پادی پاوەری ئێرلەندی، هەلی سەرکەوتنی بایدن لە ویلایەتە دوودڵەکاندا لە ترەمپ زیاترە.  داتاکانی ئەو نووسینگانە دەریانخستووە، هەلی سەرکەوتنی بایدن لە ویلایەتی پێنسلڤانیا ٦٩ تاوەکو ٧١ لەسەدە، لەبەرامبەر ٣٦ تاوەکو ٣٥ لەسەد بۆ ترەمپ.  لە کاتێکدا ئەگەری سەرکەوتنی بایدن لە ویلایەتی جۆرجیا ٦٠ لەسەدە بەرامبەر ٤٨ لەسەد بۆ ترەمپ. نووسینگەکان هەمان ئەنجام لە ویلایەتی فلۆریداش دەردەخەن.  ئەمڕۆ سێشەممە، هەڵبژاردنەکانی ئەمریکا دەستیپێکرد و رکابەریی سەرەکی بۆ پۆستی چوار ساڵی داهاتووی سەرۆکی ئەمریکا، لە نێوان جۆ بایدن، بەربژێری پارتی دیموکرات و دۆناڵد ترەمپ، بەربژێری پارتی کۆماریدایە.  جیا لە نووسینگەکانی قومار، لە ناوخۆی ئەمریکاشدا زۆرینەی راپرسییەکان، سەرکەوتنی جۆ بایدن بەسەر ترەمپدا پێشاندەدەن، لە کاتێکدا سەرۆکی ئێستای ئەمریکا ئەمڕۆ لە دوا هەڵمەتەکانی هەڵبژاردندا، زۆر بە دڵنیاییەوە گوتی بۆ چوار ساڵی دیکەش لە کۆشکی سپیدا دەمێنێتەوە.