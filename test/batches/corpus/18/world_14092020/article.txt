ئاگرەکەی کالیفۆرنیا کەمتر لە مانگێک دەبێت کەوتووەتەوە، زیانی گیانی و ماددی دروستکردووە، هەرچی ئاگرەکەی ئۆریگنە، بەخێرایی بەربووەتە نێو ماڵ و موڵکی خەڵکی و زیاتر لە ٣٨٨٠ کیلۆمەتر چوارگۆشەی سووتاندووە.  بەرپرسانی بەرگریی شارستانی ویلایەتەکە هۆکاری خێراتەشەنەکردنی ئاگرەکە بۆ کەمی سەرچاوەی پێویست لە هێزی بەرگری و کەرستە بۆ کوژاندنەوەی ئاگرەکە دەگەڕێننەوە.  دروستبوونی پەڵە دووکەڵێکی رەش بەسەر ناوچە کەناراوییەکانی رۆژئاوای ئەمریکا و پیسکردنی ژینگە بەدەر لە زیانە گیانی و ماددییەکان، کێشەیەکی دیکەی ئەم ئاگرکەوتنەوانەی دواییە کە لە پاڵ قەیرانی کۆرۆنا و خۆپیشاندانە پڕ لە تووندوتیژییەکان، ئەمریکای بەخۆیەوە سەرقاڵکردووە.