رۆژی یەکشەممە ٢٦ی تەممووزی ٢٠٢٠ بڕیارەکەی حکومەتی بەریتانیا چووە بواری جێبەجێکردنەوە، بەشێک لە گەشتیارە ئیسپانییەکان دەڵێن "بڕیارەکە پشتگوێخستنی دۆخی ئەو گەشتیارانەیە کە لەوکاتەدا لە گەشتدا بوون بۆ لەندەن"، ئەمەش لەکاتێکدایە کە ئیسپانیا جارێکی دیکە قەدەخەی خستووەتەوە سەر مەیخانە، کەنار دەریاکان و شوێنی دیکەی گشتی.  دوای بڕیارەکەی بەریتانیا، ئیسپانیا رایگەیاند کە ڤایرۆسی کۆرۆنا لەژێر کۆنترۆڵدایە.  کەرتی گەشتیاری لە بەریتانیا ١٢ % ی کۆی داهاتی نێوخۆیی پێکدەهێنێت، بەهۆی قەدەخەی گەشت و کەرەنتینی گەشتیاران زیانی بەرکەوتووە، هەردوو وڵاتیش لە گفتووگۆدان لەسەر بڕیارەکەی حکومەتی بەریتانیا.  لەڕووی زۆریی ژمارەی تووشبووانی کۆرۆنا لەسەر ئاستی جیهان ئیسپانیا لە پلەی نۆیەم و بەریتانیا لە پلەی دەیەم دێن، هەرچەندە ژمارەی تووشبووانی ڤایرۆسی کۆرۆنا لە ئیسپانیا زیاترە، بەڵام ژمارەی گیانلەدەستدان بە ڤایرۆسەکە لە بەریتانیا زۆر زیاترە وەک لە ژمارەی گیانلەدەستدان لە ئیسپانیا، بەشێوەیەک کە لە بەریتانیا نزیکەی ٤٦ هەزار تووشبووی کۆرۆنا گیانیان لەدەستداوە و لە ئیسپانیا زیاتر لە ٢٨ هەزار تووشبوو.