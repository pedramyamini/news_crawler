دووکەڵی ئاگرەکە دەبێتە هۆی سووربوونەوەی چاو و قوڕگ، هاوکات کێشەی هەناسەدان بۆ بەشێک لە دانیشتووانی ئەو ناوچانە دروستدەکات کە ئاگرەکە لێیانەوە نزیکە. ئەوەش دۆخی تووشبووانی کۆرۆنای مەترسیدارتر کردووە.   پزیشکان و پسپۆڕانی تەندروستی نیگەرانن لەو دۆخە، توێژەرانی ئاگادار لە دۆخەکە دەڵێن، کاریگەریی دووکەڵەکە لەسەر کەسەکان وەک ئەوەیە رۆژانە هەشت جگەرەیان کێشابێت.   لە ٥٠ ساڵی رابردوودا ئاگرکەوتنەوە لە دارستانە چڕوپڕەکانی ئەمریکا بەشێوەیەکی بەرچاو زیادیکردووە، ساڵانە لە ئەمریکا ملیۆنێک و ٧٠٠ هێکتار زەوی دەسووتێت، ئەمەش شەش هێندەی ساڵی ١٩٧٠ یە.