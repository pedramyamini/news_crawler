بەپێی دوایین راپرسییەکان بۆ هەڵبژاردنی سەرۆکایەتیی ئەمریکا لەو شارە کە رۆژی ١ی تشرینی دووەمی ٢٠٢٠ لەلایەن کۆلێژی ئێمێرسۆن بڵاوکراوەتەوە، دیموکرات و کۆمارییەکان هەریەکەیان ٤٨ % ی دەنگەکان بەدەستدەهێنن.  لە ساڵی ٢٠١٦ دۆناڵد ترەمپ توانی بە بەدەستهێنانی ١٤ خاڵ لەو شارە سەرکەوتن بەدەستبهێنێت، ساڵی ٢٠٠٨ و ٢٠١٢ دەنگدەرانی ئەو شارە دەنگیان بە باراک ئۆباما دا و پۆستی سەرۆکایەتیی بەدەستهێنا.  لە ساڵی ١٨٨٨ یشەوە دەنگدەرانی ئەو شارە دەنگیان بە هەر بەربژێرێک دابێت، ئەو بەربژێرە بردوویەتییەوە، جگە لە دوو ساڵ نەبێت کە ساڵەکانی ١٩٠٨ و ١٩٥٢ بوون.  شارەکە زێدی هەریەکە لە مایک پێنس، جێگری سەرۆکی ئەمریکا و ئەیمی بارێت، ئەندامی تازە دەستبەکاربووی دادگای باڵای ئەمریکایە، بۆیە پێشبینی دەکرێت شارەکە دەنگیان بۆ کۆمارییەکان بێت.  ئەمەش لەکاتێکدایە، تاوەکو ئێستا براوەی هەڵبژاردنی سەرۆکایەتیی ئەمریکا بۆ ساڵی ٢٠٢٠ یەکلایی نەبووەتەوە و کێبڕکێیەکی تووند لەنێوان هەردوو بەربژێری سەرەکیی دیموکرات و کۆمارییەکان هەیە.