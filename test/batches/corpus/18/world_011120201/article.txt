وەزارەتی تەندروستیی ئیتاڵیا رایگەیاند؛ لە هەر ٧ کەس کە لە رۆژانی رابردووەوە پشکنینی کۆرۆنایان بۆ کراوە، یەکێکیان تووشی کۆرۆنا بووە.  جۆسێپێ کۆنتی سەرۆکوەزیرانی ئیتاڵیا رایگەیاند، تاوتوێی تووندکردنی رێکارەکان دەکەن بۆ هەوڵی کۆنترۆڵکردنی کۆرۆنا. لەلایەکی دیکەش خەڵك ناڕازین لە تووندکردنی رێکارەکان و لە رۆما خۆپێشاندان بەو بۆنەیەوە، کرا.   تاوەکو ئێستا ٦٨٠ هەزار کەس لە ئیتاڵیا تووشی کۆرۆنا بوون، ٣٨ هەزار و ٦١٨ تووشبوو بە ڤایرۆسەکە گیانیان لەدەستداوە، دووەم زۆرترین گیانلەدەستدان بە ڤایرۆسەکە لە ئەوروپا لە ئیتاڵیا تۆمارکراوە.