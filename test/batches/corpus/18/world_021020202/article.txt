ئەو ساڵی ٢٠١٦، واتە لە دوا هەڵبژاردنی سەرۆکایەتی وڵاتدا. لە کاتێکدا هەموو راپرسی و پێشبینییەکان لە بەرژەوەندی هیلاری کلنتن بوون و پێشبینی سەرکەوتنی هیلارییان بەسەر دۆناڵد ترەمپدا دەکرد، تاکە کەس بوو دەیگوت: ترەمپ هەڵبژاردنەکان دەباتەوە. ئەوەی روویدا، ئەوەبوو کە قسەکانی مامۆستاکەی مێژوو راست دەرچوو و ترەمپ بووە سەرۆکی وڵات.  لیکتمان ئەستێرەناس نییە و پشت بە لێکدانەوە نەزانراوەکان بۆ بۆچوونەکانی نابەستێت، کاتێک باس لە دەرچووی بەربژێرێکی سەرۆکایەتی ئەمریکا دەکات. بەڵکو ئەو دانەری پرۆگرامێکی تایبەت بە ناوی " ١٣ کلیلەکە". لەو پرۆگرامەدا هەڵسەنگاندن بۆ کاریگەریی بابەتەکانی کۆمەڵایەتی، ئابووری، سیاسی، میدیایی و کەسایەتیی بەربژێرەکان دەکات و لەسەر بنەمای ئەو هەڵسەنگاندنانە، لێکدانەوەی خۆی بۆ ئەگەری دەرچوونی هەر سەرۆکێک دەکات.  بۆ هەڵبژاردنەکانی مانگی تشرینی دووەمی ئەمساڵ، لیکتمانی ٧٣ ساڵ، پێشبینی خۆی بۆ براوەی پۆستی سەرۆکی ئەمریکا راگەیاندووە.  لیکتمان لەبارەی نهێنی کارەکەیەوە بۆ پێشبینی براوەی هەڵبژاردنەکان دەڵێت: "نهێنییەکە ئەوەیە کە تۆ دەبێ چاوت بخەیتە سەر وێنە گەورەکە، کە بریتییە لە هێز و توانای بەربژێرەکان، نابێ چاوت لەسەر ئەنجامی راپرسییەکان، رەخنەگران و ئاڵووێرە رۆژانەکانی دەنگدانی خەڵک بێت".  لە لێدوانی بۆ رۆژنامەی ' نیویۆرک تایمز ' پێشبینییەکانی خۆی بۆ براوەی هەڵبژاردنەکانی سەرۆکایەتی بە هاوکاری لەگەڵ پیاوێکی رووسی بەناوی ڤلادیمێر کیلیس بۆروک گەڕاندووەتەوە، کە پسپۆری پێشبینی بوومەلەرزەکانە.  وەک ئەو رایگەیاندووە، هەردووکیان توانا و زانستی خۆیان تێکەڵکرد و توانییان پرۆگرامی ١٣ کلیلەکە دروست بکەن.  لیکتمان ئەمجارە قسەی بۆ کەناڵی ' سی ئێن ئێن ' ی ئەمریکی کردووە، لەبارەی پێشبینی براوەی هەڵبژاردنەکانی سەرۆکایەتی لە رۆژی ٣ی تشرینی دووەمی ئەمساڵدا.  ئەو وەک ئاشكرایکردووە جارێکی دیکە گەڕاوەتەوە بۆ هەڵسەنگاندن لەسەر بنەمای کارکردن بەپێی ١٣ کلیلەکە. لە ئەنجامدا بەدڵنیاییەوە دەڵێت " ١٣ کلیلەکە پێمان دەڵێن ئەمساڵ، دۆناڵد ترەمپ هەڵبژاردنەکان دەدۆڕێنێت و کورسییەکەی لە کۆشکی سپی لەدەستدەدات لە بەرژەوەندی جۆ بایدن".