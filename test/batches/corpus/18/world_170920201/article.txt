ئاسمانی ئەم دۆڵە کە شەوی بەسەردا دێت، پڕ دەبێت لە ملیۆنان ئەستێرەی گەشاوە، کە هەر حەزدەکەی سەیری بکەیت.  جۆرجیا فاسۆلینۆ لە میلان دەژی، ماڵێکیشی لە لیگنان هەیەو هەر لە منداڵییەوە هاتووچۆی ئەم  شوێنە سەرنجڕاکێشەی کردووە. ئەو دەڵێت "کە تاریک دەبێت دێینە دەرەوە، لە شەودا کە رووناکی نامێنێت، وەکو ئەوە وایە خۆشت لەناو ئاسمانێکی پر ئەستێرەدا بیت. بەراستی هەستێکی تەواو جیاوازە".  لە دۆڵەکەدا وێستگەیەکی ئەستێرەبینین هەیە کە لیکۆڵینەوەی زانستی تێدا ئەنجام دەدرێت.  ئەندریا بێرناگۆزی، لێکۆڵەرە لە وێستگەکە دەڵێت "ئاسمانی سەینت بارتێلێمی کە وایکرد بڕوانامەی ستارلایت ستێللار پارک بەدەستبهێنێت ئەوە نیشاندەدات کە نەک تەنیا ئاسمانێکی جوان و شاهانەیە بۆ بینین، بەڵکو یارمەتیشمان دەدات لە دەوڵەمەندکردنی لێکۆڵینەوە زانستییەکانمان".  لەگەڵ ئەوەی لیگنان ئێستا شوێنێکی گرنگی لێکۆڵینەوەی زانستییە، زۆر گەشتیاریش بۆخۆی رادەکێشێت کە خوازیاری بینینی جوانیی ئاسمانی ئەم ناوچەیە دەکەن.  جیۆڤانا فاتیگوسۆ، گەشتیاری ناوچەکەیە و دەڵێت "هەستم کرد کە خاڵێکی زۆر بچووکم لەچاو گەورەیی ئەم گەردوونە کاتێک سەیری ئاسمانم دەکرد لێرە".   ئەم ناوچەیە بەهۆی جوانیی دیمەنەکەی بە یەکێک لە جوانترین شوێنەکانی ئەستێرەبینین دەستنیشانکراوەو سەرنجی گەشتیارانی راکێشاوە، گەشتیارێکی زۆر بۆ بینینی دیمەنەکان و بەسەربردنی کاتێکی ئارام سەردانی ئەم دۆڵەی ئیتاڵیا دەکەن.