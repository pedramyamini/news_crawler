لە دانیشتنێکی فەرمی لیژنەی پەیوەندییەکانی پەرلەمانی ئەوروپا لەگەڵ عێراق و بە ئامادەبوونی بەڕێوەبەری بەشی کەنداو و عێراق لە ئۆفیسی سیاسەتی دەرەوەی یەکێتیی ئەوروپا و پەرلەمانتارانی یەکێتیی ئەوروپا، نوێنەری حکومەتی هەرێمی کوردستان لە یەکێتییەکە گوتارێکی لەسەر دوایین پێشهات و گۆڕانکارییە گرنگەکانی هەرێمی کوردستان و عێراق پێشکێش کرد و رایگەیاند، هەرێمی کوردستان پشتگیری لە هەڵبژاردنی پێشوەختی عێراق دەکات.