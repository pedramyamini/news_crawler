زیادبوونی ژمارەی تووشبووانی کۆرۆنا وایکردووە کە شوێن بۆ تووشبووانی نەخۆشیغەکانی دیکە لە یەکەکانی چاودێری چڕ نەمێنێت. لە ٤٩ % ـی کۆی قەرەوێلەکانی نەخۆشخانەکانی ئیتاڵیا تووشبووانی کۆرۆنایان لەسەر خەوێنرابوو.   هاوشێوەی کاتی شەپۆڵی یەکەمی کۆرۆنا، هەرێمی لۆمباردی دووبارە بووەتەوە بە مۆڵگەی بڵابوونەوەی پەتاکە و ژمارەیەکی زۆر لە هاووڵاتیانی تووشی کۆرۆنا بوون.   هێشتاش نەخۆشخانەکانی ئەو هەرێمە بەشەکانی چارەسەریی منداڵان، چارەسەری بەساڵاچووان و بەشی نەشتەرگەریان لابردووە بۆ ئەوەی شوێن بۆ تووشبووانی کۆرۆنا بکەنەوە.   تاوەکو ئێستا لە ئیتاڵیا سەرووی ٩٦٠ هەزار تووشبوو تۆمارکراون و لانیکەم ٤١ هەزار و ٧٥٠ یان گیانیان لەدەستداوە. لە ریزبەندی وڵاتانیش ئیتاڵیا لە پلەی ١١ ـەیەمە بۆ زۆری ژمارەی تووشبووانی کۆرۆنا.   هەروەها لە سەرانسەری جیهان ژمارەی تووشبووانی کۆرۆنا گەیشتووەتە ٥١ ملیۆن و ٢٤٥ هەزار و ٢٣٣ کەس. لەو ژمارەیە ملیۆنێک و ٢٩٦ هەزار و ٣٢٦ کەس گیانیان لەدەستداوە و ٣٠ ملیۆن و ٥٦ هەزار و ١٠٢ کەس چاکبوونەتەوە.