ئیدارەی بایدن لە چوارچێوەی دەسەڵاتەکانی، هەڵمەتێکی تایبەت بە دابینکردنی خەرجی بەخاکسپاردنی مردووانی کۆرۆنای دەستپێکردووە.  بیلامی دەڵێت: "ئەم هاوکارییە خەموخەفتی لەدەستدانی باوکمان کەمدەکاتەوە. ئێمە سوپاسی حکومەت دەکەین. ئەمە هاوکارییەکی دارایی زۆر باشە بۆ دایکم کە زۆر پێویستیەتی".  بڕی هاوکارییەکە نۆ هەزار دۆلارە، تاکە مەرجی وەرگرتنیشی، بەڵگەی نەخۆشخانەیە کە قوربانییەکە بە کۆرۆنا مردووە. نە باری ئابووریی خێزان و نە بڕی مووچە، لەبەرچاوناگیرێت.  هاری کلۆس، سەرۆکی کۆمەڵەی نیشتمانیی ئەمریکا بۆ کاروباری بەخاکسپاردن دەڵێت: "ئەمە یەکەمجارە کە کۆمەڵەی نیشتمانیی ئەمریکا بۆ کاروباری بەخاکسپاردن پارەی بەخاکسپاردنی مردووانی نەخۆشییەکان دابینبکات".  تاوەکو ئێستا لە ئەمریکا زیاتر لە ٥٧٥ هەزار کەس بەکۆرۆنا گیانیان لەدەستداوە. بۆ ئەوەی ئیدارەی بایدن خەرجی بەخاکسپاردنیان بدات پێویستی بە زیاتر لە ٥ ملیار و ١٠٠ ملیۆن دۆلارە؛ ئەوە جگە لەو راستییەی کە مردووانی کۆرۆنا لە هەڵکشاندان.  پێشتر لە ساڵی ٢٠١٧ لە سەردەمی ئیدارەی دۆناڵد ترەمپدا، هاوکاری دارایی بۆ دابینکردنی خەرجی بەخاکسپاردنی قوربانییانی گەردەلوول و رەشەباکان تەرخانکرا، بڕی هاوکارییەکەش زیاتر لە ٢ هەزار و ٦٠٠ دۆلار بوو.