ژان کاستێس، سەرۆکوەزیرانی فەرەنسا رایگەیاند، بڵاوبوونەوەی زیاتری ڤایرۆسی کۆرۆنا ئاماژەیەکی روونە لەسەر خراپتربوونی بارودۆخی تەندروستیی وڵات، بەڵام بە دووریشی زانی کەرەنتینی گشتی بەسەر وڵاتدا بسەپێنرێتەوە.  سەرۆکوەزیرانی فەرەنسا ئاشکرای کرد، بڵاوبوونەوەی ڤایرۆسی کۆرۆنا کەمتر نەبووەتەوە و چەند مانگێکی دیکەش بەردەوام دەبێت.  ژان کاستێس دەڵێت، "دەبێت بەبێ ئەوەی پێویست بکات قەدەخەی هاتوچۆ بسەپێنینەوە، خۆمان لەگەڵ ڤایرۆسەکەدا بگونجێنین".  لە ماوەی ٤٨ کاژێری رابردوودا ٩ هەزار و ٨٤٣ کەس لە فەرەنسا تووشی ڤایرۆسی کۆرۆنا بوون، ئەوەش بە ژمارەیەکی پێوانەیی نوێ بۆ ئەو وڵاتە هەژمار دەکرێت.   تاوەکو ئێستا زیاتر لە ٣٦٠ هەزار تووشبووی ڤایرۆسەکە لە فەرەنسا تۆمارکراون و لەو ژمارەیەش زیاتر لە ٣٠ هەزار کەس گیانیان لەدەستداوە.