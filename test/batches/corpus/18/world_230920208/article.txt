بەرنامەکە ناونراوە ئەپڵیکەیشنی ئاگاداری کۆرۆنا "Corona - Warn - App"، لە مانگی حوزەیرانەوە ١٨ ملیۆن جار دابەزێندراوە، بەرنامەکە وەکو تۆڕێکی کۆمەڵایەتی وایە، حکومەت پشکنینە پۆزەتیڤەکان بۆ تووشبووان دەنێرێتەوە، کەسە نزیکەکانی لەو پشکنینە ئاگاداردەبنەوە و خۆیان دەپارێزن.  یەنس سپان، وەزیری تەندروستیی ئەڵمانیا لە کۆنفرانسێکی رۆژنامەڤانیدا داوایکرد هەموو ئەڵمانییەک ئەو ئەپڵیکەیشنە دابەزێنن.  لە ١٠٠ رۆژی یەکەمی بەکارهێنانی ئەپڵیکەیشنەکەدا، ١.٢ ملیۆن پشکنینی کۆرۆنا لە رێگەیەوە بۆ خاوەنەکانیان نێردراونەتەوە.  تاوەکو ئێستا پێنج هەزار کەس کە پشکنینەکانیان پۆزەتیڤ بووە، تکایان لە کەسە نزیکەکانیان کردووە بۆ سەلامەتیی خۆیان لێیان نزیکنەبنەوە.  ئەڵمانیا چاوی لەوەیە ئەو بەرنامەیە بە ئەوروپی بکات، کە لە رێگەی بلوتوسەوە لەگەڵ کەسانی دەورووبەر دەبەسترێتەوە.  ئێستا زیاتر لە ٩٠ % ی تاقیگەکان لە ئەڵمانیا بەو ئەپڵیکەیشنەوە بەستراونەتەوە و پشکنینی خەڵکی تێدا بڵاودەکەنەوە.