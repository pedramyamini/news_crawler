شالێنبێرگ دوای ئەوەی رۆژی دووشەممە ١٢ی تشرینی یەکەم لە لۆکسەمبۆرگ لە کۆبوونەوەی وەزیرانی دەرەوە لەگەڵ هاوتا ئەوروپییەکانی کۆبووەوە، تووشی ڤایرۆسەکە بووە.  حکومەتی نەمسا بە دڵنیاییەوە رایگەیاندووە، وەزیرەکەیان لە کۆبوونەوەی یەکێتیی ئەورووپا تووشی کۆرۆنا بووە، "چونکە بەر لە کۆبوونەوەکە هیچ نیشانەیەکی نەبوو، رۆژانەش پشکنینی بۆ دەکرا".  دوو رۆژی دوای کۆبوونەوەکەی یەکێتیی ئەوروپا، ئەو وەزیرە بەشداریی لە کۆبوونەوەی کابینەی حکومەتی نەمساش کردووە، بەڵام هەموو وەزیرەکان ئەوکات ماسکیان پۆشیبوو.  دوو هەفتە لەمەوبەریش کەسێکی نزیک لە سباستیان کورزی راوێژکاری نەمسا تووشی کۆرۆنا بوو.