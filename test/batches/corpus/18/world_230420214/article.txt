هەرچەندە حکومەتی بەریتانیا ناچار نییە کاردانەوەی دژی حکومەتی چین هەبێت، بەڵام دەنگدانی پەرلەمانتارانی بەریتانیا لەسەر ئەو پرسە پەیوەندییەکانی نێوان ئەو دوو وڵاتە بەرەو لاوازی دەبات.  لە وەڵامدا باڵیۆزخانەی چین لە بەریتانیا پەرلەمانتارانی بەریتانیا بەوە تۆمەتبار دەکات کە بەو کارەیان ئامادەکاری دەکەن بۆئەوەی "هێرش بکەنە سەر چین و نێوبانگی لەکەدار بکەن".  نیگێل ئادەمس، وەزیری دەوڵەتی بەریتانیا بۆ ئاسیا ئاماژەی بەوە کردووە کە بەڵگەی باوەڕپێکراو لەبارەی کارکردنی زۆرەملێ، کامپی دەستبەسەرکردن و بەئامانجگرتنی گرووپە ئیتنیکییەکان بەشێوەیەکی بەرفراوان هەیە.  نوسرەت غەنی، پەرلەمانتاری بەریتانی دەڵێت "کارەکە لێرەدا ناوەستێت. ئێمە ناتوانین وەکو پێشوو بەردەوامی بە بازرگانی لەگەڵ چین بدەین لەکاتێکدا ئەم کارە دڕندانانە بەردەوامییان هەیە. ئێستا پێویستە لەسەر حکومەیش کە کاردانەوەی بەپەلە بنوێنێت"، بۆئەوەی دڵنیابن لەوەی کە ئەو کەلوپەلانەی بەدەستیان دەگات لەلایەن ئەو ئویگورانەوە دروستنەکراوە کە بەزۆر ناچار بە کارکردن کراون.  مانگی ئاداری ئەمساڵ حکومەتی بەریتانیا سزای چوار بەرپرسی چینی دا کە ئەوان پێیانوایە ئەو بەرپرسە چینیانە بەشدارن لە پێشێلکارییەکانی هەرێمی شینجیانگ.  باڵیۆزخانەی چین لە بەریتانیا ئیدانەی ئەو کارەی پەرلەمانتارانی بەریتانیای کردووە و بانگەشەی "جینۆساید" لە شینجیانگ بە "درۆی هەرە ناپەسەندی سەدەیە؛ سوکایەتییە بە گەلی چین و شکاندنێکی تەواوی یاسای نێودەوڵەتییە".  چین تۆمەتەکان رەتدەکاتەوە و رەفتارەکانی لەگەڵ گەلی ئویگور، کە زۆرینە موسڵمانن، بە: رووبەڕووبوونەوەی تیرۆر و تووندوتیژی، نەهێشتنی تووندڕەوی و دژایەتیی جوداخوازی" ناودەبات.  لە وەڵامی سزاکانی بەریتانیا، چین ١٠ کەس و لایەنی بەریتانیی سزاداوە، کە پێنج پەرلەمانتار لەنێویاندان. تیم لۆگتۆن، یەکێک لەو پێنج پەرلەمانتارە بە باڵیۆزخانەی چینی گوتووە، بەو سزایانە تەنیا وزەی زیاد دەکات.  بەشی زۆری کەمینە و موسڵمانانی ئویگور کەوتوونەتە هەرێمی شینجیانگ لە رۆژئاوای وڵاتەکە، دەسەڵاتدارانی چین بە چەوساندنەوەیان تۆمەتبار دەکەن.  بەر لە ئەنجوومەنی نوێنەران، ئەنجوومەنی پیران ئەم پرۆژەیەی تێپەڕاندووە و تەنیا واژۆی ترەمپ ماوە بەرلەوەی سزاکان بچنە واری جێبەجێکردنەوە.  موسڵمانانی ئویگور یەکێکن لەو ٥٥ کەمینانەی بە فەرمی ناسێندراون و لە چین دەژین، ژمارەیان ١١ ملیۆن و ٣٠٣ هەزار کەسە، موسڵمانەکان لە رووسی و ئۆزبەکی تورک و ئوسترالی و ئەمریکی پێکهاتوون.  موسڵمانان بەشێوەیەکی گشتی لە چین لەنێوان ٦٠ بۆ ٨٠ ملیۆن کەسن، نزیکەی ٢.٨٥ % ی ژمارەی دانیشتووانی چین پێکدەهێنن، کە ژمارەی دانیشتووانی چین ملیارێک و ٣٩٣ ملیۆن کەسە.