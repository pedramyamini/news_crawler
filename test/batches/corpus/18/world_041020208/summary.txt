هەڵگیرسانەوەی جەنگی نێوان ئازەربایجان و ئەرمینیا لەسەر هەرێمی ناگۆرنۆ قەرەباخ، جیا لە بەردەوامییەکەی، تووندتر دەبێت. هیچ کام لە داوا و بانگەوازە نێودەوڵەتییەکان بۆ راگرتنی شەڕەکە، نەبوونەتە هۆکاری ساردبوونەوەی پێکدادانە گەرمەکانی بەرەکانی شەڕ. هەر لایەنە و داتا و ژمارەی جیاواز لەسەر کوژراوان و قوربانییەکانی بەرامبەرەکەی بڵاودەکاتەوە. بەرەکانی جەنگیش رووداوی زیاتر و دەستتێوەردانی زیاتر بەخۆوە دەبینن، لە شەپۆلی بەکرێگیراوە سوورییەکانەوە بۆ نێو سەنگەرەکانی ئازەربایجان و ئەرمینیاش لە جەنگەکەدا، تاوەکو رووبەڕووبوونەوە و هێرشە ئاسمانییەکانی درۆن، کە خەریکە رۆڵی یەکجار گەورە لە یەکلاکردنەوەی ململانێکاندا دەبینن.