بەپێی راگەیێندراوی یەکێتیی ئەوروپا، ئەنریک مۆرا بە نوێنەرایەتیی جۆزڤ بۆرێل، سەرۆکی سیاسەتی دەرەوەی یەکێتیی ئەوروپا سەرۆکایەتیی کۆبوونەوەکە دەکات.  ئەمریکا کۆبوونەوەکەی بە هەنگاوێکی ئەرێنی ناوبردووە. نێد پرایس، گوتەبێژی وەزارەتی دەرەوەی ئەمریکا دەڵێت، "ئێمە لە هەفتەکانی رابردوو بە روونی گوتوومانە ئامادەی دەستپێکردنەوەی پابەندییەکانمانین بە رێککەوتنەکە، ئەگەر ئێرانیش پابەند بێت. ئەمریکا لەمبارەیەوە لەگەڵ وڵاتانی ئەندام لە رێککەوتنی ئەتۆمی گفتوگۆی کردووە".  لە بەرامبەردا ئێران سوورە لەسەر ئەوەی کە ئەمریکا دەبێت هەنگاوی یەکەم بنێت و هەموو گەمارۆکانی سەر ئەو وڵاتە هەڵبگرێت.