دەیڤد ئەندال لە سەرەتاکانی مانگی ئۆکتۆبەر تووشی ڤایرۆسی کۆرۆنا بوو، کە دۆخی تەندروستی خراپ بوو، هەڵبژاردنی پێشوەختە لە ئەمریکا دەستیپێکردبوو، دەیڤد مرد و بەڵام ناوەکەی هێشتا لەسەر کاخەزی دەنگدان بوو.  ماڵباتی دەیڤد دەڵێن کەس هێندەی ئەو خۆپارێزیی نەدەکرد. دەیڤد تەمەنی ٥٥ ساڵ بوو، لەگەڵ بڵاوبوونەوەی کۆرۆنا زۆر هۆشیاربوو، خۆی لە دۆستە نزیکەکانیشی بەدووردەگرت بۆ ئەوەی تووشی کۆرۆنا نەبێت.   بەربژێرە کۆچکردووەکە ٣٥ % ی دەنگی نوێنەرانی لە ویلایەتەکەی بەدەستهێنا. پات ئاندال، دایکی دەیڤد دەڵێت "دەیڤد هیوایەتی ئەوەبوو بگاتە ئەنجوومەن، زۆر شت هەبوون ئەو هیوای بۆ دەخواست".   کۆمارییەکان بەنیازن لەرێگەی لیژنەیەکەوە کەسێک بۆ شوێنی بەربژێرە کۆچکردووەکە دابنێن. داکۆتای باکوور بە ناوچەیەکی گەرمی بڵاوبوونەوەی کۆرۆنا لە ئەمریکا دەناسرێت، لەماوەی کەمتر لە ٤٨ کاژێر لە دەستپێکی ئەو مانگەدا ٨٤٤٠ کەس لەو ویلایەتە تووشی کۆرۆنا بوون.