بارسا میوانداری لێڤانتی کرد و لە خولەکی ٤ دا مێمفێس دێپای لە کۆششێکی تاکەکەسیدا لێدانێکی سزای بەدەستهێنا و هەر خۆیشی سەرکەوتووانە جێبەجێیکرد و گۆڵی پێشکەوتنی بۆ بارسا  تۆمارکرد.  کەتەلۆنییەکان سووربوون لەسەر تۆمارکردنی گۆڵی زیاتر، لوک دییۆنگی هۆڵەندی تۆپێکی جوانی لە دێستەوە پێگەیشت و توانی گۆڵی دووەمی بارسا بکات، کە گۆڵی یەکەمی خۆی بوو بە درێسی بلاوگرانا تۆماریبکات.  کوڕانی کۆمان، کە بەهۆی سزادانەوە ئامادە نەبوو، تینووی گۆڵکردنیان نەشکابوو، چەندین دەرفەتی دیکەیان دروستکرد، بەڵام نەیانتوانی گۆڵ بکەن، کە لە یەکێکیاندا پیکێ بەشێوەیەکی سەیر گۆڵێکی لەدەستدا، ئینجا گاڤی بەتەنیا لەگەڵ ئیتۆر فێرناندێزی گۆڵپارێزی لێڤانتی مایەوە و نەیتوانی گۆڵ بکات، دوای ٤ خولەک ئیتۆر دێپایشی لە گۆڵێکی دیکە بێبەشکرد.  خولەکی ٨١ ساتێک خۆش بوو بۆ کەتەلۆنییەکان، کاتێک ئانسۆ فاتی دوای ١١ مانگ دوورکەوتنەوە، بە درێسی لیۆنێل مێسی و لەنێو چەپڵەڕێزانی هاندەران و خانەوادەکەیەوە گەڕایەوە نێو یاریگە، کە تەنیا ٩ خولەکی پێویست بوو بۆ ئەوەی گۆڵی سێیەم بۆ بارسێلۆنا تۆماربکات و ببێتە باشترین یاریزانی یارییەکەش.  فاتی بەدڵخۆشی یاریگەی جێهێشت و هیوا و گەشبینیشی بە هاوڕێکانی بەخشییەوە.  بارسێلۆنا بەم بردنەوەیە ژمارەی خاڵەکانی گەیاندەە ١٢ خاڵ و گەیشتە پلەی شەشەمی ریزبەندیی خولەکە، لێڤانتیش بە ٤ خاڵ لە پلەی ١٧ ـەم مایەوە.