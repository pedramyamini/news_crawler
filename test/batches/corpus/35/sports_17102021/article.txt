واندا لە ستۆریی ئینستاگرامەکەی نووسیوویەتی " بەهۆی سۆزانییەکەوە خێزانێکی دیکەت تێکدا. "، کە بەپێی راپۆرتە رۆژنامەڤانییەکان مەبەست لێی ناپاکی ماورۆ ئیکاردیی هاوژینیەتی و پەیوەندیی لەگەڵ خانمێکی دیکە هەبووە.  پێشتر واندا نارا، بەهۆی ماورۆ ئیکاردییەوە ماکسی لۆپێزی هاوڕێی بەجێهێشت و ژیانی هاوژینیی لەگەڵ ئیکاردی پێکهێنا و بووە بەڕێوەبەری کارەکانی یاریزانەکەش و رۆڵی گەورەی لە گواستنەوەی یاریزانەکە بۆ پاریس سانجێرمان بینی.  هاوژینی ئیکاردی لە دوای بڵاوکردنەوەی ئەو پۆستەی سەرجەم وێنەکانی ئیکاردیی لە ئینستاگرامەکەیدا سڕییەوە، ئەمەش لەنێو میدیای جیهاندا کاردانەوەی زۆری بەدوای خۆیدا هێنا.  چەند راپۆرتێکی رۆژنامەڤانی ئاماژەیان بۆ ئەوەکردووە، ماورۆ ئیکاردی پێشتر پەیوەندیی لەگەڵ خانمە نمایشکارێکی ئەرجەنتینی هەبووە، هەندێک لە سەرچاوەکانیش ئاماژە بۆ ئەوە دەکەن کە ئیکاردی سێکسی لەگەڵ هاوژینی کەیلۆر ناڤاس، گۆڵپارێزی پاریس سانجێرمان کردووە، بەڵام تاوەکو ئێستا هیچ شتێکی فەرمی لەم بارەیەوە بڵاونەکراوەتەوە.  ماورۆ ئیکاردی ناوبانگێکی باشی لەنێو هاندەرانی ئەرجەنتنیدا نییە، بەهۆی ئەوەی کە بووەتە هۆکاری ئەوەی واندا نارا واز لە ماکسی لۆپێزی، یاریزانی پێشووی هەڵبژاردەی ئەرجەنتین بهێنێت بۆ ئەوەی ژیانی هاوژینی لەگەڵ ئەو پێکبێنێت.  ئیکاردی لەم وەرزەدا ١١ یاریی بۆ پاریس سانجێرمان ئەنجامداوە، ٣ گۆڵی بۆ یانەکە تۆمارکردووە.