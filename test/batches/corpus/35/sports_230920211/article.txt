کەریم بنزیما، کەمتر لە ٣ خولەکی پێویست بوو بۆ ئەوەی تۆڕی مایۆرکای میوان بهەژێنێت.   پایتەختییەکان نیازی گۆڵی زیاتریان هەبوو، ئاسینسیۆ لە خولەکی ٢٤ گۆڵی دووەمی بەدەستهێانا، بەڵام دوای کەمتر لە خولەکێک لی کانگ ئینی یاریزانی کۆری سوپرایزێکی بۆ کۆرتوا هەبوو، کاتێک دوای کۆششێکی تاکەکەسی جوان، لە دەرەوەی هێڵی سزاوە تۆپێکی خستە نێو تۆڕی گۆڵەکەی.  یارییەکە بە کراوەیی مایەوە و دوای ٤ خولەک ئاسینسیۆ پاسێکی لە بنزیماوە پێگەیشت و گۆڵی دووەمی خۆی و سێیەمی یانەکەی تۆمارکرد.  لە نیوەی دووەمدا ئاسینسیۆ رۆژێکی مێژوویی بۆ خۆی تۆمارکرد و گۆڵی هاتریکی بەدەستهێنا.  کەریم سەلماندی کە سەرکردەی مەدریدییەکانە، کاتێک لە خولەکی ٧٧ گۆڵی پێنجەمی ریالی تۆمارکرد، کە تاوەکو ئێستا لە ٦ یارییدا ٨ گۆڵ و ٧ ئاسیستی هەیە.  ڤینیسیوس ئەگەرچی لەم یارییەدا گۆڵی نەکرد، بەڵام ئاسیستێکی جوانی بۆ ئیسکۆ کرد و ئەویش ژمارەی گۆڵەکانی ریالی گەیاندە نیو دەرزەن.   مەدریدییەکان، کە پێشەنگی خولەکەن بە پێکەنینەوە چوونە دەرەوە و کوڕانی مایۆرکاش بە دڵێکی پڕ لە حەسرەتەوە سانتیاگۆ برنابیۆیان جێهێشت.