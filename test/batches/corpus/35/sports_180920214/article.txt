جێنەوای سیانزدەمی ریزبەندیی لە یەکەم یارییدا میوانداری فیۆرێنتینای نۆیەم دەکات، کە ئەمەی دوایی دوایین دوو یاریی خۆی لە تۆرینۆ و ئاتالانتای بردووەتەوە و هەوڵدەدات بەردەوام بێت لەسەر ئاستە باشەکەی، جێنەواش دوای دۆڕاندنی دوو یاریی یەکەمی، لە گەڕی رابردوودا لە کالیاری بردووەتەوە و خوازیارە ئەمڕۆش بە بردنەوەی ٣ خاڵی دیکە، چەند هەنگاوێک لە ریزبەندیدا بچێتە پێشەوە.  ئینتەرمیلانی پاڵەوانی وەرزی رابردوو لەسەر یاریگەی خۆیدا ئەرکی ئاسان نابێت، چونکە بۆلۆنیا میوانیەتی و ئەو یانەیە ئەم وەرزەی بە سەرەتایەکی باش دەستپێکردووە، کە وەک ئینتەرمیلان خاوەنی ٧ خاڵە و لە ٣ یاریی رابردوویدا نەدۆڕاوە.  ئەوەی هانی تیپەکەی ئینزاگی دەدات، هەموو شتێک لەپێناو بردنەوەی ئەم یارییە بکات، ئەوەیە کە ئەو یانەیە هەفتەی رابردووی بە باشی بەڕێنەکردووە، دوای ئەوەی لە سێریا ئەیدا لەگەڵ سامپدۆریا یەکسانبوو، لە چامپیۆنزلیگیشدا بە ریال مەدرید دۆڕا.  ئینتەرمیلان - بۆلۆنیا ١٩: ٠٠ سالێرنیتانا - ئاتالانتا ٢١: ٤٥