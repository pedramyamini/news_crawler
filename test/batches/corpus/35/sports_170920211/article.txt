بەر لە دەستپێکردنی یارییەکە کە لەسەر یاریگەی کینگ پاوەر بەڕێوەچوو، هاندەرانی هەردوو یانە بەگژیەکدا چوونەوە و ئاژاوەیان نایەوە، دوای ئەوەی شەڕی نێوان هاندەرانی هەردوو یانە گەورەتربوو و لەنێو یاریگەدا پەیژەکانی یاریگەیان وەک چەکێک لە دژی یەکدی بەکارهێنا.  لەو دیمەنانەی بڵاوکراوەتەوە دەردەکەوێت دوای کۆتاییهاتنی یارییەکە هاندەرانی یانەی لێستەر سیتی خاوەن یاریگە هێرشی سەر هاندەرانی یانەی ناپۆلی دەکەن، بەمەش شەڕ و ئاژاوەیەکی گەورە لەنێوان هاندەراندا روودەدات، ژمارەیەکی زۆری پۆلیس کە ئەرکی چاودێریکردنی یارییەکەیان لە ئەستۆبوو رووبەڕووی هاندەران دەوەستنەوە بۆ ئەوەی بارودۆخەکە کۆنتڕۆڵ بکەن، بەڵام هەوڵەکانیان ماوەیەکی زۆری پێویست دەبێت، تاوەکو بارودۆخەکە ئامارام دەکەنەوە.  میدیای ئیتاڵیا دەڵێت "پۆلیس هەوڵیداوە تەنیا هاندەرانی ناپۆلی رابگرێت، ئەمەش هاندەرانی یانەکەی نیگەرانکردووە، بەپێی چەند سەرچاوەیەکیش ئاماژە بۆ ئەوە دەکەن کە شەڕەکە ئەو کاتە دەستیپێکردووە کە هاندەرانی یانەی لێستەر سیتی دەبەی پلاستکیان گرتووەتە هاندەرانی یانە ئیتاڵییەکە.  لە یارییەکەدا لە دوایین خولەکەکاندا یانەی ناپۆلی گۆڵی دووەم و یەکسانبوونی یارییەکەی تۆمارکرد، یارییەکە بە ٢ - ٢ کۆتاییهات، بەمەش هاندەرانی لێستەر سیتی کە لەنێو یاریگەی خۆیان بوون، بە دڵخۆشی هاندەرانی ناپۆلی دڵگران بوون و ئاژاوەیان لەنێو یاریگەدا نایەوە.