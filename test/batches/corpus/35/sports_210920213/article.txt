دوای ئەوەی لە گەڕی رابردوودا نەیتوانی سێ خاڵی یارییەکە لە یانەی ئاتلێتیک بیلباو وەربگرێت و بەبێ گۆڵ یەکسانبوون، لە دەستپێکی یارییەکانی گەڕی شەشەمی خولی ئیسپانیا کوڕانی سیمیۆنی داواکاریی ئەوەیان لەسەرە کە یارییەکەی ئەمڕۆیان ببەنەوە و شکست بە یانەی خیتافی بهێنن، کە یارییەکەی ئەمڕۆ لە کاژێر ٢٠: ٣٠ لەسەر یاریگەی کۆلسیۆم ئالفۆنسۆ پێرێز لە شاری مەدرید دەکرێت.  لە یارییەکی دیکەی ئەمڕۆدا، یانەی ئاتلێتیک بیلباو لەسەر یاریگەی سان مامێس لە هەریمی باسک میوانداری یانەی رایۆ ڤاییکانۆ دەکات کە لەم وەرزەدا گەڕاوەتەوە و ئاستێکی باش پێشکێش دەکات و گەڕی رابردوو سێ گۆڵ و سێ خاڵیان لە یانەی خیتافی وەرگرت، ئەم یارییە کاژێر ٢٣: ٠٠ دەکرێت.  لەلایەکی دیکەوە و هەر لە کاژێر ٢٣: ٠٠، یانەی لیڤانتی بەرامبەر بە یانەی سێلتا ڤیگۆ یاریی هەیە و یارییەکەش لە یاریگەی فیگێرا ڤاسکێز دەکرێت کە تایبەتە بە یانەی لیڤانتی.