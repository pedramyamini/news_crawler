لە یەکەم یارییدا مانچێستەر یونایتد بە سەرکردایەتی کریستیانۆ رۆناڵدۆ دەبێتە میوانی وێستهام لەسەر یاریگەی لەندەنی ئۆڵیمپی، کە هەردوو یانە لە ٤ گەڕی رابردوودا تووشی شکست نەبوونە، هەر یەکێکیان هەوڵدەدات بە شکستهێنان بەوەی دیکە درێژە بە زنجیرە نەدۆڕانەکانی بدات، کە بێگومان ٣ خاڵی ئەم یارییە زۆر گرنگن، بەتایبەتیش بۆ کریس و هاوڕێکانی کە بەهۆیانەوە ناهێڵن لیڤەرپوول بە تەنیا لە پێشەنگ بمێنێتەوە.  لێستەر سیتی کە تاوەکو ئێستا نەیتوانیوە ئاستی وەرزی رابردوو پێشکەش بکات، لە دەرەوەی یاریگەی خۆیدا رووبەڕووی برایتۆن دەبێتەوە، کە بەپێچەوانەوە برایتۆن تاوەکو ئێستا زۆر بە باشی دەرکەوتووە و لە ٤ یارییدا سێیانی بردووەتەوە.  یاریی لووتکەی ئەم گەڕەش لە لەندەن بەڕێوەدەچێت، کە دوو یانەی گەورەی ئەو شارە کۆدەکاتەوە و تۆتێنهام میوانداری چێڵسی دەکات.  تیپەکەی توخێل هیچ یارییەکی نەدۆراندووە و خوازیارە دووەم شکست بەدوای یەکدا بە تۆتێنهام بگەینێت، کە لە گەڕی رابردوودا بە کریستال پاڵاس دۆڕا، ئەو تیپەی کە لە مێژووی پرێمەرلیگدا لە بەرامبەر چێڵسی زۆر هەژارە، چونکە لە ٥٨ یارییدا تەنیا ٧ جار لە چێڵسی بردووەتەوە و ٣١ یاری پێیدۆڕاوە، ٢٠ جاریس یەکسانبوونە.  وێستهام - مانچێستەر یونایتد ١٦: ٠٠ برایتۆن - لێستەر سیتی ١٦: ٠٠