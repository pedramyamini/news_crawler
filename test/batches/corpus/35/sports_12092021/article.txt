رۆناڵدۆ دوای کۆتاییهاتنی یارییەکە لەلێدوانێکی رۆژنامەڤانیدا گوتی "هەستم بە نیگەرانی دەکرد کە نەتوانم بەشێوەیەکی باش دەربکەوم، پێشوازیەکی سەرسوڕهێنەرم لێکرا و من لێرەم بۆ ئەوەی یارییەکان ببەمەوە و هاوکاریی تیپەکەم بکەم. "  کریستیانۆ زیاتر گوتی "من لە مانچێستەرم، لە تەمەنی هەژدە ساڵیدا هاتم بۆ ئێرە و بەشێوەیەکی سەرسوڕهێنەرانە مامەڵەم لەگەڵ کرا، جارێکی دیکە گەڕامەوە، زۆر شانازی بەوەوە دەکەم کە لێرەم و دەمەوێت ببەمەوە. "  ئەستێرەی یاریی مانچێستەر یونایتد و نیوکاسڵ گوتی "ئێمە تیپێکی نایابمان هەیە، تیپێکی لاو و راهێنەرێکی سەرسوڕهێنەرمان هەیە، بەڵام پێویستە متمانە بونیادبنێین، تیپەکە پێویستیی بە پێگەیشتنی زیاتر هەیە ئەگەر بمانەوێت نازناوی خول و چامپیۆنزلیگ ببەینەوە. "  رۆناڵدۆ پەیامێکی بۆ هاندەرانی یانەی مانچێستەر یونایتد نارد و گوتی "پەیامی من هەمیشە یەکە، ئەوەی ئەوان ویستیان کردیان، پاڵپشتی تیپەکەیان کرد و هانیانداین، زۆر سوپاسیان دەکەم بۆ ئەم رۆژە، بۆ ئەو پێشوازییەی لێیان کرد، زۆر سوپاسیان دەکەم. "  کریس زیاتر دەڵێت "بێگومان هاندەران ئاهەنگگێڕانی من دەزانن و چاوەڕێی ئەوە بوون بیبینن، ئەوان چاوەڕێی من بوون بۆیە کردم، ئەمە رۆژی من بوو دەزانم، بەڵام ئەمە تەواوبوو و دەمەوێت یارمەتی تیپەکەم بدەم بۆ بردنەوە و بەدەستهێنانی نازناوەکان. "  رۆناڵدۆ دڵخۆشیی خۆی بە گەڕانەوە بۆ مانچێستەر یونایتد پێشاندا و گوتی "ئەمە ئەوەبوو کە بەدوایدا دەگەڕام، زۆر دڵخۆشم بە تۆمارکردنی گۆڵ، بەڵام پێداگیرنیم لەسەر ئەمەم و ئامانجی یەکەمم ئەوەیە هاوکاریی یانەکەم بکەم و ئاستێکی بەرز پێشکێشبکەم. "  ئەستێرە پۆرتوگالییەکە گوتی "گرنگترین شت بردنەوە و بردنەوەی یارییەکانە، پێویستە مانچێستەر یونایتد ئەمە بەدەستبهێنێت، کە شایستەی ئەمەیە، شایستەی بردنەوە و بونیادنانی تیپەکە و عەقڵییەتی تیپە. "  رۆناڵدۆ لەبارەی تۆمارکردنی دوو گۆڵ لە یارییەکەدا گوتی "چاوەڕواننەبووم دوو گۆڵ تۆماربکەم، پێشبینی تۆمارکردنی گۆڵێکم دەکرد، بەڵام دووان نا، ئەوە بەرز دەنرخێنم کە هاندەران لەگەڵیان کردم و شانازیی پێوەدەکەم. "  رۆناڵدۆ باسی گەڕانەوە بۆ ئۆڵدترافۆرد دەکات و دەڵێت "ئەمە یانایەکی بڕواپێنەکراوە و شانازی بەوەوە دەکەم کە لێرەم، گەڕانەوەشم بۆ ئۆڵدترافۆرد تەنیا بیرهێنانەوەیەکی کورت بوو کە بۆچی ئەم یاریگەیە بە شانۆی خەونەکان ناسراوە، ئەمە شوێنێکی جادووییە کە دەتوانیت تێیدا هەموو شتێک بەدەستبهێنیت کە بیری لێدەکەیتەوە، ئەمەش لەگەڵ هەموو هاوپیشەکانم لە تیپەکە و ئەو پشتگیرییە سەرسوڕهێنەرەی هاندەرانمان لێمانی دەکەن. "  گۆڵکارە پۆرتوگالییەکە هۆکاری گەڕانەوەی بۆ مانچێستەر یونایتد ئاشکرا کرد و گوتی "لە راستیدا ئینگلتەرا زۆرترین تایبەتمەندیی هەیە، ئەمە هۆکاری گەڕانەوەم بوو. "