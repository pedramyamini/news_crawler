چۆی لە شاری دۆنگچۆنی کۆریای باشوور، کە پێشتر لەگەڵ خێزانەکەی رایکردووەتە ئەو وڵاتە، رووبەڕوی خانمە بۆکسێنەرە تەمەن ٣٦ ساڵییەکەی بەرازیل بووەوە و بە لێدانی کوشندە لێیبردەوە.  سەرەتا هەردوولا زۆر بە تووندی بەربوونە گیانی یەکدی، کە پێشبینی دەکرا چۆی بە ئاسانی یارییەکە بباتەوە، بەڵام رووبەڕووی بەرگرییەکی زۆری خانمە بەرازیلییەکە بووەوە.  یارییەکە تاوەکو گەڕی نۆیەم درێژەی کێشا، بەڵام کچە بۆکسێنەرە کۆرییەکە لە ستراتیژیەتی خۆیدا سەرکەوتووبوو، کە بەردەوام بۆکسەکانی ئاراستەی سکی رکابەرەکەی دەکرد و بەهۆیەوە لەو گەڕەدا توانی بە لێدانی کوشندە سەرکەوتن بەدەستبێنێت.  چۆی هیون می، لەوەتەی لە ساڵی ٢٠٠٨ لە تەمەنی ١٨ ساڵی بووەتە پاڵەوانی جیهان، تاوەکو ئێستا ٩ جار پارێزگاری لە نازناوەکەی کردووە، کە هێشتا هیچ یارییەکی نەدۆڕاندووە، ١٩ سەرکەوتن و یەکسانبوونێکی هەیە.