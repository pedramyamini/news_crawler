میدیای فەرەنسا بڵاویکردەوە، دوای ئەوەی لە یاریی بەرامبەر یانەی مۆنپیلێ کەیلۆر ناڤاس، بەشێوەی سەرەکی بۆ پاریس سانجێرمان یارییکرد، دۆمارووما زۆر تووڕەبوو و لە بڕیاری یاریینەکردن لە یارییەکەدا ناڕازییە.  رۆژنامەی لی ١٠ سپۆرتی فەرەنسی دەڵێت "چاوەڕواندەکرێت لە چەند رۆژی داهاتوودا شتی نوێ رووبدەن، دۆنارووما بیر لە رۆیشتن لە یانەی پاریس سانجێرمان دەکاتەوە و بە دوای یانەیەکی نوێدا دەگەڕێت. "  جیانلویجی دۆنارووما، لە هاوینی رابردوودا دوای ئەوەی نازناوی جامی نەتەوەکانی ئەوروپای لەگەڵ ئیتاڵیا بردەوە و بووە باشترین یاریزانی پاڵەوانێتییەکە، بە گرێبەستێکی بێبەرامبەر پەیوەندیی بە ریزەکانی یانەی پاریس سانجێرمان کرد، بەڵام تاوەکو ئێستا گۆڵپارێزەکە بەشێوەی سەرەکی پشتی پێنابەسترێت.  پێشتر میدیای فەرەنسا ئاماژەی بۆ ئەوەکردبوو، یانەی پاریس سانجێرمان پێشنیازی بۆ دۆنارووما کردبوو، لە گواستنەوەی هاوینەدا بەشێوەی خواستن بچێتە یانەیەکی دیکە، بەڵام ئەو کاتە دۆنارووما ئەو پێشنیازەی رەتکردبووە، لێ ئێستا گۆڵپارێزە ئیتاڵییەکە لە بڕیارەکانی ماوریسیۆ پۆچێتینۆ بێزاربووە و بیر لە رۆیشتن دەکاتەوە.  جیجی تاوەکو ئێستا تەنیا دوو یاریی بەدرێسی پاریس سانجێرمانەوە ئەنجامداوە.