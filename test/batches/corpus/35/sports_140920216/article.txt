شەرار، کە پێیوابوو هەڵبژاردنەکان پاک نەبوونە، بە رووداوی گوت "ئامادەکارییەکان بۆ هەڵبژاردنەکان بێ لایەنانە نەبوون، هەڵبژاردنەکان لەلایەن دەستەی کاتیی یەکێتیی تۆپی پێوە رێکدەخرا ئەوان خۆیان لیژنەی هەڵبژاردنن و لەلایەن ئەوانە ئامادەکاری بۆ ئەم هەڵبژاردنانە دەکرا کە لە نێو ئەندامەکانی دەستەکەدا کەسانی لایەنگیر هەبوون، ئەمە من پێش هەڵبژاردنەکان قسەم لەسەری کردووە و دواتر من کەسێکم سەرۆکی یانەم، پاڵپشتیی حکومەتم نییە".  کاتێک رووداو لێیپرسی، کەواتە بەم قسانەی تۆدا دەردەکەوێ کە ئومێدت نییە؟ شەرار لە وەڵامدا گوتی "دەزانی چییە؟، کێشەکە ئەوەیە کە راستییەک هەیە و یەكێک باسی دەکات، من کەوتوومەتە بەرامبەر بە وەزیرێک، وەزیرێکی سیاسی و دەیەوێ ببێتە سەرۆکی یەکێتیی تۆپی پێ و بەربژێر نەکراوە بۆ هەڵبژاردنی پەرلەمانی، ئەمەش پێشینەیەکی مەترسیدارە بۆ تۆپی پێی عێراق. ئەمە پێشینەیەکی مەترسیدارە کە لە مێژووی وەرزشی عێراقدا رووینەداوە".  بۆچی ئەم دۆسیەیەتان بەرزنەکردەوە بۆ فیفا؟ رووداو ئەم پرسیارەشی لێکرد و ئەو گوتی "ئاگادارمان کردنەوە، لیژنەی ئۆڵیمپیی نێودەوڵەتیمان ئاگادارگردەوە لەو بابەتە، حکومەتی عێراق دەزانن، سەرۆکوەزیران دەزانێت، پەرلەمان ئاگادارە".  لە وەڵامی ئەو پرسیارەشدا کە ئایا وەڵامی ئەوان چی بوو؟  شەرار حەیدەر گوتی "ئەوان دەڵێن پێمانگوتووە و ئاگادارمان کردووە، بەڵام دیارە گوێی بۆ نەگرتوون، ئەوەی لەسەرمان بوو کردمان، چونکە شتەکە راست نییە".