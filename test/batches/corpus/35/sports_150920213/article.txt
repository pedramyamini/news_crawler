ئەمە کلاکێتی وەرزی رابردووی خولەکەیە، کاتێک یانەی ئینتەرمیلان بە سەرکردایەتیی کۆنتی بوونە پردی پەڕینەوەی ریال مەدریدەکەی زیدان بۆ قۆناخی ١٦ و دواتر ٨ و ئینجا پێشکۆتایی.   ئەگەر هەڵسەنگاندنێک بۆ هەردوو تیپەکە لە نێوان ئەم دوو وەرزەی رابردوو بکەین، دەبینین  سیمای هەردوو تیپەکە زۆر گۆڕاوە، هەم راهێنەر هەم سەرکردە و رەگەزەکان.  لە ئینتەرمیلان کۆنتی بووە بە سیمۆنی، لوکاکۆ نەماوە و جێکۆ پەیدابوو، حەکیمی نابیندرێ و هاکان تیپەکە هەڵدەسووڕێنێت.  لە ریال مەدرید زیدان بووەتە ئانچیلۆتی، رامۆس و ڤاران نەماون، ئالابا هاتووە و کاماڤینگاش میوانی تازەیە.  بۆ یارییەکەی ئەمشەو لە یانەی ئینتەرمیلان باستۆنی، سێنسی و ئێریکسن ئامادەنین، بەڵام لە ریال مەدرید نەهاتووەکان زۆرن، مارسێلۆنا، مێندی، کرووس، یۆڤیچ، دیاز، بەیڵ، گومان لە یاریکردنی داڤید ئالاباش هەیە.  لە یارییەکی دیکەی ئەم کۆمەڵەیەدا، شەریف تیراسپۆلی تازەسەرکەوتوو، بەرامبەر شاختار دۆنێتسکی ئۆکرانی یاری دەکات.  لە کۆمەڵەی سێیەمیشدا، یانەی بۆرووسیا دۆرتموندی ئەڵمانی لەسەر یاریگەی ڤۆدافۆن ئارێنا لە ئیستەنبووڵ میوانی یانەی بێشکتاشی تورکییە، هەر لەو کۆمەڵەیەدا سپۆرتینگ لیشبۆنای پۆرتوگالی و ئایاکسی هۆڵەندی بەیەکدەگەن.  شێریف تیراسپۆل - شاختار ١٩: ٤٥ مانچێستەر سیتی - لایپزیگ ٢٢: ٠٠ کلەب برووج - پاریس سانجێرمان ٢٢: ٠٠ سپۆرتینگ لیشبۆنە - ئایاکس ٢٢: ٠٠ ئاتلێتیکۆ مەدرید - پۆرتۆ ٢٢: ٠٠ ریال مەدرید - ئینتەرمیلان ٢٢: ٠٠