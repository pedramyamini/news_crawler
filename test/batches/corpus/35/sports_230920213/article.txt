دوای تەواوبوونی یارییەکانی قۆناخی سێیەمی کاراباو کەپ، راستەوخۆ تیروپشک بۆ یارییەکانی قۆناخی ١٦ ـی پاڵەوانێتییەکە راکێشرا.  ناوی یانەی مانچێستەر یونایتد لەنێو ئەو ١٦ یانەیەدا نییە، کە گەیشتوونەتە ئەم قۆناخە، دوای ئەوەی بە گۆڵێکی بێبەرامبەر بە وێستهام دۆڕا.  لەنێو یانە گەورەکاندا، ئەرکی لیڤەرپوول لە هەموویان ئاسانترە، کە لە دەرەوەی یاریگەی خۆیدا دەبێتە میوانی پرێستۆن، کە  یانەیەکی کۆنی ئینگلتەرایە، ساڵی ١٨٨٠ دامەزراوە، بەڵام ئێستا لە خولی پلەیەکی ئینگلتەرا یاری دەکات.  لەوانەیە ئەرکی هەردوو یانەکەی دیکەی لەندەن، چێڵسی و تۆتێنهام ئاسانتر بێت لە ئەرکی ئارسیناڵی هاوشارەکەیان، کە ئەمەی دوایی میوانداری لیدز یونایتد دەکات، لە کاتێکدا چێڵسی رووبەڕووی ساوسامپتۆن دەبێتەوە و تۆتێنهامیش دەبێتە میوانی بێرنلی.  خشتەی یارییەکانی قۆناخی ١٦ ـی کاراباو کەپ:  كۆينز پارك رێنجەرز - سەندرلاند