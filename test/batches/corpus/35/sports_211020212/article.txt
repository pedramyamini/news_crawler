یەکێک لە یارییە بەهێزەکان لەسەر یاریگەی ئۆڵیمپیکۆ لە رۆمای پایتەختی ئیتاڵیا بەڕێوەدەچێت، کە یانەی لازیۆ میوانداری یانەی مارسیلیای فەرەنسی دەکات.  یارییەکە، کە لە کۆمەڵەی پێنجەمە، کاژێر ١٩: ٤٥ بەڕێوەدەچێت و بۆ هەردوولا زۆر گرنگە، بەو پێیەی لازیۆ بە ٣ خاڵ دووەمی کۆمەڵەکەیە و مارسیلیاش دوو خاڵی هەیە و سێیەمە، لە کاتێکدا گالاتاسەرای تورکی بە ٤ خاڵ پێشەنگە و ئەمشەو دەبێتە میوانی لۆکۆمۆتیڤ لە مۆسکۆ.  لە کۆمەڵەی دووەمدا، ئایندهۆڤنی هۆڵەندی و مۆناکۆی فەرەنسی، لە یارییەکی بەهێزدا شەڕی پێشەنگی کۆمەڵەکە دەکەن، کە هەردووکیان خاوەنی ٤ خاڵن و یانە هۆڵەندییەکە هەوڵدەدات سوود لە خاک و جەماوەرەکەی وەربگرێت و بە تەنیا لە پێشەنگ بمێنێتەوە.  گرنگترین یارییەکانی ئەمشەو:  ریال بێتیس - بایەر لیڤەرکوزن ١٩: ٤٥ فەرنارباخچە - رۆیال ئەنتڤێرپی ١٩: ٤٥ سپاراتا براگ - لیۆن ٢٢: ٠٠  لۆکۆمۆتیڤ - گالاتاسەرای ٢٢: ٠٠