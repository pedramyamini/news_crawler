لە یاریی کۆتایی پاڵەوانێتیی ئەوروپا بۆ هەڵبژاردەکانی تۆپی پێی خاوەن پێداویستیی تایبەت، هەڵبژاردەی تورکیا گۆڵبارانی هەڵبژاردەی ئیسپانیای کرد و بە ئەنجامی شەش گۆڵی بێ وەڵام لێی بردەوە، بۆ جاری دووەمیش لەسەریەک بووە پاڵەوانی پاڵەوانێتییەکە.  رکابەرییەکانی جامی نەتەوەکانی ئەوروپا بۆ هەڵبژاردەی خاوەن پێداویستییە تایبەتەکان لە یاریی تۆپی پێ لە وڵاتی پۆڵەندا بەڕێوەچوو، دوای ئەوەی رۆژی ١٢ ـی ئەم مانگە دەستیپێکرد و رۆژی ١٩ ـی مانگیش کۆتاییهات، سەرجەم یارییەکانیش لە یاریگەی گاربارنیا لە شاری کراکۆڤای پۆڵەندا کران.  ئەستێرەی یارییەکە عومەر گیولەریوز بوو کە توانی هاتریک تۆماربکات، کەمال گیولەش دوو گۆڵی کرد، رەحمی ئۆزجانیش گۆڵێکی تۆمارکرد و ئەنجامەکەیان کرد بە شەش بە سفر بۆ تورکیا.  هەڵبژاردەی تورکیا بەهێزترین تیمی هەیە لەسەر ئاستی جیهان لەم یارییەدا، بە درێژایی پاڵەوانێتییەکە ٣٦ گۆڵیان تۆمارکرد و تەنیا دوو گۆڵیشیان لێکرا.  پلەی سێیەم بەر هەڵبژاردەی پۆڵەندای خانەوخوێ کەوت، دوای ئەوەی بە ئەنجامی گۆڵێکی بێ وەڵام لە هەڵبژاردەی رووسیای بردەوە.  پاڵەوانێتیی ئەوروپا بۆ ئەو کەسانەی خاوەن پێداویستیی تایبەتن  کە بەتایبەتتر قاچێکیان نییە لە ساڵی ٢٠١٧ دروستبوو، ئەو کاتیش تورکیا بووە پاڵەوان، چوار ساڵ جارێک یارییەکانی دەکرێ و ساڵی ٢٠١٥ ـیش بڕیارە یارییەکانی بکرێن ASSIGNIDبەڵام هێشتا وڵاتی میواندار دیارنەکراوە.