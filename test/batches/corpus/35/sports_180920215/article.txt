لە گەڕی ٥ بوندێسلیگادا، یانەی باڤاری لەسەر یاریگەی ئالیانز ئارێنا میوانداری یانەی بۆخوم دەکات، کە ئەمساڵ گەڕاوەتەوە بۆ خولەکە و یارینەکردنی ئەمڕۆی وۆلڤسبۆرگی پێشەنگ بە دەرفەت دەزانێت، بۆ ئەوەی بەشێوەی کاتی پێشەنگی لێوەربگرێت.  بایرن لە ٤ یاریی رابردوویدا سێیانی بردووەتەوە و لە یەکێکیاندا یەکسانبووە، خاوەنی ١٠ خاڵە و لە پلەی دووەمدایە، کە وۆلڤسبۆرگ بە ١٢ خاڵ لەپێشیدا لە پێشەنگە، بۆیە هەوڵدەدات لە بۆخوم بباتەوە، کە لە دۆخێکی خراپدایە و لە ٤ یارییدا سێجار دۆڕاوە.  یانەی باڤاری لە دوایین ٦ یارییدا سەرکەوتنی بەسەر بۆخومدا بەدەستهێناوە و لە دوایین ٢٩ یارییدا لە بۆندێسلیگادا ئەو یانەیە لەسەر یاریگەی خۆی نەدۆڕاوە.  بایرن میونشن دەیەوێت ئەم یارییەش بباتەوە و بچێتە پێشەنگ، چونکە ناگێلسمانی راهێنەری لە کۆنگرەی رۆژنامەڤانی بەر لە یارییەکەدا، گوتی "پلەی دووەم ئەو شوێنە نییە کە دەمانەوێت، بۆیە دەبێت یارییەکە ببەینەوە، گرنگ نییە بەرامبەرەکەمان کێیە".  لایپزیگی دووەمی وەرزی رابردوو، ئەمڕۆ دەبێتە میوانی کۆڵن و هەوڵدەدات ئەم یارییە بکاتە سەرەتایەک بۆ خۆدەربازکردن لەو دۆخە خراپەی پێیدا دەڕوات، کە لە ٤ یارییدا ٣ جار دۆڕاوە و بە کۆکردنەوەی تەنیا ٣ خاڵ لە پلەی ١٣ ـی ریزبەندیدایە. لە کاتێکدا کۆڵن ئاستێکی تا راددەیەک باشی پێشکەشکردووە و تاوەکو ئێستا بە ٧ خاڵ حەوتەمی ریزبەندییە.  ئەرمینیا بێڵیفێڵد - هۆفێنهایم ١٦: ٣٠ بایرن میونشن - بۆخوم ١٦: ٣٠ ئۆگسبۆرگ - مونشنگلادباخ ١٦: ٣٠