کچانی تۆپی بالەی نەرویج لە یەکەم یاریدا بە بیکینی رەش دەرکەوتن، بەڵام دیارە ناڕەزایی لەنێو تیمەکەدا هەبووە کە جلەکانیان تەنک و سێکسین، لە یاری دووەمدا یاریزانەکان شۆرتێکی شین و درێژیان لەبەر کردووە وەکو ناڕەزاییەک لە دژی جلوبەرگەکانی یەکەم یارییان.  فیدارسیۆنی تۆپی بالەی ئەوروپی یاریزانانی بە ١٥٠ یۆرۆ سزاداوە، ئەمە کاردانەوەیەکی گەورەی لەسەر تۆڕە کۆمەڵاتییەکان لێکەوتەوە. پینک، گۆرانیبێژی ئەمریکی ناودار لە هەژماری خۆی لە تویتەر دەستخۆشی لە کچە وەرزشوانەکان کرد، دەڵێت، بەهۆی ئەوەی کە لەسەر باوەڕی خۆیان وەستاون، بە ١٥٠٠ یۆرۆ قەرەبووی سزاکەیان دەکەمەوە.  سەرەتای ئەم هەفتەیە یاریزانانی جیمناستیکی ئەڵمانیش رەتیانکردەوە بە جلوبەرگی سێکسی و رووت بەشداری لە یاریی جیمناستیک بکەن، جلێکیان لەبەر کرد کە هەموو جەستەیان داپۆشرا بوو، ئەمەش لە کاتێکدا فیدراسیۆنی جیمناستیکی ئەڵمانیا سەرەتای ئەمساڵ رایگەیاند، بە پلانێکی نوێ رووبەڕووی "بەسێکسیکردنی یاری جیمناستیک" دەبنەوە.  دەمەقاڵی و مشتومڕی جلوبەرگی سێکسی پێش یارییەکانی ئۆلیمپاد سەریانهەڵدا، دوای ئەوەی چەند یاریزانێکی ئافرەت بەشێک لە جەستەیان لە کامێراکان دەرکەوت و وێنەکانیان لە تۆڕە کۆمەڵایەتییەکان بڵاوکرانەوە.