ئەکادیمیای یانەی پاریس سانجێرمانی فەرەنسی منداڵانی شاری ئەرزرۆم لە تەمەنی ٣ بۆ ١٩ ساڵی وەردەگرێن و فێری یاریکردن و زمانەکانی فەرەنسی و ئینگلیزی دەکات، رێکخستنی خواردن و فێرکردن و کەسایەتیی منداڵەکان کاریان لەسەر دەکرێت.  ئامانجی یانەی پاریس سانجێرمان لە کردنەوەی ئەم ئەکادیمیایە دروستکردنی یاریزانانی تۆپی پێیە بۆ داهاتووی یانەکە و بە هاوکاری پارێزگار و شارەوانیی ئەرزرۆم ئەم ئەکادیمیایە کرایەوە.  ئەوەی کە کاری لەسەردەکرێت لەم ئەکادیمیایەدا بە گوتەی دامەزرێنەرەکەی ئەوەیە کە کۆنترۆڵی منداڵان بکەن لە رووی کاردانەوە و تووڕەبوون و رەفتاریان بەرامبەر بە ناوبژیوانان، چۆن گوزارشت لەخۆیان بکەن، ئەمە جیا لەوەی هەلی بینین و ئاشنابوونیان بە ئەستێرە گەورەکانی پاریس بۆ ئاسان دەبێت، لە کۆتاییشدا کار لەسەر فیزیک و توانای یارکردن و جەستەیان دەدرێت.  پاریس لە زۆربەی وڵاتانی جیهان ئەکادیمیای هەیە، جگە لە ئەرزرۆم، لە ١٢ شاری دیکەی تورکیاش ئەکادیمیای کردووەتەوە لە دیارترینیان شارەکانی ئیستەنبوڵ، ئیزمیر و ئەنتاڵیان.