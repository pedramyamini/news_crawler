کاژێر ١٩: ٣٠ لە درێژەی یارییەکانی گەڕی پێنجەمی خولی ئیتاڵیا، یانەی ناپۆلی بۆ درێژەدان بە ئەنجامە باشەکانی و تۆمارکردنی بردنەوەیەکی دیکە، لە دەرەوەی یاریگەی خۆی لە لویجی فێرارێس بەرامبەر یانەی سامپدۆریا یارییدەکات، پارتێنۆپێ لە ٤ گەڕی رابردوودا سەرجەم یارییەکانی بردووەتەو و چاوی لە بردنەوەی پێنجەمە لەسەریەک.  سامپدۆریای میواندار لەم یارییەدا لە ٤ یارییدا ١ بردنەوە، دوو یەکسانبوون و دۆڕانێکی هەیە و خاوەنی ٥ خاڵە، بۆیە یانەکە نایەوێت لە یاریگەی خۆیدا خاڵەکانی یارییەکە لەدەستبدات.  لە یارییەکی دیکەدا، کە لە هەمان کاتدا دەکرێت یانەی تۆرینۆ میوانداری یانەی لازیۆ دەکات.  جۆزێ مۆرینیۆ، راهێنەری یانەی رۆما، بۆ تۆڵەکردنەوەی دۆڕانیان لە یاریی رابردوودا بەرامبەر یانەی ئودینێزی یارییدەکات، ئەم یارییە کاژێر ٢١: ٤٥ لەسەر یاریگەی ئۆڵیمپیکۆ بەڕێوەدەچێت.  رۆما لە گەڕی رابردوودا بە ٢ - ٣ لە دەرەوەی یاریگەی خۆی بەرامبەر هێلاس ڤیرۆنا دۆڕا، یانەکە دەیەوێت بگەڕێتەوە سەر بردنەوەکان و قەرەبووی ئەم دۆڕانە بکاتەوە.  بەر لە یارییەکە تامی ئەبراهام، هێرشبەری یانەی رۆما هەستی بە ئازاریکی کەمکردووە، بۆیە بەشداریکردنی لە یارییەکەدا بەتەواوی دیارنییە، بەتایبەتیش کە یاریی داهاتووی رۆما بەرامبەر لازیۆ دەبێت و لە دێربیی پایتەختدا رووبەڕووی یەکدەبنەوە.  رۆما لەم وەرزەی خولی ئیتاڵیاد، سێ بردنەوە و دۆڕانێکی هەیە و لە پلەی پێنجەمی ریزبەندی خولەکەیە بە ٩ خاڵ، ئودینێزی ٢ بردنەوە، یەکسانبوون و دۆڕانێکی هەیە و خاوەنی ٧ خاڵە لە پلەی نۆیەم.