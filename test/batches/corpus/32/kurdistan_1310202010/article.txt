ھێمن سلێمان، گوتەبێژی پۆلیسی دھۆک بە تۆڕی میدیایی رووداوی راگەیاند "کاژێر ٠٦: ٠٠ی ئێوارەی ئەمڕۆ لە قەزای سێمێل سەر بە پارێزگای دهۆک، چەند کەسێک تەقە لە شێخ پاشا مەحموود تەمەن ٣٥ ساڵ دەکەن، ناوبراو لە شوێنی رووداوەکە گیانی لەدەستداوە".  دەربارەی ھۆکاری کوشتنی ئەو چالاکڤانە، گوتەبێژی پۆلیسی دهۆک گوتی، بەھۆی کێشەیەکی خوێنداری [کۆمەڵایەتی] پێش ساڵێک تەقەیان لە شێخ پاشا کردووە، فەرمانی دەستگیرکردن بۆ بکوژەکان دەرچووە و لێکۆڵینەوە لە رووداوەکە بەردەوامە.  شێخ پاشا مەحموود بە "بابی شنگال" ناسرابوو، چالاکڤانێکی دیاری کوردی ئێزدی بوو، لە ساڵی ٢٠١٤ وە بەھۆی ھێرشی داعش ئاوارەی دھۆک ببوون. لەڕێگەی تۆڕە کۆمەڵایەتییەکان و نیشاندانی کەیسی نەخۆش و هەژارەکان توانیبووی هاوکاریی زیاتر لە ٢٥٠ کەس بکات، زیاتر لە ٥٠٠ ملیۆن دینار هاوکاریی بەسەر نەخۆش و هەژاراندا دابەشکردووە.  شێخ پاشا مەحموود پێشتر لە لێدوانێکیدا لەبارەی ئەو هاوکارییانەی کە پێشکێشی ئاوارەی نێو کەمپەکانی دەکات، بە رووداوی راگەیاند "ئەم هاوکارییانە هی کەسێکن بەناوی شێخ شڤانی شێخ نەزان و هەموو چوارشەممانێک ١٠ هەزار یۆرۆ دەداتە ئێمە و کۆڵان بە کۆڵان و ماڵ بە ماڵ لەنێو کەمپەکاندا دابەشی دەکەین".     هونەر رەشێد، پەیامنێری رووداو و شێخ پاشا    چالاکڤانەکە ئاماژەی بەوەش کرد "ئەو هاوکارییە بە موسڵمان، کریستیان و ئێزدی دەدەین. ئەو خێزانانەی هاوکارییەکانیان دەدەینێ ئەوانەن کە گوزەرانیان لەسەر کاری رۆژانەیەو بەهۆی ڤایرۆسی کۆرۆناوە کارەکانیان لەدەستداوە یان داهاتیان هێندە کەمبووەتەوە بەشی پێویستیی رۆژانەیان ناکات".       ساڵێک پێش ئێستا برایەکی شێخ پاشا بەهۆی کوشتنی کوردێکی ئێزدی، دەستگیرکرابوو، گومان دەکرێت کەسوکاری ئەو کەسە شێخ پاشایان لەسەر ئەو کەیسە کوشتبێت.           ساڵێک پێش ئێستا برایەکی شێخ پاشا بەهۆی کوشتنی کوردێکی ئێزدی، دەستگیرکرابوو، گومان دەکرێت کەسوکاری ئەو کەسە شێخ پاشایان لەسەر ئەو کەیسە کوشتبێت.        ساڵێک پێش ئێستا برایەکی شێخ پاشا بەهۆی کوشتنی کوردێکی ئێزدی، دەستگیرکرابوو، گومان دەکرێت کەسوکاری ئەو کەسە شێخ پاشایان لەسەر ئەو کەیسە کوشتبێت.