مامۆستا خالید محەممەد، کەسوکاری قوربانییەکان بە تۆڕی میدیایی رووداوی راگەیاند، "لە سەرەتای بڵاوبوونەوەی ڤایرۆسی کۆرۆناوە لە هەرێمی کوردستان تەنیا لە یەک خێزان کە خزم و کەسی منن و خوشک و بران، چوار کەس مردوون. "   دوایین کەس لەو چوار کەسە ئەمڕۆ دووشەممە ٢٠٢٠/١١/٠٢ بە ناوی "محەممەد عەزیز ئەحمەد"ی لەدایکبووی ١٩٤٩ کۆچی دواییکردووە.  پێشتریش هەریەکە لە بەکرد سدیق عەزیز لەدایکبووی ١٩٦٤، مەحبووبە سدیق عەزیز لەدایکبووی ١٩٤٠ و  کەریم سدیق عەزیز لەدایکبووی ١٩٧٢ بە ڤایرۆسی کۆرۆنا مردوون.  بەپێ ئاماری بەرێوەبەرایەتیی گشتیی تەندروستیی گەرمیان له مانگێكدا ٢٣ كه‌س به كۆرۆنا مردوون. ئێستا کۆی گشتیی مردن بە نه‌خۆشییه‌كه له ناوچه‌كه‌دا گەشتووەتە ١٣٦ کەس و بە گشتی ٤٦٩٩ کەسیش تووش بوون.