عەبدولواحید ئەحمەد، سەرۆكی شارەوانیی هەولێر بە (تۆڕی میدیایی  رووداو) ی راگەیاند، دابینکردنی خزمەتگوزارییەكانی وەک ئاو، كارەبا و ئاوەڕۆ بۆ  زەوییەكانی هەشتی حەسارۆك بە ئەركی سەرشانی خۆیان دەزانن و  دەڵێت: "ئێمە ئەوەمان لەبیر نەكردووە، ئەگەر قەیرانی دارایی دروست  نەبووایە هەرگیز ئەو كارە بەو جۆرە نەدەبوو".   سەرۆكی شارەوانیی هەولێر باسی لەوەشكرد بەردەوام خۆشیان و  وەزارەتی شارەوانیش لەگەڵ ئەنجوومەنی وەزیران لەسەر هێڵن بۆ  چارەسەركردنی گرفتی نەبوونی خزمەتگوزاری لە هەشتی حەسارۆك و  گوتی "چارەسەركردنی ئەو گرفتە بە بەرنامەیەكی تۆكمە دەكرێت،  چونكە گەیاندنی خزمەتگوزارییەكان بۆ ١٦ هەزار پارچە زەوی كارێكی  ئاسیان نییە، بەڵام گرنگ ئەوەیە ئێمە لە هەوڵداین ".   لەبارەی ئەوەش، ئەگەر خاوەن زەوییەكان بە بڕێك پارە هاوكاری  حكومەت بكەن لە دابینكردنی خزمەتگوزارییەكان ئەوەش لەپێناوی زوو  چارەسەربوونی     ئەو گرفتە و گەیاندنی خزمەتگوزارییەكان؟ عەبدولواحید  ئەحمەد گوتی "دابینكردنی خزمەتگوزارییەكان ئەركی حكومەتە نابێت  خەڵكی پارە بۆ ئەوە بدەن".  زەوییەكانی هەشتی حەسارۆك كە نزیكەی ١٦ هەزار پارچە زەوی دەبن،  لە بەشی خۆرهەڵاتی هەولێر و لە نزیك رێگای كەسنەزانە، ماوەی چەند ساڵێکە دابەشکراون، بەڵام تاوەکو ئێستا خزمەتگوزارییان بۆ نەچووە.