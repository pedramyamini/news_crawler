سەركەوت كاڕەش، گوتەبێژی بەرگریی شارستانی هەولێر بە (تۆڕی  میدیایی رووداو)ی، جۆرە ئامێرێكی ئاگركوژێنەوەی دەستی کە چینییە  هاوردەی كوردستان كراوە، بەڵام لەكاتی ئاگركەوتنەوەدا كار ناكات و  گوتی: "ئەو جۆرە ئامێرانە بەزۆری لەو دوكانانە دەفرۆشرێت كە كاری  سەرەكیان فرۆشتنی ئامێری ئاگركوژێنەوە نییە و سەرقاڵی كاری دیكەن،  جا یان لێنازانن دەیفرۆشن یاخود دەزانن و مەبەستیانە بەهەر نرخێك  بێت ساخی بكەنەوە، بۆیە بەنیازین هەڵمەتێك بۆ دەست بەسەردا  گرتنیان بكەین".  گوتەبێژی بەرگریی شارستانیی هەولێر رێنمایی خەڵك دەكات هەر شەش  مانگ جارێك پشكنین بۆ ئامێری ئاگركوژێنەوەی ماڵەكانیان بكەن،  سەركەوت كاڕەش.  یەکێک لە مەرجەکانی پشکنینی ئۆتۆمبێل ئەوەیە کە دەبێت ئامێری ئاگرکوژێنەوەی تێدابێت. بەڵام سەرکەوت کاڕەش دەڵێت بەشێك لە شۆفێران لەكاتی  پشكنینی ئۆتۆمبێلەكانیان، وەك فێڵێك ئامێری ئاگركوژێنەوەی دەستی بە  كرێ وەردەگرن، بەوەش وەك ئەو دەڵێت "پێش هەر شتێك فێڵ لە خۆیان  دەكەن، چونكە بەشێك لەو ئۆتۆمبێلانەی ئاگریان گرتووە، ئامێری  ئاگركوژێنەوەیان پێنەبووە، بەو هۆیەشەوە تووشی زیانێكی زۆر بوون".   بەپێی رێنماییەكانی هاتووچۆ پێویستە هەموو کاتێک و لەناو هەموو ئۆتۆمبێلێك ئامێری  ئاگركوژێنەوە هەبێت.