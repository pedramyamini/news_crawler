پرسەی گشتیی بابەشێخ سێ رۆژە، بەڵام لە قەزای شێخان بۆ ماوەی حەوت رۆژ پرسە و شیوەنگێڕان بۆی، بەردەوام دەبێت.   خەیری بۆزانی، بەڕێوەبەری کاروباری ئێزدییەکان لە وەزارەتی ئەوقافی هەرێمی کوردستان بە رووداوی گوت، هەموو ئامادەکارییەکان تەواوبوون و لە شێخانیش بە رێوڕەسمێکی "ئایینی شایستە" لە گوندی بۆزا بەخاکدەسپێردرێت.  عیدۆ بابەشێخ، برای بابەشێخ قسەی بۆ رووداو کرد و گوتی، پەیامی ئەوان بۆ کوردانی ئێزدی، خەڵکی هەرێمی کوردستان و عێراق ئەوەیە، "زۆر دڵگرانین.. ئەم پیاوە رەمزی ئاشتەوایی، برایەتی و دڵسۆزی بوو".