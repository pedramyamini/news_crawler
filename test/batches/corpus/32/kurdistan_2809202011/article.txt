حاجی کالۆ، ئەندامی کۆمێتەی ناوەندیی پارتی دیموکراتی کورد لە سووریا بە تۆڕی میدیایی رووداوی راگەیاند، "محەممەد ئەمین رۆژی سێشەممەی رابردوو تووشی کۆرۆنا بووبوو و لە نەخۆشخانەی ئازادی لە دھۆک چارەسەری وەردەگرت، ئەمڕۆ تەندروستیی تێکچوو ویستمان ببەینە نەخۆشخانەیەکی دیکە لە ھەولێر، لە رێگەدا مرد. "  حاجی کالۆ ئاماژەی بەوە دا، تەرمەکە لەپزیشکی دادە لە دھۆک و بڕیارە سبەینێ سێشەممە کاژێر ٠٩: ٠٠ی بەیانی وەریبگنەوە و بینێرنەوە رۆژئاوای کوردسان و لە گوندی قاستەپانی سەر بە دێرکێ بە خاک بسپێردرێت.  محەمەد ئەمین عەباس ئەندامی کۆمیتەی ناوەندی پارتی دیموکراتی کورد لە سووریا بوو و بەرپرسی رێکخستنەکانی کەمپی دۆمیزی ئەو پارتە بوو.