لە سەرەتای ئەم هەفتەیەدا نرخی کیلۆیەک گۆشتی سوور بەشێوەی مامناوەند بە ٧٠ بۆ ٨٥ هەزار تمەن بە خەڵک دەفرۆشرا، بەڵام لە سێ رۆژی رابردوودا نرخەکەی گەیشتووەتە ١١٠ بۆ ١٢٥ هەزار تمەن. ئەوەش لەکاتێکدا رێکخراوی کشتوکاڵی پارێزگای کرماشان رایگەیاندووە، ئەمساڵ بەرهەمهێنانی گۆشتی سوور لەو پارێزگایە ٢١ % زیادیکردووە.  لە پارێزگای کرماشان پێنج ملیۆن و ٥٠٠ هەزار سەر ئاژەڵ هەیە و بە یەکێک لە جەمسەرەکانی بەرهەمهێنانی گۆشتی سوور ئەژماردەکرێت. لە رۆژانی رابردوودا، ئەنجوومەنی ئاژەڵدارانی ئێران رایگەیاند، حکومەت تفاقی پێویستیان پێنادات و دەبێت لە بازاڕی ئازاد تفاق بکڕن، ئەوەش بووەتە هۆی زیادبوونی خەرجییەکانیان.