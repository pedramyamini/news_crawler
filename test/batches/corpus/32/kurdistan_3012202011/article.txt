د. جوان مستەفا، هاوسەرۆکی دەستەی تەندروستیی رۆژئاوای کوردستان ئاماری ٢٤ کاژێری رابردووی تووشبووانی کۆرۆنای بڵاوکردەوە و رایگەیاند، لە باکوور و رۆژهەڵاتی سووریا ٦٩ تووشبووی دیکەی کۆرۆنا دەستنیشانکران، هەشت کەس لەو تووشبووانەی کە پێشتر تووشی ڤایرۆسی کۆرۆنا ببوون، چاکبوونەتەوە و هیچ گیانلەدەستدانێکی کۆرۆنا نەبووە.  هاوسەرۆکی دەستەی تەندروستیی رۆژئاوای کوردستان گوتیشی، لە ئەنجامی پشکنینەکان دەرکەوتووە ٦٩ کەسی دیکە تووشی ڤایرۆسی کۆرۆنا بوون، کە پێکهاتوون لە ٣٦ پیاو و ٣٣ ژن، وردەکارییەکانی بەمجۆرەیە:  بڵاوکردنەوەی ئەو ئامارەی تووشبووانی دەستنیشانکراوی کۆرۆنا لەکاتێکدایە دوێنێ ٢٩ی کانوونی یەکەمی ٢٠٢٠ هیچ ئامارێک لەبارەی تووشبووان و مردن و چاکبوونەوەی کۆرۆنا نەبووە. لە ٢٨ی کانوونی یەکەم ٤٣ تووشبوو (٢٤ نێر و ١٩ مێ)، هەشت چاکبوونەوە و چوار گیانلەدەستدان تۆمارکرابوون.  بەمەش ژمارەی گشتیی تووشبووانی کۆرۆنا لە باکوور و رۆژهەڵاتی سووریا گەیشتە هەشت هەزار و ٢٤ کەس، لەو ژمارەیەش ٢٧١ کەسیان گیانیان لەدەستداوە و هەزار و ١٣٨ کەسیش چاکبوونەتەوە.