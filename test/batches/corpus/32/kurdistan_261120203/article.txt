کوردۆ شابان، گوتەبێژی وەزارەتی شارەوانیی حکومەتی هەرێمی کوردستان بە تۆڕی میدیایی رووداوی راگەیاند، ئەمڕۆ پێنجشەممە گرێبەستێک لە نێوان وەزارەتی شارەوانی و رێکخراوی جایکای ژاپۆنی واژۆ دەکات بۆ جێبەجێکردنی پڕۆژەیەکی ئاو لە شاری ھەولێر، پڕۆژەکە بە گوژمەی زیاتر لە سێ ملیۆن دۆلار جێبەجێ دەکرێت و بریتییە لە نۆژەنکردنەوەی تۆڕی ئاوی ئیفراز سێ و چەند گەڕەکێکی دیکە".  گوتەبێژی وەزارەتی شارەوانی گوتی: "ئەو پڕۆژەیە لە چوارچێوەی ئەو گرێبەستانەیە کە پێشتر لە نێوان حکومەتی ھەرێمی کوردستان و رێکخراوەکەدا ھەبووە و لە چوار قۆناخ پێکھاتووە، ئەمە یەکێکە لەو قۆناخانە".  كۆی پرۆژەی باشكردنی ئاوی خواردنەوە لە هەرێمی كوردستان كە بە گوژمەی ٣٣٠ ملیۆن دۆلار تەواو دەبێت، لە چوار پاكێج پێكهاتووە. پاكێجی یەكەم و دووەم تەواو بوون كە بۆ پارێزگاكانی سلێمانی و دهۆك و هەڵەبجە بوون، لەگەڵ كاری نۆژەنكردنەوە و درێژكردنەوەی تۆڕی ئاوی خواردنەوە و لە پارێزگای هەولێر و فراوانكردنی وێستگەی ئیفراز ٣ و نۆژەنكردنەوەی تۆڕی ئاو.