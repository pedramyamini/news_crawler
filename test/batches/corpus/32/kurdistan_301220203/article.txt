وەرتێ ئەبوبەکر , فڕۆکەوانە و لە ساڵی ٢٠١٧ ەوە لە هێڵی ئاسمانیی عێراق کار دەکات، یەکەم گەشتی چوون و هاتنەوەی لە بەغدا بۆ قاهیرە بە فڕۆکەی بۆینگ ٧٣٧ بە سەرکەتوویی ئەنجامدا.  کۆنسوڵخانەی بەریتانیا لە هەولێر لەبارەی بڕوانامە و توانستی وەرتێ ئەبوبەکرەوە دەڵێت: '' لە ساڵی ٢٠١٥ بڕوانامەی لە فڕۆکەوانی شارستانیی دانیمارک  لە کۆلێژی ئێیەر تاکسی بۆ خوێندنی فڕۆکەوانی بەدەستهێناوە،''.  کونسوڵخانەی بەریتانیا لە هەولێر پێیوایە ئەم سەرکەوینەی وەرتێ ئەبوبەکر "هانی ئافرەتانی دیکەی کورد دەدات بۆ شوێنکەوتنی هەمان ئەو رێگا پڕ لە ئاڵنگارییە".   وەرتێ ئەبوبەکر عەلی قادر لە ١٣ - ١ - ١٩٩١ لە شاری سلێمانی لەدایکبووە، لە ساڵی ١٩٩٢ لەگەڵ خێزانەکەی روویانکردووەتە ئەوروپا و لە دانیمارک نیشتەجێبوون، قۆناغەکانی خوێندنی لەو وڵاتە تەواوکردووە.  وەرتێ، جگە لە بواری فڕۆکەوانی، لەبواری وەرزشیشدا توانیوێتی ببێتە راهێنەری تۆپی دەست بۆ ئافرەتان و نزیکەی ١٥ خەڵاتی وەرزشی بەدەستهێناوە، بۆ ماوەی ساڵێکیش لە مانگی سووری دانیمارکی خزمەتی کرووە.