فازڵ حاجی، گوتەبێژی هاتووچۆی هەولێر بە تۆڕی میدیایی رووداوی راگەیاند، کاژێر ٤: ٠٠ی بەرەبەیانی ئەمڕۆ سێشەممە، لەسەر شەقامی ١٢٠ مەتری هەولێر، ئۆتۆمبێلێکی جۆری (دۆج چارجەر) بەهۆی تیژڕۆییەوە خۆی کێشاوە بە تانکەرێکی گواستنەوەی بەرهەمە نەوتییەکان و لە ئەنجامدا هەردوو سەرنشینی دۆجەکە کە هاوسەری یەکدیی بوون گیانیان لەدەستداوە.  فازڵ حاجی گوتی: "لەکاتی رووداوەکەدا خێرایی دۆجەکە ١٨٠ - ٢٠٠ کیلۆمەتر بووە، لێدانەکەش ئەوەندە بەهێز بووە تانکەرەکەی لە رێڕەوی خۆی لاداوە و ئۆتۆمبێلەکەش لە ژێریدا گیری خواردووە".  گوتەبێژی هاتووچۆی هەولێر ئاماژەی بەوەشکرد، زیانێکی ماددی زۆریش بەر جادەکە و هەردوو ئۆتۆمبێلەکەش کەوتووە و شۆفێری دۆجەکەش بە سەرپێچیکاری ١٠٠ % دانرا.