چەند رۆژێک پێش ئێستا چەند کەسێک لە هەولێر هەڵیانکوتایە سەر کافتریایەک لە عەینکاوە و بە گوللە خاوەنی کافتریاکەیان بریندار کرد.  ئەو تۆمەتبارانە لەلایەن دادگەی هەولێرەوە بەپێی ماددەی ٣١/٤٠٥ لە یاسای سزادانی عێراقی بڕیاری دەسگتیرکردنیان بۆ دەرچوو، بەڵام هەڵهاتبوون.  پۆلیسی سلێمانی ئاماژەی بەوە داوە، توانیویانە رۆژی یەکشەممە ٢٠٢٠/١١/٠١ لە رێگەی مەفرەزەکانی پۆلیسی نەهێشتنی تاوانەوە هەردوو تۆمەتبارەکە دەستگیر بکرێن.  لە راگەیێندراوەکەی پۆلیسی سلێمانیدا هاتووە، تۆمەتبارەکان "ئەو دوو کەسەن کە پەیوەندی بە بەرنامەیەکی راستەوخۆی کەناڵی رووداوەوە دەکەن و تەشهیر بە حکومەتی هەرێمی کوردستان دەکەن. "  بە گوێرەی پۆلیسی سلێمانی، هەردوو تۆمەتبار "م. ک. ج. " و "ی. ت. ی. " بە بڕیاری دادوەری لێکۆڵینەوە راگیراون و دوای گرتنەبەری رێکارە یاساییەکان رەوانەی هەولێر دەکرێنەوە.  حەیدەر، خاوەنی کافتریاکە دەڵێت، ویستوویانە بە زەبری چەک پارەی لێوەربگرن و چواریان بە دەمانچە و یەکێکیش بە کڵاشینکۆڤ داوای پارەیان لێ کردووە، بەڵام ئەو داواکەیانی رەتکردووتەوە. لەبەرامبەردا ئەوانیش زیاتر لە حەوت گوللەیان لەناو کافتریاکەدا تەقاندووە، بەهۆیەوە قاچێکی برینداربووە، دواتر بە دەمانچەش سەریان شکاندووە.     یەکێک لە هێرشکارەکان لە بەرنامەی بەرپرسیاردا لە رێگەی تەلەفۆنەوە پەیوەندی کرد و باسی رووداوەکەی کرد و گوتی، "بەهۆی ئەوەی خاوەنی کافتریاکە و چەند کەسێک لە یەکێکیان دەدا، ئێمەش وەک نێوەندگیری شەڕەکە چووینە ناو کافتریاکە، بەڵام خاوەنی کافتریاکە لە ئامۆزاکەی دام و منیش بە دەمانچە تەقەم لێکرد و بریندارم کرد، چونکە ئەگەر ئێمە لێمان نەدابووایە ئەو لە ئێمەی دەدا. " یەکێک لە هێرشکارەکان لەبارەی ئەوەی کە بۆچی خۆیان رادەستی حکومەت ناکەن ئەگەر لەسەر حەقن، گوتی، "لەبەر ئەوەی حکومەتەکە فاشیلە. "     رۆژی شەممە ٢٠٢٠/١٠/٣١ پۆلیسی هەولێر رایگەیاند کە یەکێک لە تۆمەتبارەکانی هەڵکوتانە سەر کافتریاکەی عەینکاوە بە ناوی "ر. خ. " خۆی رادەستی هەواڵگریی گشتیی کردووە و دواتر رادەستی پۆلیسی هەولێر کراوە          حەیدەر، خاوەنی کافتریاکە دەڵێت، ویستوویانە بە زەبری چەک پارەی لێوەربگرن و چواریان بە دەمانچە و یەکێکیش بە کڵاشینکۆڤ داوای پارەیان لێ کردووە، بەڵام ئەو داواکەیانی رەتکردووتەوە. لەبەرامبەردا ئەوانیش زیاتر لە حەوت گوللەیان لەناو کافتریاکەدا تەقاندووە، بەهۆیەوە قاچێکی برینداربووە، دواتر بە دەمانچەش سەریان شکاندووە.  یەکێک لە هێرشکارەکان لە بەرنامەی بەرپرسیاردا لە رێگەی تەلەفۆنەوە پەیوەندی کرد و باسی رووداوەکەی کرد و گوتی، "بەهۆی ئەوەی خاوەنی کافتریاکە و چەند کەسێک لە یەکێکیان دەدا، ئێمەش وەک نێوەندگیری شەڕەکە چووینە ناو کافتریاکە، بەڵام خاوەنی کافتریاکە لە ئامۆزاکەی دام و منیش بە دەمانچە تەقەم لێکرد و بریندارم کرد، چونکە ئەگەر ئێمە لێمان نەدابووایە ئەو لە ئێمەی دەدا. " یەکێک لە هێرشکارەکان لەبارەی ئەوەی کە بۆچی خۆیان رادەستی حکومەت ناکەن ئەگەر لەسەر حەقن، گوتی، "لەبەر ئەوەی حکومەتەکە فاشیلە. "  رۆژی شەممە ٢٠٢٠/١٠/٣١ پۆلیسی هەولێر رایگەیاند کە یەکێک لە تۆمەتبارەکانی هەڵکوتانە سەر کافتریاکەی عەینکاوە بە ناوی "ر. خ. " خۆی رادەستی هەواڵگریی گشتیی کردووە و دواتر رادەستی پۆلیسی هەولێر کراوە