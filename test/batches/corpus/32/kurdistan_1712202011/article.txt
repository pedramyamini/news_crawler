بەشی سێیەمی پرۆژەیاسای بودجە، کە هێشتا تێنەپەڕێندراوە و دەنگی پەرلەمانی لەسەر نەدراوە باسی پشکی هەرێمی کوردستان لە بودجەی گشتیی ٢٠٢١ دا دەکات، کە "لە کۆی گشتیی خەرجی فیعلی دیاریدەکرێت بەپێی ژمارەی دانیشتووانی هەر پارێزگایەک". هەروەها بۆ خەرجی بەکاربردن و خەرجی پڕۆژەکانی وەبەرهێنان، دیسان ئاماژە بەوە کراوە کە بەپێی ژمارەی دانیشتووانی هەر پارێزگایەک دەبێ، ئەوەیان دوای لێدەرکردنی خەرجی سیادی.  لە ماددەی ١١ی پرۆژەیاساکەدا باسی یەکلاییکردنەوەی شایستەکان لەنێوان حکومەتی فیدراڵی و حکومەتی هەرێمی کوردستان کراوە لەنێوان ساڵانی ٢٠٠٤ بۆ ٢٠٢٠، دوای ئەوەی دیوانی چاودێری دارایی فیدراڵی بە هاوئاهەنگی لەگەڵ دیوانی چاودێری دارایی هەرێمی کوردستان وردبینی دەکەن.  وردەکارییەکەی دیاریکردنی پشکی هەریمی کوردستان لە بودجەدا بەمشێوەیە:  یەکەم: پشکی هەرێمی کوردستان لە کۆی گشتی خەرجی فعلی دیاریدەکرێت لە خشتەی دال / خەرجی حاکیمە هاوپێچی یاساکە هەیە، بەپێی ژمارەی دانیشتووانی هەر پارێزگایەک، وەزارەتی دارایی خەرجی دەکات بە رەزامەندی سەرۆکوەزیران.  دووەم: دیاریکردنی پشکی هەرێمی کوردستان لەکۆی گشتی خەرجی فعلی (خەرجی بەکاربردن و خەرجی پڕۆژەکانی وەبەرهێنان) بەپێی ژمارەی دانیشتووانی هەر پارێزگایەک دوای لێدەرکردنی خەرجی سیادی.  یەکەم: شایستەکان لەنێوان حکومەتی فیدراڵی و حکومەتی هەرێمی کوردستان لە ساڵانی ٢٠٠٤ بۆ ٢٠٢٠ یەکلایی دەکرێنەوە، دوای ئەوەی دیوانی چاودێری دارایی فیدراڵی بە هاوئاهەنگی لەگەڵ دیوانی چاودێری دارایی هەرێم وردبینی دەکەن، شایستەی هەرێمی کوردستان بۆ ساڵانی رابردوو هەژمار دەکەن، ژمێرەی کۆتایی دەردەکەوێت کە لەلایەن دیوانی چادێری دارایی پەسند دەکرێت لەگەڵ رەچاوکردنی حوکمی ماددەکانی (٢٤ - دووەم - ب) لە یاسای بەڕێوەبردنی دارایی ژمارە ٦ی ساڵی ٢٠١٩.  ا: حکومەتی هەرێمی کوردستان پابەند دەبێت بە رادەستکردنی تێکڕا ٢٥٠ هەزار بەرمیل نەوتی خاو رۆژانە لە نەوتی خاوی بەرهەمهاتووی کێڵگەکانی و فرۆشتنی لە رێگەی کۆمپانیای بەبازاڕکردنی نەوت، پێویستە داهاتی نەوتی و نانەوتی تەنیا رادەستی گەنجینەی گشتی دەوڵەت بکرێت.  ب: هەرێمی کوردستان پابەند دەبێت بە خەرجکردنی مووچەی پێشمەرگە بۆ ساڵی ٢٠٢١ لەو پارەیەی لە چوارچێوەی بودجەی هەرێم بۆ ساڵی ٢٠٢١ بۆی دیاریدەکرێت و هەژمارکردنی قەرەبووی فەرمانبەران.   ج: ئەگەر هەرێمی کوردستان پابەند نەبێت داهاتی فیدراڵی رادەستی گەنجینەی فیدراڵی یاخود حوکمەکانی بڕگەی ئەلف - ی ئەو بەندە جێبەجێ نەکات، ئەوا وەزارەتی دارایی فیدراڵی حوکمی ماددەی (٢٧ - پێنجەم) جێبەجێ دەکات لە یاسای بەڕێوەبردنی دارایی ژمارە ٦ی ساڵی ٢٠١٩، پشکی دیاریکراوی لێدەبڕێت بەپێی بەندەکانی یەکەم و دووەم (ئەلف) لەو مادەیە و دواتر حیسابەکە یەکلایی دەکەنەوە.   ا: حکومەتی هەرێمی کوردستان داتاکانی قەرز و پابەندبوونە داراییە کەڵەکەبووەکانی لایەتی بەهۆی کورتهێنانەوە لە بودجەی ساڵانی ٢٠١٤ - ٢٠١٩ پێشکێشی وەزارەتی دارایی فیدراڵی دەکات لەماوەیەک کە ٣٠ رۆژ زیاتر نەبێت لە رێکەوتی دەرچوونی ئەو یاسایە.  ب - پێداچوونەوە بە داتای ئاماژە بۆ کراو دەکرێت کە لە بڕگەی (١)ی سەرەوە، لەلایەن لیژنەیەکی هاوبەشی نێوان هەردوولا بە هاوکاری لەگەڵ دیوانی چاودێری دارایی فیدراڵی و دیوانی چاودێری دارایی هەرێمی کوردستان و لەماوەیەک کە ٩٠ رۆژ لە رێکەوتنی دەرچوونی ئەو یاسا تێپەڕنەکات.  ج - لەسەر وەزارەتی دارایی فیدراڵی و لەژێر رۆشنایی ئەنجامی پێداچوونەوەی ئاماژە بۆ کراو لەسەرەوە ئەو قەرز و پابەندبوونە داراییانە بەشێوەی قۆناخ بە قۆناخی ساڵانە یەکلایی دەکرێنەوە.  پابەندبوونی حکومەتی عێراقی بە پێدانی خەرجی گواستنەوەی بە نزیکەی ٣٥٠ هەزار بەرمیل رۆژانە لە نەوتی خاوی هەناردەکراو لە رێگەی بۆری نەوتی هەناردەکراو ٢٥٠ هەزار بەرمیل نەوت لە نەوتی هەرێم و ١٠٠ هەزار بەرمیل لە چوارچێوەی پشکی بودجەی هەرێم بە حیسابکردنی پێویستی خزمەتگوزاریی ساڵی ٢٠٢٠ دوای ئەوەی وردبینی دەکرێت لە تێچووی ئەوەی لە سەرەوە ئاماژەی بۆ کراوە لەلایەن کۆمپانیای بە بازاڕکردنی نەوتی فیدراڵی.  وەزارەتی دارایی لە سەرەتای ٢٠٢١ دەستدەکات بە دابەزینی قیستی قەرزە کەڵەکەبووەکانی سەر هەرێمی کوردستان لەو قەرزانەی دەیدرێتێ لەلایەن بانکی بازرگانی عێراق، بەپێی خشتەی قەرز بۆ ماوەی ١٠ ساڵ کە لە سەرەتای ساڵی ٢٠٢١ دەستپێدەکات.