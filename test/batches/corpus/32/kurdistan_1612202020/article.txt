سبەینێ ١٧ی کانوونی یەکەمی ٢٠٢٠ رۆژی ئاڵای کوردستانە، هەڤاڵ ئەبوبەکر، پارێزگاری سلێمانی دەڵێت "بۆ رێزگرتن له شه‌هیدانی نه‌مری خۆپێشاندانه‌كان و رۆژی ئاڵای پیرۆزی كوردستان، سبه‌ینێ به ره‌سمیی ئاڵای پیرۆزی كوردستان له ده‌روازه سه‌ره‌كییه‌كانی شاری سلێمانی و سه‌ر ته‌لاری پارێزگای سلێمانی و ته‌واوی یه‌كه كارگێڕیی و داموده‌زگاكاندا هه‌ڵده‌كه‌ین و به بێده‌نگی ده‌وه‌ستین".  هەڤاڵ ئەبوبەکر داوای لە هه‌موو لایه‌نه سیاسییه‌كان و حكومه‌تی ئیتیحادیی و به‌تایبه‌تیش حكومه‌تی هه‌رێمی كوردستان کردووە "به زووترین كات و كرداریانه وه‌ڵامی داواكارییه ره‌واكانی خه‌ڵكی كوردستان و خۆپێشانده‌رانیش بده‌نه‌وه و، هه‌موو لایه‌ك هاوكار و پشتیوان و به‌شداربن له كۆتاییهێنان به نه‌هامه‌تییه‌كانی خه‌ڵكی كوردستان".  پارێزگاری سلێمانی پێیوایە داهات و ئابووریی دەوڵەت پێکەوە "لەبەردەم هەڕەشەی ترسناک و مەترسی و کارەساتی زۆر گەورەدان، بەجۆرێک کە ئارامیی تاک و ئاسایشی خێزان و کۆمەڵگە و دەوڵەتیشیان شێواندووە".  لە بەشێکی پەیامەکەیدا نووسیویەتی "كورد، فه‌رموویه‌تی: كاسه‌ی پڕ ئاشتیی ماڵه، ده‌خوازم كاسه‌ی نیشتمان پڕبكه‌نه‌وه و بیپارێزن، بۆئه‌وه‌ی چیتر ئاشتی له‌مه زیاتر زامدارنه‌بێت و كاسه‌ی وڵات جارێكی تر تاڵاننه‌كرێته‌وه".