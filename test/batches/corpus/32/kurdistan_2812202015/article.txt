هۆگر عەزیز، گوتەبێژی بەڕێوەبەرایەتیی پۆلیسی هەولێر بە تۆڕی میدیایی رووداوی راگەیاند، دوای ئەوەی دەنگۆ بڵاوبووەوە کە چەند رێگرییەک لە خەڵک کراوە، تیمەکانیان توانیویانە بە پلانێکی تۆکمە ئەو کەسانە دەستگیربکەن کە باندێکی چوار کەسین، تاوەکو ئێستاش خۆیان دانیان بە چوار حاڵەتدا ناوە.  ئەو چەند کەسە، بە گوتەی گوتەبێژی پۆلیسی هەولێر، "چەقۆ، حەربە، بۆکس خەنجەر و چەک، بە ئۆتۆمبێلێکی جۆری BMWی بێ ژمارە ئەو کارەیان ئەنجامدەدا"، کە لە عەنکاوە و گەڕەکی نازناز ئەو کارانەیان کردووە.  ئەو چوار تۆمەتبارە تەمەنیان لەنێوان ٢٠ بۆ ٣٠ ساڵە و ئێستا بەپێی ماددەی ٤٤٢ لە یاسای سزادانی عێراقی بەندکراون.  رۆژی ٢٣ی کانوونی یەکەمی ٢٠٢٠ گوتەبێژی پۆلیسی هەولێر لە كۆنگرەیەكی رۆژنامەڤانیدا ئاماری تاوانەکانی ئەو ساڵەی بە هەموو جۆرەکانیەوە خستەڕوو و ئاماژەی بەوە کرد، لەو ساڵەدا ١٠ هەزار و ٦٨١ تاوان ئەنجامدراون، لەو ژمارەیەش نۆ هەزار و ٨٤٦ تاوان ئاشكراكراون و دراون بە دادگا.  گوتەبێژی پۆلیسی هەولێر ئاماری رووداوەکانی ساڵی ٢٠٢٠ لەو پارێزگایە دەخاتەڕوو