رۆژی شەممە ٢٠٢٠/١٢/١٢ نێچیرڤان بارزانی، سەرۆکی هەرێمی کوردستان بە تەلەفۆن قسەی لەگەڵ کامیران حاجۆ کرد و هاوخەمیی خۆی بۆ کۆچی دوایی مامیان دەربڕی.  سەرۆکی هەرێمی کوردستان هیوای خواست خوا گیانی کۆچکردوو بخاتە بەر بەزەیی خۆی و سەبووریی کەسوکاری بداتەوە.  کامیران حاجۆ بە سوپاس و پێزانینی خۆی و ماڵباتەکەیانی بە سەرۆکی هەرێمی کوردستان گەیاند.  زناوەر جاچان حاجۆ رۆژی چوارشەممە ٢٠٢٠/١٢/٠٩ لە سوێد بە نەخۆشی کۆچی دوایی کرد.  زناوەر چاچان حاجۆ یەکێک بوو لە کەسایەتییە ناسراوەکانی ماڵباتی حاجۆ لە رۆژئاوای کوردستان. ئەو ساڵی ١٩٣٨ لە گوندی مزگەفتێی سەر بە تربە سپی هاتبووە دنیا و، حەوت منداڵی هەبوو.