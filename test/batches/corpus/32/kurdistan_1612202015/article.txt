سەرکەوت ئەحمەد، گوتەبێژی پۆلیسی سلێمانی بە تۆڕی میدیایی رووداوی راگەیاند، شەوی رابردوو تاوانبارێکی حوکمدراو بە ماددەی ٤٣٠ی یاسای سزاکان، لە زیندانی چەمچەماڵ هەڵاتووە، ئەمڕۆش فەرمانگی دەستگیرکردنی بۆ دەرچووەتەوە و پۆلیس بەدوایدا دەگەڕێ.  سەرکەوت ئەحمەد گوتی: "لیژنەیەکی لێکۆڵینەوە بۆ چۆنیەتی هەڵاتنی و هاوکارەکانی بۆ هەڵاتن (ئەگەر هەبن) پێکهێنراوە".  بەپێی ئەو ماددەیەی کە تاوانبارەکەی پێ حوکمدراوە، تاوانبارەکە بەهۆی هەڕەشەکردن لەرێگەی بەکارهێنانی مەسەلەی پەیوەندیدار بە شەرەف یان درکاندنی نهێنیی کەسی دیکە سزادراوە. حوکمی ئەو جۆرە تاوانەش تاوەکو نزیکەی حەوت ساڵ بەندکردن دەڕوات.