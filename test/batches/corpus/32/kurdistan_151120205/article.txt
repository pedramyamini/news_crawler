لە راگەیێندراوی پۆلیسی هەولێردا هاتووە، بەشی پۆلیسی نەهێشتنی تاوان / نووسینگەی لێكۆڵینەوە لە تاوانەكانی كوشتن، دوای ئاگاداركردنەوەیان لە بوونی حاڵەتێكی كوشتن لە گەڕەكی نەورۆز، دەستبەجێ گەیشتنە شوێنی رووداوەكە و تومەتبارێكیان بە ناوی (ر. م. ع) بە تۆمەتی كوشتنی هاووڵاتییەك بە ناوی (محەممەد ئیسماعیل فەرحان) دەستگیركردووە.  پۆلیسی هەولێر دەڵێت، تۆمەتباری ئاماژەپێكراو، دانی بە تاوانەكەیدا ناوە كە لەگەڵ كەسی كوژراودا هاوڕێی یەكدی بوون، "لەسەر یاری و كارتی پەبجی بووەتە كێشە و دەمەقاڵێیان و لە ئەنجامدا تۆمەتبارەکە بە چەقۆ لە هاوڕێكەی داوە و كوشتوویەتی".  "بکوژەکە" بە بڕیاری دادوەر و بەپێی ماددە (٤٠٥) لە یاسای سزادان، راگیرا و رادەستی دادگە كراوە.