کۆبوونەوەکە لە کاژێر ١١: ٠٠ی پێشنیوەڕۆی ئەمڕۆ دەستیپێکردووە.  عەبدولستار مەجید، سەرۆکی فراکسیۆنی کۆمەڵی ئیسلامی کوردستان، بەر لە کۆبوونەوەکە بە تۆڕی میدیایی رووداوی راگەیاند، فراکسیۆنەکانی کۆمەڵی ئیسلامی، یەکگرتوو، بەشێکی فراکسیۆنی گۆڕان و فراکسیۆنی ئازادی کۆدەبنەوە بۆ بڕیاردان لە بایکۆتکردن یان بەشداریکردن لە دانیشتنەکەی سبەی پەرلەمانی کوردستان.  دوێنێ شەممە ده‌سته‌ی سه‌رۆكایه‌تی په‌رله‌مانی كوردستان رایگه‌یاند، رۆژی دووشه‌ممه، ٣٠ی تشرینی دووه‌م، دانیشتنی ژماره (١١)ی ئاسایی خولی پاییزه ئه‌نجامده‌درێت و سێ ته‌وه‌ر گفتوگۆ و خوێندنه‌وه‌ی له‌سه‌ر ده‌كرێت، به‌مشێوه‌ی خواره‌وه:  ته‌وه‌ری یه‌كه‌م: (خوێندنه‌وه‌ى یه‌كه‌م بۆ پێشنیازه‌یاسای په‌روه‌رده و خوێندن) و (پێشنیازه‌یاسای هه‌موارى یه‌كه‌می زانكۆ تایبه‌ته‌كان) له هه‌رێمی كوردستان ده‌كرێت.  ته‌وه‌ری دووه‌م: (خوێندنه‌وه و گفتوگۆكردنی هه‌ردوو راپۆرتی لیژنه‌ی په‌یوه‌ندییه‌كان و ره‌وه‌ندى كوردستانى) و (لیژنه‌ی رۆشنبیری و كۆمه‌ڵگه‌ی مه‌ده‌نی و وه‌رزش و لاوان)، سه‌باره‌ت به (دیارده‌ى كۆچی گه‌نجان بۆ ده‌ره‌وه‌ى وڵات) ده‌بێت، به‌ئاماده‌بوونی وه‌زیره په‌یوه‌ندیداره‌كانی حكومه‌تی هه‌رێمی كوردستان.  ته‌وه‌ری سێیه‌م: خستنه‌ڕووى بیرۆكه‌ى په‌رله‌مانتار (شنۆ ئه‌شقى عەبدوڵڵا) ده‌بێت، كه تایبه‌ته به ره‌خساندنی هه‌لی كار له هه‌رێمی كوردستان.  عەبدولستار مەجید گوتی: "ئێمە داوا دەکەین کێشە و گوزەرانی خەڵک بخرێتە بەرنامەی کارەوە، چونکە هەندێ بابەت دەوروژێنن کە بۆ ئێستا لاوەکین و دەکرێ دوابخرێن".