راجی ئا، کە ماوەیەکە لە هاوژینەکەی جیابووەتەوە و بەمەبەستی بینینی منداڵەکانی سەردانیکردن، لەگەڵ چوونەژوورەوە دوو کچەکەی و هاوژینی پێشووی گوللەباران کردووە. لە رووداوەکەدا گوڵچین کارابیک، هاوژینی پێشووی و کچەکانی بورچین ئا، تەمەن ٢٣ ساڵ و جانسوو ئا، تەمەن ١٧ ساڵ، گیانیان لەدەستدا.  هەروەها ئێمرە جان و فەردی کە دوو کوڕی ئەو خانەوادەیەن و بەمەبەستی کڕینی سەموون چووبوونە دەرەوە، دوای رووداوەکە بەسەر تەرمی دوو خوشک و دایکیاندا گەڕانەوە.  باوکیان کە بکوژی دوو کچەکەی و هاوژینی پێشوویەتی، هەڵاتووە و لە گەڕەکێکی دیکە کەوتە نێو بازگەیەکی پۆلیسەوە، بەڵام خۆی نەدا بەدەستەوە و هەوڵی خۆکوشتنی دا. دواتر بەشێوەی هەڕەمەکی تەقەی کرد؛ پاشان پۆلیس لە دوورەوە و لەڕێگەی قەناسەوە لە دەستی و سنگیان داوە و ناچالاکیان کردووە.  ئێستا بکوژ لە نەخۆشخانەیە و بە گوتەی پزیشکانی نەخۆشخانەی حکومیی ئەرزەڕووم، دۆخی تەندروستیی لە مەترسی دەرچووە.