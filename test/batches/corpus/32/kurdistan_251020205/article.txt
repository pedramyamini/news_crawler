شوان محەممەد تەها، بەرپرسی لقی ٥ی پارتی دیموکراتی کوردستان لە بەغدا بە تۆڕی میدیایی رووداوی راگەیاند، تاوەکو ئێستا دەست بە نۆژەنکردنەوەی بارەگای لقی ٥ نەکراوە، بەڵام بەمنزیکانە نۆژەندەکرێتەوە و کاروبارەکانمان دەستپێدەکەینەوە. ئێستاش لە بارەگایەکی دیکە لە بەغدا کارەکان رایی دەکەین و کارمان رانەگرتووە.  رۆژی شەممە ١٧ - ١٠ - ٢٠٢٠ بەشێک لە لایەنگرانی حەشدی شەعبی ئاڵای کوردستان و بارەگای لقی ٥ی پارتی دیموکراتی کوردستانیان لە بەغدا سووتاند. رووداوەکە کاردانەوەی کوردستانی، عێراقی و جیهانی لێکەوتەوە و بە تووندی ئیدانەکرا.