کۆنسوڵگخانەی ئەمریکا لە هەولێر دەڵێت، سەرجەم کارمەندانی کۆنسوڵخانە پرسەدەگێڕن بەبۆنەی کۆچی دوایی پارێزگاری هەولێر.   کۆنسوڵی گشتیی بەریتانیا لە هەولێر کۆچی دوایی فرسەت سۆفی بە تراژیدی ناودەبات و دەڵێت، پارێزگارەکەی هەولێر بەجیدی کاری دەکرد و خەڵک خۆشیان دەویست.  خەڵکی هەرێمی کوردستان لەگەڵ بیستنی کۆچی دوایی پارێزگاری هەولێر شۆکبوونی خۆیان بەم هەواڵە لە تۆڕە کۆمەڵایەتییەکان دەربڕی. سەردار ئازاد دەڵێت، " ئومێدی هەژاران و ئاوەدانی شار رۆیی". هاونیشتمانییەکی دیکە بەناوی سەیفەدین هادی دەڵێت، "هەولێر پیاوێکی باش و چالاکی لەدەستدا".  ستۆری فەیسبووک بەشێکی بووە دەربڕینی هاوخەمی بۆ کەسوکاری پارێزگاری کۆچکردوو، کۆمێنتەکانی فرسەت سۆفی کە دەڵێت، "من کوڕە جووتیار و هەژارم" بەشێک لە قسەکانی بوو کە ژمارەیەک لە بەکارهێنەرانی تۆڕە کۆمەڵایەتییەکان پۆستیان کرد.  فرسەت سۆفی دوای مانگێک لە تووشبوونی بە کۆرۆنا لە تەمەنی ٤١ ساڵی لە وڵاتی تورکیا گیانی لەدەستدا و ئەمڕۆش لە رێوڕەسمێکدا لە گۆڕستانی شێخ ئەحمەد بە خاک دەسپێردرێت.