خالید ئەسعەد کەتۆ، جووتیارێکی سنووری قەزای بەردەڕەشە لە سنووری پارێزگای دهۆک و دەڵێت "خواستێکی زۆر لە هەرێمی کوردستان لەسەر برنجی ناوچەکەمان هەیە، وەزارەتی کشتوکاڵ لەڕووی برنجەوە هیچ هاوکارمان نییە، بۆ نموونە دەرمانمان پێنادات و پێداویستییەکانمان بۆ دابین ناکات".  وەرزی چاندنی برنج لە قەزای بەردەڕەش سەربە پارێزگای دهۆک لە مانگی ئایارەوە دەستپێدەکات و سێ جۆر برنج لەو ناوچەیە دەچێندرێت، ئێستاش کۆتا قۆناخی پێگەیشتنی برنجەکەیە و دەستکراوە بە دروێنەکردن، جووتیارێکیش ئاماژە بەوە دەکات کە بەهۆی بوونی ڤایرۆسی کۆرۆناوە، برنجی پار ساڵیان ماوەتەوە و ئەوەش دەخاتەڕوو کە وەزارەتی کشتوکاڵ هیچ ئاسانکارییەکیان نەکردووە بۆ هەناردەکردنی برنجی کوردی.