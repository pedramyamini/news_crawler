گوهدار شێخۆ، برای شڤان شێخۆ بە تۆڕی میدیایی رووداوی راگەیاند، ماوەی پێنج رۆژ بوو لە ماڵەوە چاودێری تەندروستی دەکرا، دواتر چووین بۆ شاری عەنتابی تورکیا و لە نەخۆشخانەیەکی ئەو شارە چارەسەری پزیشکیی وەرگرت، تاوەکو شەوی رابردووش باش بوو، بەڵام ئەم بەیانییە گیانی لەدەستدا.   بڕیارە تەرمی شڤان شێخۆ ئەمڕۆ بگەڕێندرێتەوە زاخۆ و هەر لە زێدی خۆیشی بەخاک دەسپێردرێت.  بەپێی دوایین ئامارەکانی وەزارەتی تەندروستیی هەرێمی کوردستان تاوەکو ئێستا ١٢ هەزار و ٦٢ کەس لە سنووری پارێزگای دهۆک تووشی کۆرۆنا بوون و زیاتر لە ٧ هەزار لەژێر چارەسەردان و تاوەکو ئێستاش ٢٥٠ کەس گیانیان لەدەستداوە.   شڤان شێخۆ، لە ساڵی ١٩٦٨ لە گوندی هەورێزێ لە سنووری ناحیەی دەرکار لە قەزای زاخۆ لە دایکبووە و سەدان گوتار و نووسینی لە بڵاوکراونەتەوە. کارگێرى لقى هەشت پارتىی دیموکراتى کوردستان بوو لە زاخۆ.