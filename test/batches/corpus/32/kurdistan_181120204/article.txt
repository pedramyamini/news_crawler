بەپێی زانیارییەکان، لە شاری مەریوانەوە هێز بۆ کۆنترۆڵی بارودۆخ رەوانە کراوە، ئینتەرنێتی ئەو شارەدێیە بڕدرا و هێزەکانی پۆلیس تەقەیان کردووە.  بەپێی راپۆرتی رێکخراوی هەنگاو، رۆژی سێشەممە، ١٧ی نۆڤەمبەری ٢٠٢٠، هێزە سەربازییەکانی ئێران لە بنکەی سەربازیی هەورامانی تەخت لە پارێزگای سنە، لەناکاو دەسڕێژیان لە خەڵکی ئاسایی کردووە و بەم هۆیەوە هاووڵاتییەک بەناوی سەعدی رۆستەمزادە، گیانی لەدەستداوە.  ئەمیر هوشەنگ حەیدەریان، جێگری پۆلیسی پارێزگای سنە رایگەیاند: "پۆلیس تەقەی لە ئۆتۆمبیلێک کردووە کە گوێی بە هۆشداری پۆلیس نەداوە و راینەگرتووە و لەم نێوانەدا گوللەیەک بەر ویلی ئۆتۆمبیلەکە کەوتووە، هەڵبەزیوەتەوە و کەسێک خەڵکی گوندەکە کە ویستویەتی لەو شوێنەوە تێپەڕببێت، برینداری کردووە و دواتر لە نەخۆشخانە گیانی لەدەستداوە.  جێگری پۆلیسی پارێزگای سنە، شەرعیەتی بە تەقەکردنەکەی پۆلیس داوە و دەڵێت: "هێزە سەربازییەکانی جێگیر لە بنکەی سەوڵاوا بە رەچاوکردنی رێوشوێنە یاساییەکان کەڵکی لە چەک وەرگرتووە".