دكتۆره جوان مسته‌فا، هاوسه‌رۆكی ده‌سته‌ی ته‌ندروستیی به‌ڕێوه‌به‌رایه‌تیی خۆسه‌ر له باكوور و رۆژهه‌ڵاتی سووریا رایگه‌یاند، لە ٢٤ کاژێری رابردوودا سێ تووشبووی کۆرۆنا گیانیان له‌ده‌ستداوه، كه خه‌ڵكی دێرك و گركی له‌كێ و عاموودا بوون.  هاوسه‌رۆكی ده‌سته‌ی ته‌ندروستیی به‌ڕێوه‌به‌رایه‌تیی خۆسه‌ر له باكوور و رۆژهه‌ڵاتی سووریا ئاماژەی بەوە کرد، ئەو ١١٣ كه‌سەش کە تووشی ڤایرۆسه‌كه بوون، ٥٩ كه‌سیان نێر و ٥٤ كه‌سیشیان مێینه‌ن؛ هاوکات سێ تووشبووی پێشووش چاكبوونه‌ته‌وه.  تاوه‌كو ئێستا ٢٨٥٣ كه‌س له رۆژئاوای كوردستان تووشی ڤایرۆسی کۆرۆنا بوون و ٩٣ كه‌س به‌هۆیه‌وه گیانیان له‌ده‌ستداوه، ٦٢٣ تووشبووی ڤایرۆسەکەش چاكبوونه‌ته‌وه.