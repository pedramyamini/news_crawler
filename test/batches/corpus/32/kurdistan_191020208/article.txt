عەلی حەمەساڵح، ئەندامی فراکسیۆنی گۆڕان لە پەرلەمانی کوردستان بە تۆڕی میدیایی رووداوی راگەیاند، لە رۆژانی پێشتردا زیاتر لە ھەزار و دووسەد کەس بە پلەی باڵا و تایبەت بە نایاسایی خانەنشینکرابوون، دۆسیەکانیان جیاکرایەوە و بڕیاری راگرتنی مووچەکانیان درا، کە بەشێکیان شەش ملیۆن دیناریان وەردەگرت.   بە گوتەی عەلی حەمەساڵح، نزیکەی ٢١٧ ھەزار خانەنشین لە کوردستاندا ھەن، بە ھەزاران کەس لەم ژمارەیە بەنایاسایی خانەنشینکراون، واتە: بەبێ ئەوەی وەزیفەیان لە حکومەت هەبووبێت.