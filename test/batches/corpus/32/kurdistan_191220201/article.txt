بەگوێرەی زانیارییە سەرەتاییەکان کە لە میدیاکانی تورکیا بڵاوکراوەتەوە، بەیانی ئەمڕۆ شەممە ١٩ی کانوونی یەکەمی ٢٠٢٠، لە ئەنجامی تەقینەوەی بووتڵێکی ئۆکسجین لە یەکەی چاودێری چڕی بەشی تووشبووان بە کۆڤید - ١٩ لە نەخۆشخانەی "سانکۆ"ی تایبەت لە دیلۆکی باکووری کوردستان، هەشت نەخۆش گیانیان لەدەستداوە و ١١ کەسی دیکەش برینداربوون.    تاوەکو ئێستا هۆکاری تەقینەوەی بووتڵی ئۆکسجینەکە نەزانراوە و لایەنی بەرپرسیاریش روونکردنەوەیان نەداوە.  تیمەکانی فریاگوزاریی نەخۆشخانەکە هەوڵی گواستنەوەی نەخۆشەکانی دیکە دەدات بۆ شوێنێکی پارێزراوتر.