عادیلە خانم لەدایکبووی ساڵی ١٨٤٧ بووە، ژنێکی دەسەڵاتدار و کارگێری ھۆزی جاف بووە، ھاوسەری عوسمان پاشای جاف و کچی عەبدولقادر بەگی ساحێبقڕان و دایکی ئەحمەد موختار جاف و تاھیر بەگی جافی دوو شاعیری ناوداری کورد بووە. لە سەردەمی خۆیدا ئینگلیزەکان پێیان گوتووە: "شاژنی بێتاجی شارەزوور. "  لە بەشێکی دیکەی تویتەکەی کۆنسوڵخانەی بەریتانیا لە هەولێر هاتووە: '' عادیلە خانم (ئافرەتێکی دادوەر): لەلایەن بەریتانییەکانەوە بە ' شازادەی ئازایەتی ' ناسراوە. عادیلە خانم یەکەم حاکمی بەڕێوەبەر بووە لە هەڵەبجە لە ساڵی ١٩١٩. لە خانەوادەیەکی فەرمانڕەوا لە ساڵی ١٨٤٧ لە سنە لە دایکبووە کە دووەم گەورە شاری کوردستانی ئێرانە.''  عادیلە خانم لە بەھاری ١٩٢٤ دا و لە تەمەنی ٦٥ ساڵیدا لە شاری ھەڵەبجە کۆچی دواییکرد و لە گۆڕستانی عەبابەیلێی نزیک ھەڵەبجە بە خاک سپێردرا.