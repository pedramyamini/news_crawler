زانا روستایی، پەرلەمانتاری پێشووی کۆمەڵی ئیسلامی و بەشداربووی کۆبوونەوەکە بە رووداوی راگەیاند، لە کۆبوونەوەکەدا باسی ئەنجامی کۆبوونەوەی سێقۆڵیی نێوان پارتی، یەکێتی و گۆڕان کراوە و باس لەوەش کراوە کە پەلەبکرێت بۆ دەستپێکردنەوەی گفتوگۆی نێوان هەولێر و بەغدا و چارەسەرکردنی کێشەکان.  سەرچاوەیەکیش بە رووداوی گوت، "هەردوولا نیگەرانیی خۆیان لەبارەی پەلکێشانی خۆپێشاندانەکان بۆ تووندوتیژی دەربڕیوە و پێیانوابووە، لەپەنای خۆپێشاندەرانەوە کاری ناڕەوا کراون".