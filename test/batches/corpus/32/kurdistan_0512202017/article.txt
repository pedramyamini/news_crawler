پرۆژەی "دەستپێشخەریی لاوانی خۆبەخش" پرۆژەیەکی ساڵانەی دەزگای روانگەیە کە بە مەبەستی هاندانی گەنجانی کچ و کوڕ بۆ پێشکەشکردنی پێشنیاری پرۆژە و بەشداریکردن لە پێشبڕکێیەک بۆ جێبەجێکردنی پرۆژەکانیان بۆ باشترین خزمەت بە کۆمەڵگە سازدەکرێت و گەنجان لە پارێزگاکانی هەولێر، سلێمانی، دهۆک، هەڵەبجە، کەرکووک، نەینەوا دەستپێشخەرییەکانیان پێشکەش دەکەن.  کۆی ژمارەی پرۆژە پێشکەشکراوەکان لە ساڵی ٢٠٢٠ ـدا بریتیبوون لە ١٦٧ پرۆژە لە هەر شەش پارێزگاکە. ٣٨ پرۆژە لە پارێزگای دهۆك، ٣٥ پرۆژە لە پارێزگای هەولێر، ٣٢ پرۆژە لە پارێزگای نەینەوا، ٢٩ پرۆژە لە پارێزگای سلێمانی، ١٢ پرۆژە لە پارێزگای هەڵەبجە، حەوت پرۆژە لە پارێزگای کەرکووك و ١٢ پرۆژە لە پارێزگاکانی دیکە.  لیژنەی هەڵسەنگاندنی دەستپێشخەرییەکان بۆ ساڵی ٢٠٢٠ بریتی بوون لە:  - دیلان بۆتان، بەرپرسی سەرچاوە مرۆییەکان لە کۆمپانیای ئێم سەلێکت  - دڵشاد قادر، چالاکوانی مەدەنی  - عەبدولباست ئەحمەد وەهاب، بەرپرسی بەدواداچوون و هەڵسەنگاندن لە رێکخراوی ئینتەرنیوز  - سیتاڤ ئاسۆ، بەرپرسی سەرچاوە مرۆییەکان لە دەزگای خێرخوازیی بارزانی  پرۆژە براوەکان بۆ ساڵی ٢٠٢٠:  - پرۆژە براوەکانی پارێزگای هەڵەبجە:  تیمی براوە: گرووپی خۆبەخشی رەها  پرۆژەی براوە: ناساندنی ماف و زیادکردنی متمانەبەخۆبوون بۆ کەسانی خاوەن پێداویستیی تایبەت  تیمی براوە: گرووپی خۆبەخشی دۆستانی كتێب  پرۆژەی براوە: هەڵمەتی بەكلتووركردنی خوێندنەوه  - پرۆژە براوەکانی پارێزگای دهۆک:  تیمی براوە: گەنجانی خۆبەخشی دهۆك  پرۆژەی براوە: دەست لەناو دەست لە پێناو سبەینێیەکی باشتر  تیمی براوە: گرووپی خۆبەخشی فەرهەنگ  پرۆژەی براوە: پێکەوە ژینگە لە پلاستیک رزگار دەکەین  - پرۆژە براوەکانی پارێزگای هەولێر:  تیمی براوە: دەستەی خۆبەخشی گەنجانی قەسرێ  پرۆژەی براوە: نۆژەنكردنەوەی سەرەتایی قوتابخانەی بنەڕەتیی قەسرێ  تیمی براوە: گرووپی خۆبەخشیی وار  پرۆژەی براوە: خێزانی ژینگەپارێز  تیمی براوە: گرووپی دەنگی خۆبەخشان  پرۆژەی براوە: خوێندنی دەنگی بۆ نابینایان  - پرۆژە براوەکانی پارێزگای سلێمانی:  تیمی براوە: گرووپی خۆبەخشیی ژیانەوه  پرۆژەی براوە: فریاگوزاریی سەرەتایی  تیمی براوە: گرووپی خۆبەخشیی نوێكردنەوه  - پرۆژە براوەکانی پارێزگای کەرکووک:  تیمی براوە: گرووپی خۆبەخشیی داهاتوو  پرۆژەی براوە: گەڕانەوەی هیوا  تیمی براوە: گرووپی خۆبەخشیی گەشە  پرۆژەی براوە: نۆژەنكردنەوەى باخچەى نەمام لە كەركووك  - پرۆژە براوەکانی پارێزگای موسڵ:  تیمی براوە: گرووپی خۆبەخشیی بەهجە  پرۆژەی براوە: شادیی بێسەرپەرشتێك