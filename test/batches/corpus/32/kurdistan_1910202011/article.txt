رووداوەکە رۆژی ١٠ - ١٠ - ٢٠٢٠ روویداوە و ئەو کەسەیشی دەستگیرکراوە بە رەگەز عەرەبە، ئاسایش دەشڵێت: کەسەکە هەوڵی راکردنی داوە و دواتر دەستگیرکراوە.  بەڕێوەبەرایەتیی ئاسایشی هەولێر دەڵێت "کاژێر ٥: ٠٠ی بەیانی رۆژی ١٠ - ١٠ - ٢٠٢٠ لە بازگەی شێراوەی رێگەی هەولێر - کەرکووک پاش گومانکردن لەسەرنشینێکی تاکسی بەناوی (عامر خضير حەمادی) دەستگیرکراوە و هەمان رۆژیش لە کاژێر ٣: ٣٠ خولەک بەرەبەیان ژنەکەی بەناوی (هێلین خالید مستەفا)  لەناو هۆتێلێکی هەولێر کوشتووە. "  ئاسایشی هەولێر ئاماژە بەوەش دەدات، دوای لێکۆڵینەوە دانی بە تاوانەکەیدا ناوە و "تیمەکانی لێکۆڵینەوە چوونە شوێنی رووداوەکە و تەرمی تاوانلێکراو لەناو ژووەکەیاندا دۆزرایەوە، تاوانبار برایە بەردەم دادوەری لێکوڵینەوە و بە ماددەی (٤٠٦)یاسای سزادانی عیراقی بەند کرا. "