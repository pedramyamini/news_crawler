رۆژی دووشەممە ٩ - ١١ - ٢٠٢٠، قادری حاجی عەلی، ئەندامی دەستەی دامەزرێنەرانی بزووتنەوەی گۆڕان لە سلێمانی و بە کۆرۆنا گیانی لەدەستدا. دوای نیوەڕۆی ئەمڕۆش لە گۆڕستانی ئابڵاغ بە خاکسپێردرا.  بۆ كۆچی دوایی قادر حاجی عەلی، قوباد تاڵەبانی جێگری سەرۆكی ئەنجوومەنی وەزیران، پرسەنامەیەكی بەناوی حکومەتی ھەرێمی کوردستانەوە بڵاوکردەوە كە ئەمەش دەقەكەیەتی:   بە داخ و پەژارەیەکی زۆرەوە، تێکۆشەر و کەسایەتی سیاسی دیاری کورد (قادر حاجی عەلی) کۆچی دوایی کرد.   کاک قادر حاجی عەلی، یەکێک بوو لە کەسایەتی و شۆڕشگێڕەکانی کورد و رۆڵی بەرچاوی ھەبووە لە کارکردن بۆ بەدیھێنانی خواست و مافە رەواکانی گەلەكەمان.  بەم بۆنەیەوە، بەناوی حكومەتی ھەرێمی كوردستانەوە، پرسەو سەرەخۆشی لە بنەماڵەو ھاوڕێیان و دۆستانی دەکەین و ھاوخەمیانین، لەخوای گەورە داواکارین گیانی کۆچکردوو بە بەھەشتی بەرین شاد بکات.  (انا لله وانا اليه راجعون)