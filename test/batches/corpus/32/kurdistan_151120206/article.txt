حەتەم محەممەدی، بە تەمەنترین پیاوی رۆژهەڵاتی کوردستان رۆژی شەممە بەهۆی بە ساڵاچوونییەوە کۆچی دواییکرد.  حاتەم محەممەدی خەڵکی شاری دێلوران لە پارێزگای ئیلامی رۆژهەڵاتی کوردستان بوو، ئەو زۆربەی تەمەنی لە نێو رەز و باخ و زەوییە کشتوکاڵییەکانی ناوچەکەی بەسەربردووە.  بەپێی ناسنامەکەی، حاتەم محەممەدی ١٥ی سێپتەمبەری ساڵی ١٨٩٠ لە گوندی چەمتاقی سەر بە شاری دێلوران لە دایکبووە. ئەو ٦ کوڕ و ٤ کچ، ٢٧ نەوە و ٢٢ نەوەی نەوەی هەیە.  محەممەدی دوای موحەڕەم ئاسفی هەمەدان کە بە ١٣٣ ساڵ تەمەن وەک بە تەمەنترین پیاوی جیهان دەناسرێ، دووەم بە تەمەنترین کەس بوو لە ئاستی ئێراندا.