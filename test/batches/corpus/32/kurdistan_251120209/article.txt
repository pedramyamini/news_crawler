بەڕێوەبەرایەتیی ئاسایشی رۆژئاوای سلێمانیش رایگەیاند، "کەسەکەمان دەستگیرکردووە و دانی بە تاوانەکەیدا ناوە. "  تۆمەتبارەکە ناوی "ئـ. ق. ف"ـە و تەمەنی ٣٠ ساڵە، بە بڕیاری دادوەری دادگای لێکۆڵینەوەی چەمچەماڵ بەپێی ماددەی ٤٥٦ لە یاسای سزادانی عێراقی راگیراوە و لێکۆڵینەوە لە دۆسیەکەی بەردەوامە.  ئاسایشی سلێمانی لەبارەی دانپێدانانی تۆمەتبارەکە دەڵێت: "تۆمەتبارەکە دانی بەوەدا ناوە کە دوو هەزار و ٥٠٠ دۆلاری لە هاونیشتمانییەک وەرگرتووە کە ژنە شەهیدێکی پێشمەرگەیە، هەروەها پەیوەندیی بە کەسێکی دیکەشەوە کردووە و رێککەوتوون کە بڕی شەش هەزار دۆلاری بداتێ لە بەرامبەر وەرگرتنی خانووێکدا. "