رۆژی دووشەممە ٢٠٢٠/١٢/٢١ بەڕێوەبەرایەتیی ئاسایشی شارەزوور لە راگەیێندراوێکدا ئاماژەی بەوە دا، هێزەکانیان لە یاریدەدەرێتیی ئاسایشی هەڵەبجەی تازە رۆژی ٢٠٢٠/١٢/١٧ لە ماڵیکدا لە زەڕایەن ئەو بڕە سکە زیوینە دێرینەدا گرتووە.  لە راگەیێندراوەکەدا ئاماژە بەوە دراوە کە ئەو بڕە سکە زیوینە لەنێو گۆزەیەکی گڵیندا لە نزیک زەڕایەن دۆزیویانەتەوە.  بە گوتەی ئاسایشی شارەزوور ئەو کەسانە ویستوویانە مامەڵە بە سکەکانەوە بکەن و بیانفرۆشرن.  لە راگەیێندراوەکەدا ئەوە خراوەتەڕوو کە تۆمەتبارەکان بە بڕیاری دادوەری لێکۆڵینەوەی ئاسایشی شارەزوور بە ماددەی ٦٣ ـی شوێنەوار گیراون.  تۆ مەتبارەکان سێ کەسن بە ناوەکانی "هـ. س. ق. " و "ئـ. ع. ف. " و "ر. ع. ف. " و، پەڕاوی لێکۆڵینەوەشیان بۆ کراوەتەوە.