هوشەنگ بازوەند، پارێزگاری کرماشان، ئاماژەی بەوە داوە، لە رۆژی یەکشەممە ٢٠٢٠/٠٩/٢٧ ـەوە  ١٩ رێکاری خۆپارێزی دەگیرێنەبەر و لەمەودوا قوتابیان دەبێت لە رێگەی ئۆنلاین و تەلەڤزیۆنەوە درێژە بە خوێندن بدەن.   هوشەنگ بازوەند ئەوەی خستووەتەڕوو کە هەموو پۆلەکانی زانستی، باخچەکانی ساوایان و زانکۆکان دادەخرێن و تەنیا ٣٠ % ـی کارمەندان دەچنەوە سەر کار.   لە بەشێکی دیکەی رێکارەکاندا هاتووە کۆبوونەوە قەدەخەیە و هۆڵەکانی زەماوەند دادەخرێن و زەماوەند قەدەخەیە و هەموو شوێنە گەشتیارییەکان دادەخرێن.  ئەو بڕیارانە دوای ئەوە هاتن کە جارێکی دیکە ژمارەی تووشبوون و مردن بە ڤایرۆسی کۆرۆنا لە پارێزگای کرماشان زیادیکرد.       تاوەکو ئێستا لە کرماشان ٤٤٠١ تووشبووی ڤایرۆسی کۆرۆنا تۆمارکراون و لەو ژمارەیەش ٥٩٥ تووشبوو مردوون.  تاوەکو ئێستا لە کرماشان ٤٤٠١ تووشبووی ڤایرۆسی کۆرۆنا تۆمارکراون و لەو ژمارەیەش ٥٩٥ تووشبوو مردوون.