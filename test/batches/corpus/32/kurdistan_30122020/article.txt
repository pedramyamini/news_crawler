خاوەنی ئەو پرۆژەیە ئامادەکاریی کردووە کە سیستمێکی نوێی ئاودێری بۆ پرۆژەکە دابنێت، بەڵام بەرەبەیانی رۆژی سێشەممە ٢٠٢٠/١٢/٢٩ چەند کەسێک سووتاندیان.  ره‌مه‌زان جه‌میل، خاوەنی پرۆژەکەیە و دەڵێت: "هەندێک کەس هاتوونەتە ئێرە، تەقەیان کردووە و ئاگریان لە سۆندەکان و ئامێرەکانمان بەرداوە. بابەتەکە تێکدانی پرۆژەکەیە نەک هیچ شتێکی دیکە. "  ئەو کەسانەی ئاگریان لە کەلوپەلەکان بەرداوە ژمارەکەیان نەزانراوە، تەقەیان کردووە و شوێنی شەش گوللە دیارە. کەسێکی خەڵکی تورکیا پاسەوانی پرۆژەکە بووە، بەڵام تەنیا ئاگای لە دەنگی تەقە بووە و ئاگرێکی گەورەی بینیوە. خەڵکی گوندەکانی ناوچەکە بە هانایەوە چوون.  شاكر خورشید، موختاری گوندی تۆبزاوایە و دەڵێت: "من خەوتبووم. گوێم لە دەنگی تەقە بوو. لەگەڵ ١٢ کەسدا هاتین، گەیشتینە ئاگرەکە. سۆندەمان لە ماتۆڕی ئاو دا، دوایی تەلەفۆنمان بۆ ئاگرکوژێنەوە کرد. ئەوەی راستی بێت، ئێمە کەسمان نەدیوە. "  خاوەنی پرۆژەکە سکاڵای یاسایی تۆمار کردووە. بەڕێوەبەرایەتیی پۆلیسی پارێزگەی دهۆک و بنکەی پۆلیسی روڤیا بەدواداچوون بۆ رووداوەکە دەکەن.