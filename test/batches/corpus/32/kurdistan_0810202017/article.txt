ئێوارەی رۆژی ٨ی تشرینی یەکەم لە رووداوێكدا هاونیشتمانییەک بە سەختی برینداربووە، کە ماتۆڕسكیلێكی پێبووە و ئۆتۆمبێلێك خۆی پێداكێشاوە، دوای گەیشتنی هێزەكانی پۆلیس و تیمە فریاگوزارییەكان هاونیشتمانییەکە بۆ نەخۆشخانە گوازراوەتەوە، پۆلیسی سلێمانی دەڵێت "بەهۆی ئەوەی ئەو هاووڵاتییە هیچ ناسنامە و پێناسێكی پێنییە، نەناسراوەتەوە".  ئەو هاونیشتمانییە، بەپێی راگەیێندراوی پۆلیسی سلێمانی "باری تەندروستیی ناجێگیرە و پێویستی بە نەشتەرگەریی خێرایە".  پۆلیسی سلێمانی داوادەکات، هەركەسێك ئەو هاونیشتمانییە دەناسێتەوە یان كەسوكارەكەی دەناسێت، راستەوخۆ پەیوەندییان پێوە بکات.