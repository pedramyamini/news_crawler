هێڤیدار ئەحمەد، جێگری سەرۆكی لیژنەی دارایی پەرلەمانی كوردستان بە   (تۆڕی میدیایی رووداو)ی راگەیاند وەك لیژنەكەیان سبەی سێشەممە  كۆبوونەوەیەكی تایبەت لەسەر بەرزبوونەوەی نرخی دۆلار دەكەن و  گوتیشی: "هەتاوەكو كۆبوونەوە نەكەین نازانین چیمان پێدەكرێت، بەڵام  گفتوگۆیەكی تەواو لەسەر بەرزبوونەوەی نرخی دۆلار و شڵەژانی  بازاڕەكانی هەرێمی كوردستان بەهۆی بڕیارەکە دەكەین".   دوای ئەوەی بانكی ناوەندیی عێراق، نرخی فرۆشتنی هەر دۆلارێكی بە   ١٤٥٠ دینار دیاریكردووە، حكومەتی هەرێمی كوردستانیش لە ئەمڕۆوە  لە دەروازە سنوورییەکان كار بەو نرخە نوێیە دەكات.