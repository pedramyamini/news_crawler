به‌گوێره‌ی راپۆرته‌كه، له ٢٠ی ئاداری ٢٠٢٠ ـەوە ٦٠٠ كارمه‌ندی ته‌ندروستی تووشی ڤایرۆسی كۆرۆنا بوون و ٧٥ كارمه‌ندی ته‌ندروستی گیانیان له‌ده‌ستداوه، كه ٣٨ كه‌سیان پزیشكن.  ژووری پزیشكانی مێردین ئه‌وه‌شی خستووەتەڕوو، ٤٣٠ هاونیشتمانی له‌ژێر چاودێریی چڕدان و ١٥٢ هاونیشتمانی گیانیان له‌ده‌ستداوه؛ هه‌روه‌ها رێژه‌ی پڕبوونی نه‌خۆشخانه‌كان بە تووشبووانی کۆرۆنا ٨١ % ی تێپه‌ڕاندووه.  لە راپۆرتەکەدا باس لەوە دەکرێت، کێشەی کەمیی كه‌ره‌سته و پێداویستییه پزیشكییه‌كان و ده‌رمان هەیە و ئاماژە بەوەش کراوە، ئەو کەمبوونە وایکردووە كارمه‌ندانی ته‌ندروستی ناچاربن ده‌مامكی كۆن بەکاربهێنن.  به‌پێی ئاماره فه‌رمییه‌كان، تاوەکو ئێستا له توركیا و باكووری كوردستان ٣٠٩ هه‌زار و ٧٩٠ كه‌س تووشی ڤایرۆسی كۆرۆنا بوون. له‌و ژماره‌یه ٢٧١ هه‌زار و ٩٦٤ كه‌س چاكبوونه‌ته‌وه و ٧ هه‌زار و ٧٨٥ كه‌س گیانیان له‌ده‌ستداوه.