وەزارەتی دەرەوەی ئەمریکا لەبارەی هەوڵەکانیان بۆ چارەسەرکردنی ئەو کێشەیە گوتی: "بەردەوامدەبین لە گفتوگۆکردن لەگەڵ هەموو لایەنە پەیوەندیدارەکان و لە نزیکەوە چاودێری دۆخەکە دەکەین".  وێستگەی ئاوی عەلۆک دەکەوێتە پێنج کیلۆمەتری رۆژئاوای شارۆچکەی سەرێکانی سەر بە پارێزگای حەسەکەی رۆژئاوای کوردستان، ئەم وێستگەیە ئاوی هەموو پارێزگای حەسەکە دابین دەکات، دوای ئەوەی سەرێکانی کەوتە دەست چەکدارانی سەر بە تورکیا چەندینجار ئاوی ئەو وێستگەیە لەسەر دانیشتوانی پارێزگاکە گیراوەتەوە.   وێستگەی عەلۆک لە ٥٠ بیری ئاو پێکهاتووە، لەوێوە ئاوەکە دەچێتە تانکەرەکانی نێو شارۆچکەی حممە کە ٧٥ کیلۆمەتر لێوەی دوورە، لە حممەوە کە ١٥ کیلۆمەتر لە حەسەکەوە دوورە، ئاوەکە بۆ نزیکەی یەک ملیۆن دانیشتووی پارێزگاکە دەگوازرێتەوە.  سۆزدار ئەحمەد، هاوسەرۆکی فەرمانگەی ئاوی بەڕێوەبەرایەتیی خۆسەر  پێشتر بە تۆڕی میدیایی رووداوی راگەیاندبوو: "حەسەکە رۆژانە پێویستی بە ٨٠ هەزار مەتر سێجا ئاو هەیە".