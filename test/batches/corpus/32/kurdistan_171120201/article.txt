ئێوارەی رۆژی دووشەممە، ژمارەیەک هاونیشتمانیی لایەنگری یەکینەکانی بەرخۆدانی شنگال "یەبەشە" هێرشیانکردە سەر بازگەی شنگال - تەلعەفەر. مەحما خەلیل، قائیمقامی شنگال بە رووداوی راگەیاند، رووداوەکە بەهۆی دەستگیرکردنی سێ ئەندامی یەبەشەوە بووە لەلایەن ئەو هێزانەوە.  مەحما خەلیل گوتی: "ئێستا دۆخەکە ئاسایی بووەتەوە و زیانەکانیش تەنیا ماددی بوون، بۆ ئازادکردنی دەستگیرکراوەکانیش دەست بە گفتوگۆ کراوە".  ئەو سێ ئەندامەی یەبەشە لەلایەن فیرقەی ٦٦ی سوپای عێراق دەستگیرکراون و تاوەکو ئێستا ئازاد نەکراون، ئەو هاونیشتمانییانە داوای ئازادکردنیان دەکەن.