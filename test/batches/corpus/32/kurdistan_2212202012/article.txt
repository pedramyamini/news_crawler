فازڵ حاجی، گوتەبێژی بەڕێوەبەرایەتیی هاتووچۆی پارێزگای هەولێر بە تۆڕی میدیایی رووداوی راگەیاند "دووەم رووداوی هاتووچۆ، ئەمڕۆ لە شەقامی ١٢٠ مەتریی هەولێر روویدا"، رووداوەکەش لە هەمان شوێنی بارهەڵگرێک روویداوە.  رووداوەکە کاژێر ٢: ٠٠ی پاشنیوەڕۆ روویداوە، بارهەڵگرێک خۆی کێشا بە دیوی ناوەوەی شەقامەکە بەرەو رێگەی شەقڵاوە، بەهۆیەوە زیانی ماددیی زۆر بەر رێگە و بارهەڵگرەکە کەوتووە.  بە گوتەی شایەتحاڵەکان لە شوێنی رووداوەکە، تاکسییەک خۆی کێشاوە بەو بارهەڵگرەی لە شوێنی رووداوەکە گیریخواردووە و دەرنەهێنراوە.      کرێکارەکان ویستوویانە بۆدیی بارهەڵگرەکە ببڕنەوە، تەکسییەکە لە دوورەوە هاتووە و نەیتوانیوە خۆی بگرێتەوە و لە سێ کەسی داوە.     شۆفێری تەکسییەکە لەلایەن پۆلیسەوە دەستبەسەر کراوە.