بەڕێوەبەرایەتیی پۆلیسی راپەڕین ئاماژەی بەوە داوە، کاژێر ٠٩: ٠٠ی سەرلەبەیانیی رۆژی یەکشممە ٢٠٢٠/١٢/٢٧ تەرمی گەنجەکە کە لە رەگەزی نێرە گەیێنراوەتە پزیشکی دادوەریی رانیە.  پۆلیسی رانیە باسی لەوە کردووە، تەرمەکە دوای توێکاریی پزیشکی بۆ گرتنەبەری رێوشوێنی پێویست رەوانەی پزیشکی دادی سلێمانی کراوە.  گەنجەکە ناوی "هـ. ت. س. "ـە و لەدایکبووی ٢٠٠١ ـە و خوێندکار بووە و دانیشتووی گەڕەکی راپەڕینی رانیەیە.  لە راگەیێندراوەکەی پۆلیسی راپەڕیندا ئاشکرای کردووە کە تەرمەکە لە بینایەکی تەواونەکراوی گەڕەکی قوللەدا بە هەڵواسراوی دۆزراوەتەوە.  پۆلیس پەڕاوی لێکۆڵینەوەی بۆ رووداوەکە کردووەتەوە و دەستی بە لێکۆڵینەوە کردووە.