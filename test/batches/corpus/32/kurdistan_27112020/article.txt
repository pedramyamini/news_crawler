زیاد جەبار، سەرۆکی لیژنەی دارایی و کاروباری ئابووری لە پەرلەمانی کوردستان بە تۆڕی میدیایی رووداوی راگەیاند "ئەو ژمارە زۆرەی مووچەخۆران بارگرانییەکی زۆری دروستکردووە، بەڵام ئێستا حکومەت هیچ شتێکی پێناکرێت. لەڕووی ستانداردی جیهانییەوە بوونی ئەو ژمارە زۆرەی مووچەخۆران لە هەرێمی کوردستان گونجاو نییە".  بە گوتەی سەرۆکی لیژنەی دارایی و کاروباری ئابووری لە پەرلەمانی کوردستان "لە هەرێمی کوردستان ملیۆنێک و ٢٥٠ هەزار مووچەخۆر هەن، ئەمانە هەموویان فەرمانبەر نین؛ خانەنشینێکی زۆر زۆرمان هەیە. ژمارەیەکی زۆر کەس لە وەزارەتە ئەمنییەکان و دەزگای ئاسایشی ناوخۆ هەن و ٩٧ هەزار کەسوکاری شەهیدیش مووچە وەردەگرن؛ هەروەها زیندانیانی سیاسی مووچە وەردەگرن".  زیاد جەبار باسی لەوەش کرد، ئەوەی روویداوە "بووەتە ئەمری واقیع؛ لە ماوەی ٣٠ ساڵی بەڕێوەبردندا ئەمە کەڵەکە بووە و زۆر بووە. دەبێت ئێستا حکومەت پلان و بەرنامەی خۆی هەبێت".  پێشتر سەمیر هەورامی، گوتەبێژی جێگری سەرۆکوەزیرانی هەرێمی کوردستان بە تۆڕی میدیایی رووداوی راگەیاندبوو " ١٠٦ هەزار و ٨٣٩ كەس لە یەك مووچە زیاتر وەردەگرن، زۆربەیان بەپێی یاسا رێکخراون. هەروەها زیاتر لە ١٦ ھەزار و ٥٠٠ كەسیش بە نایاسایی لە مووچەیەك زیاتر وەردەگرن و بڕیاری راگرتنی مووچەكانیان دراوە".  گوتەبێژەکەی جێگری سەرۆکوەزیرانی هەرێمی کوردستان گوتیشی "بۆیە لیژنەی باڵای جێبەجێکردنی قۆناخی دووەمی بایۆمەتری، لە چوارچێوەی یاسای چاکسازیدا، وەزارەتی دارایی و ئابووری راسپارد بۆ راگرتنی مووچەی داهاتوویان لەگەڵ پاراستنی مافی ئەو کەسانە بۆ تانەدان لەم بڕیارە، ماوەی مانگێکیش دیاریکرا بۆ سەرلەنوێ پێداچوونەوەی دۆسییەکانیاندا".  كۆی گشتیی فەرمانبەرانی ھەرێمی کوردستان (سەربازی و شارستانی):  كۆی گشتیی وارسی شەھید و زیندانی سیاسی:  چاودێری كۆمەڵایەتی و خاوەن پێداویستی:  زیاتر لە ٢٥٠ ھەزار كەس بە پلەی سەربازی دامەزراون، کە پۆلیسی سەر بە وەزارەتی ناوخۆ، وەزارەتی پێشمەرگە بە ھێزەكانی ٧٠ و ٨٠ وە و پاسەوانی و زێرەڤانین؛ واتە ئەو كەسانەی كە چەكیان پێیە.  زۆرترین فەرمانبەر لە وەزارەتی پەروەردەیە، كە ژمارەی مووچەخۆرانی ١٦٧٤٠٥ کەسن و ٢٢.٢ % ی فەرمانبەرانی هەرێمی کوردستانن.  دووەم وەزارەتیش دوای وەزارەتی پەروەردە، وەزارەتی ناوخۆیە، کە ژمارەیان ١٤٤٢٤٤ کەسن و ١٩.١ % ی فەرمانبەرانن.  وەزارەتی پێشمەرگە، سێیەم وەزارەتە و ١٤١٠٩٦ کەسن و ١٨ % ی فەرمانبەرانی هەرێمی کوردستان پێکدەهێنێت.  رێژەی فەرمانبەران بەپێی رەگەز:  زۆرترین رێژەی فەرمانبەری مێ لە وەزارەتی پەروەردەیە كە ٥٥ % ـە. كەمترین رێژەی ژن لە وەزارەتە سەربازییەكان ٥ % ـە، فەرمانبەرانی شارستانی بەبێ سەربازی ٤٧ % یان لە رەگەزی مێن.