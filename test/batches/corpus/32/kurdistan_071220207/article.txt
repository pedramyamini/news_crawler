رائید هۆگر عەزیز، گوتەبێژی پۆلیسی هەولێر بە تۆڕی میدیایی رووداوی راگەیاند، ئەمڕۆ دووشەممە تۆمەتبارێکیان بە ناوی (ع. ط. س) دەستگیرکرد، کە بەپێی ماددە (٤٣٠) لە یاسای سزاکانی عێراق ژمارە ١١١ی ساڵی ١٩٦٩، لە بنکەی پۆلیسی خانەقا داواکرابوو.  سەبارت بەو تۆمەتەی دراوەتە پاڵ تۆمەتبارەکە، رائید هۆگر عەزیز گوتی: "ئەو کەسە بە تۆمەتی هەڕەشەکردن سکاڵای لەسەر تۆمارکرابووم بۆیە بە بڕیاری دادوەر فرمانی دەستگیرکردنی بۆ دەرچوو و دۆسیەی لێکۆڵینەوەی بۆ کرایەوە.  بەپێی ماددە  ٤٣٠ یاسای سزاکانی عێراق، هەر کەسێک هەڕەشەی ئەنجامدانی تاوانێک لە دژی کەسێکی دیکە بکات بە بەکارهێنانی مەسەلەی پەیوەندیدار بە شەرەف یان درکاندنی نهێنییەک، سزاکەی زیندانیکردنە، بە جۆرێک کە لە ٧ ساڵ زیاتر نەبێت.