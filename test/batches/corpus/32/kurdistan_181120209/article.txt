کەنعان خەیلانی، سەرۆکی فراکسیۆنی پارتی لە ئەنجوومەنی پارێزگای هەولێر بە تۆڕی میدیایی رووداوی راگەیاند، بەپێی بڕیارێکی نائاسایی ئەنجوومەنی پارێزگای هەولێر، سێ رۆژ ماتەمینی لە سنووری پارێزگای هەولێر رادەگەیێندرێت و "ئاڵای کوردستانیش بە شێوەیەکی پرۆتۆکۆلی تاوەکو نیوە لە سەرجەم فەرمانگەکان دەهێندرێتە خوارەوە".  سەبارەت بە رێوڕەسمی هێنانەوەی تەرمی پارێزگار، کەنعان خەیلانی گوتی: "بەیانی لە رێوڕەسمێکی تایبەتدا لە فڕۆکەخانەی نێودەوڵەتیی هەولێر پێشوازی لە تەرمی دکتۆر فرسە سۆفی دەکرێت".   د. فرسەت سۆفی      - ساڵی ١٩٧٨ لە دۆڵی روستی قەزای چۆمان لەدایکبووە    - ١٦ - ٩ - ٢٠١٩ سوێندی یاسایی خوارد و رۆژێک دواتر وەک پارێزگاری هەولێر دەستبەکاربوو     - دکتۆرای لە یاسای گشتی هەیە    - مامۆستای زانکۆی پۆلەتەکنیکی هەولێر بوو    - ئەندامی خولی چوارەمی پەرلەمانی کوردستان بوو    - ئەندامی دەستەی راوێژکاریی یاسایی سەرۆکایەتیی هەرێمی کوردستان بوو    - ئەندامی لیژنەی نووسینەوەی دەستووری هەرێمی کوردستان بوو    - ئەندامی لیژنەی باڵای چاکسازی بوو    - سەرۆکی لیژنەی کاتیی پەیڕەوی ناوخۆی پەرلەمانی کوردستان بوو    - ١٩ - ١٠ - ٢٠٢٠ تووشی کۆرۆنا بوو    - لە ٣ - ١١ - ٢٠٢٠ بۆ چارەسەری پزیشکی رەوانەی تورکیا کرا    - بەرەبەیانی رۆژی چوارشەممە ١٨ - ١١ - ٢٠٢٠ کۆچی دواییکرد     - د. فرسەت سۆفی لەماوەی دەستبەکاربوونی وەک پارێزگاری هەولێر چەندین کار و پرۆژەی گرنگی لە هەولێر و قەزا و ناحیەکانی دەوروبەری ئەو پارێزگایە ئەنجامداوە