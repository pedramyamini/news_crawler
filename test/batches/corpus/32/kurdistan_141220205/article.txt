شەریف رەحیم، گوتەبێژی تەندروستیی چەمچەماڵ بە تۆڕی میدیایی رووداوی راگەیاند، کاژێر ١٢: ٠٠ نیوەڕۆی ئەمڕۆ لە بوونی تەرمێک ئاگادارکراینەوە و دەستبەجێ تیمەکانمان گەیشتنە شوێنی رووداوەکە.  گوتەبێژی تەندروستیی چەمچەماڵ ئاماژە بەوە دەدات "تەرمەکە لە ناوچەی مەنیلەی سەر بە ناحیەی شۆڕش لە قەزای چەمچەماڵ فڕێدرابوو. دوای هێنانی بۆ نەخۆشخانە دەرکەوت کە چەند گوللەیەک بە جەستەیەوەیە. "  بەگوتەی شەریف رەحیم ئەو کەسەی کە بە کوژراوی دۆزراوەتەوە تەمەنی لەنێوان ٢٥ بۆ ٣٠ ساڵ دەبێت و "بەڵام هیچ ناسنامەیەکی پێنەبووە. "  تەرمی ئەو هاونیشتمانییە رەوانەی دادپزشیکی سلێمانی کراوە بۆ لێکۆڵینەوەی زیاتر لە رووداوەکە.