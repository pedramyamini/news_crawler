ئاریان ئەحمەد، بەڕێوەبەری راگەیاندن لە وەزارەتی كار و كاروباری  كۆمەڵایەتی بە (تۆڕی میدیایی رووداو)ی راگەیاند دوو كیلۆ ماددەی هۆشبەر  لە چاكسازیی گەورانی هەولێر دەستی بەسەردا گیراوە، پێش ئەوەی ببرێتە نێو چاکسازییەکە.  بەڕێوەبەری راگەیاندن لە وەزارەتی كاروكاروباری  كۆمەڵایەتی، سەبارەت بەو کەسەی ویستوویەتی مادە هۆشبەرەکە بباتە نێو بەندیخانە، گوتی: "شوفێرێک کە کەلوپەل و خواردنی بۆ بەندیخانەکە دەهێنا، ماددە  هۆشبەرەکەی لەناو سەتڵی ماستدا شاردبووەوە، بەڵام پێش بردنە  ژوورەوەی ماددە هۆشبەرەکە، ئاشکرا بووە و دەستی بەسەردا گیراوە، شوفێرەکەش دەستبەسەرکراوە".  بەندیخانەی چاكسازیی گەورانی هەولێر دەکەوێتە ناحیەی کەسنەزان لە رۆژهەڵاتی هەولێر، زیاتر  لە ١٩٥٠ بەندکراوی تێدایە.