پاڵاوگەکە دەکەوێتە سەر رێگەی گوێر نزیک بازگەی گوێر - هەولێر. کاتێک تانکەرێک دەیەوێت لە یەکێک لە کۆگەکاندا نەوت بار بکات، ئاگرێک دەکەوێتەوە، بەو هۆیەشەوە هەم کۆگەکە و هەم تانکەرەکەش گڕیان تێبەردەبێت و پێنج کەسیش کە لە نزیک رووداوەکەدا بوون و بە رێژەی جیاجیا جەستەیان دەسووتێت.  دوو شۆفێری تەنکەر و دوو کرێکاری پاڵاوگەکە و منداڵێکی خاوەنی پاڵاوگەکە سووتاون. یەکێک لە بریندارەکان تەمەنی ٣٤ ساڵە و رێژەی سووتاوییەکەی ١٠ % یە. یەکێکی دیکەیان تەمەنی ٣٣ ساڵە و رێژەی سووتاوییەکەی ٥٦ % ـە. منداڵی خاوەن پاڵاوگەکە کە تەمەنی ٨ ساڵە رێژەی سووتاوییەکەی ٦٤ % ـە. کەسێکی دیکە کە تەمنی ١٩ ساڵە رێژەی سووتاوییەکەی ٢٤ % ە. هاوکات کەسێکی دیکەش کە تەمەنی ٣٠ ساڵە رێژەی سووتاوییەکەی ٨ % ـە.  دوای رووداوەکە هەر پێنج کەسەکە گوازراونەتەوە نەخۆشخانە لە هەولێر و دەگوترێت رەوشی منداڵەکە و یەکێکی دیکە لەوانەی رێژەی سووتاوییەکەی زۆرە ناجێگیرە.