ئامارە فەرمییەکان، ئاماژە بەزیادبوونی ٤ هەزار لەدایکبوو بە بەراورد بە ساڵی ٢٠١٩ دەکەن. لە بەدواداچوونێکی تۆڕی میدیایی رووداو، بەپشتبەستن بە تۆماری نەخۆشخانەکان، ئەمساڵ نەتەوەی عەرەب بە ١٥ هه‌زار و ٢٨٤ منداڵ، زیاترین وەچەیان خستووەتەوە. نەتەوەی تورکمان بە ١١ هه‌زار و ٢٢ منداڵ لەریزبەندی دووەمن و نەتەوەی کورد بە ٦ هەزار و  ٩٩٤ منداڵ کەمترین وەچەیان خستووەتەوە.  زیاد خه‌ڵه‌ف یاریده‌ده‌ری به‌ڕێوه‌به‌ری ته‌ندروستیی كه‌ركووك به تۆڕی میدیای رووداوی راگه‌یاند "ژماره‌ی له‌دایكبوون له هه‌موو پارێزگای كه‌ركووك بۆ ساڵی ٢٠٢٠ نزیكه‌ی ٣٣ هه‌زار منداڵ بووە و له سێ مانگی كۆتایی ساڵ نزیكه‌ی ده هه‌زار منداڵ بووه، هه‌روه‌ها ژماره‌ی منداڵه مردووه‌كان له سێ مانگی كۆتاییدا نزیكه‌ی دوو هه‌زار منداڵ بووە".  د. شاسوار عه‌لی، پسپۆڕی بواری منداڵان لەبارەی کەمبوونی ژمارەی کورد لە کەرکووک ده‌ڵێت "له‌سه‌ده‌ی رابردووشدا دۆخی كورد هه‌ر ناجێگیر بووه، به‌ڵام هیچ كاتێك وه‌كو ئێستا نه‌بووه كه بیربكاته‌وه و منداڵ نه‌خاته‌وه. پێموایه ده‌بێت هه‌ڵمه‌تێك بكرێت بۆ چاره‌سه‌ركردنی ئه‌و بابه‌ته و وه‌كو بابه‌تێكی گرینگ ره‌چاوبكرێ".  بەپێچەوانەی عەرەب و تورکمان، زۆرینەی هاونیشتمانیانی کورد پێیانوایە لەو دۆخە ئابوورییەدا زیاتر لە دوو منداڵ بارگرانییە. شێرزاد محه‌ممه‌د دووكاندارێکی کەرکووکی ده‌ڵێت "له رووی ماددی و مه‌عنه‌وی و په‌روه‌رده‌كردنه‌وه هه‌رچه‌ند منداڵ كه‌م بێت باشه تاوەکو  بتوانی په‌روه‌رده‌ی بكه‌ی، ئه‌گه‌ر زۆربێ وه‌كو پێشینان گوتوویانه زۆری و بۆری ده‌بێ، به‌ڵام ئه‌گه‌ر دوو منداڵ بێ به‌جوانی په‌روه‌رده‌ی ده‌كه‌ی".  مام حه‌سه‌ن عه‌زیز، فه‌رمانبه‌ری خانه‌نشین ده‌ڵێت "هه‌رچه‌نده منداڵ زۆربێ باشه و هیچ زیانی نییه، به‌ڵام گه‌نجی ئێستا کە کەم منداڵیان دەبێت به‌هۆی دۆخه‌كه‌یه، یان پێیان به‌خێوناكرێ".  هەروەها سه‌ردار ئه‌كره‌م دووكاندارێکی دیکە دەڵێت: "دۆخی ژیان له‌م سه‌رده‌مەدا قورسە، خه‌ڵك هه‌یه ناتوانێ منداڵێك به‌خێوبكات چۆن ده‌توانێ شه‌ش و حه‌وت به‌خێو بكات، عه‌ره‌ب و توركمان لێیان نه‌قه‌وماوه بۆیە ئاوا منداڵیان دەبێت، كورد له‌وه‌ته‌ی مێژوو  بەپێچەوانەی ژمارەی وەچەنانەوە، به‌پێی دوایین خه‌مڵاندنی فه‌رمانگه‌ی ئاماری كه‌ركووك، ژماره‌ی دانیشتووانی پارێزگاکە ملیۆنێك و ٦٠٠ هەزار كه‌سن کە كورد له % ٤٠ی دانیشتووانی كه‌ركووك پێكدێنێ، عه‌ره‌ب % ٣٠ و توركمان بە % ١٠ ـی دانیشتووان لە ریزبەندی دووەم و سێیەمن.