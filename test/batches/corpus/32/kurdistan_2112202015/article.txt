سۆنيا خەليل، رزگاربووی دەستی داعش بە تۆڕی میدیای رووداوی گوت: "بەر لەوەی بچمە خانەی بێسەرپەرشتان لە ماڵی داعشێکی موسڵدا بووم. گەروامەتەوە ناو خێزانەکەم. دایک و خوشک و براکانمم بینی کە لە کەنەدان و دەچمە لایان. "  ماڵی خاڵۆی سۆنیا ئەویان لە خانەی بێسەرپەرشتان وەرگرت، بەڵام باوکی و خوشکەکانی بێسەروشوێنن.   زەريف عەلۆ، خاڵۆی سۆنیایە و دەڵێت: "هێشتا باوک و براکانی گیراون؛ لە دەستی داعشدان. دایک و خوشەکانی لە کەنەدان"  پێش ساڵێک ژنێکی تورکمان زانیویەتی لەو ماڵە داعشەی موسڵە. ماڵەکە پێیان گوتووە کە ناویان نەهێنێت و کچەکە ببات.  سۆنیا وایزانیوە کچی ئەو ماڵە داعشەیە، نەیویستوە بە جێیان بهێڵێت؛ ژنەکە هەر بە زۆر دەستی پێوە ناوە گوتوویەتی "با لە ماڵی ئێمە نەمێنێت. " لە خانەی بێسەرپەرشتانی موسڵ پشکنینی دی ئێن ئەیی بۆ کرا، ساڵێکی خایاند تا بە ماڵی خاڵی درایەوە کە لە کامپێکی دهۆکن.  سەكينه محەممەد عەلی، بەرپرسی خانەی بێسەرپەرشتان لە موسڵ بە رووداوی راگەیاند: "لەنێوان ئێمە و دادگەدا هاوئاهەنگی هەبوو. پشکنین و کارەکانی دواکەوتن. "  بە گوێرەی ئامارەکانی نووسینگەی رزگارکدنی رفێنراوانی ئێزدی لە دهۆک، لە ساڵی ٢٠١٤ دا ئەو کەسانەی کەوتنە دەستی داعش تاوەکو ئێستا سێ هەزار و ٥٤١ کەس رزگارکراون و هێشتا دوو هەزار و ٨٧٦ کەس بێسەروشوێنن.