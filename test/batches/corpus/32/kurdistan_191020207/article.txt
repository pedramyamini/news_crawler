لە تۆڕە کۆمەڵایەتییەکان وێنەی دەستبەسەرداگرتنی بارێک چووکی دەستکرد بڵاوکراوەتەوە، کە گوایە لە دەروازەی سنووریی پەروێزخان دەستی بەسەرداگیراوە و لەنێو بارێکی میوەدا شاردراوەتەوە و ١٢٠٠ دانە لە چووکی دەستکردی تێدا بووە.  سەرچاوەیەکی ئاگادار لە دەروازەی پەروێزخان، کە نەیویست ناوی بهێنرێت بە تۆڕی میدیایی رووداوی راگەیاند، ئەو هەواڵە دوورە لە راستی و بەهیچ شێوەیەک باری لەوشێوەیە دەستی بەسەردا نەگیراوە. دەشڵێت "هەر بارێکی نایاسایی دەستی بەسەردا بگیرێت خۆمان رایدەگەیێنین، بەڵام ئەوە راست نییە".  ساڵی رابردووش بەهەمانشێوە لە تۆڕە کۆمەڵایەتییەکان وێنەی دەستبەسەرداگرتنی چووکی دەستکرد لە دەروازەی حاجی ئۆمەران بڵاوکرایەوە، بەڵام ئەویش رەتکرایەوە و پڕوپاگەندەی تۆڕە کۆمەڵایەتییەکان بوو.