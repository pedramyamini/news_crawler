چوارەمین فیستیڤاڵی ناساندنی بەرهەمە خۆماڵییەکان لە سلێمانی لەنێو باڵەخانەی کۆنی کارگەی جگەرەی شارەکە بەڕێوەدەچێت. فیستیڤاڵەکە بۆ ماوەی پێنج رۆژ دەبێت و پێشانگەیەکی تایبەت کراوەتەوە بۆ برەودانی زیاتر بە بەرهەمە خۆماڵییەکان. زیاتر لە ٥٠٠ بەرهەمی ناوخۆیی لە تەواوی شارەکانی هەرێمی کوردستان و رۆژهەڵات و رۆژئاوا و باکووری کوردستانەوە لە فیستیڤاڵەکە نمایش کراون.