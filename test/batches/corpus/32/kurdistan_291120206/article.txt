حەمید بەدرخان، سەرۆکی ئەکادیمیای بەدرخان بۆ توێژینەوەی رۆژنامەوانیی و کولتوور رایگەیاند، بەیانی ئەمڕۆ یەکشەممە ٢٩/١١/٢٠٢٠ روناکبیر و کەسایەتیی دیاری ئیزیدییان (عیدۆ بابە شێخ) بە ڤایرۆسی کوڕۆنا لە شاری هەولێر کۆچی دواییکرد.  عیدۆ بابەشێخ نووسەر و کەسایەتی دیاری کوردی ئیزدی و برای بابەشێخ بوو، ئەندامی خولی یەکەمی پەرلەمانی کوردستان بووە و ماوەیەکیش راوێژکاری سەرۆککۆماری عێراق بووە بۆ کاروباری ئێزدییەکان.    حەمید بەدرخان دەڵێت: "عیدۆ بابەشێخ، چەند ساڵێکە خەریکی کۆکردنەوەی بەڵگەنامەی ئەو کۆمەڵکۆژییانەیە کە بەسەر ئێزیدییەکاندا هاتبوو، بۆ ئەوەی لە پڕۆژەیەکی بەرفراوانی گەورەدا لە دووتوێی ئینسایکڵۆپیدیای جینۆسایدی ئێزیدییەکان ئامادەی بکەین و چاپ و بڵاویان بکەینەوە".