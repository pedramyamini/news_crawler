ئومێد ئەحمەد، گوتەبێژی وەزارەتی كارەبا بە (تۆڕی میدیایی رووداو)ی   راگەیاند، بەپێی ئەو پلانەی دایانناوە لە مانگی ١٠ دا نزیكەی ٢٢ كاژێر  كارەبای نیشتمانی دەدەنە هاونیشتمانیان و گوتی "بە تێكڕا لەمانگی  نۆ دا ٢٠ كاژێر كارەبامان داوە و بەپێی ئەو پلانەی هەمانە لە مانگی   ١٠ شدا پێدانی كارەبا دەگەیەنینە نزیكەی ٢٢ كاژێر".   گوتەبێژی وەزارەتی كارەبا، ئەوەشی خستەڕوو، لە پلانیاندایە بۆ  مانگی ١١، مێگاواتێكی زۆرتر بۆ سیستەمی كارەبا زیاد بكەن و دەڵێت: "بەپێی ئەو پلانەی دامانناوە و لە مانگی ١١ دا ٥٠٠ مێگاواتی  دیكەی كارەبا بۆ سیستەمی كارەبای كوردستان زیاد دەكەین، ئەو كاتە  ئەگەر گرفتی دیكەمان بۆ دروست نەبێت دۆخی كارەبا زۆر باش دەبێت".   بەرهەمهێنانی كارەبا ئێستا لە كوردستان نزیكەی ٣٠٠٠ مێگاواتە  خواستیش تاوەكو رادەیەك دابەزیووە بۆ نزیكەی ٣٥٠٠ مێگاوات.