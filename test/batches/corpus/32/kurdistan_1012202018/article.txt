لە راگەیێندراوەکەدا هاتووە، "تیرۆریستانی یەپەگە / پەکەکە بە ئۆتۆمبێلێکی بۆمبڕێژکراو هێرشیانکردە سەر خاڵێکی پشکنینی سوپای تورکیا کە لەلایەن هێزەکانی جەندرمەی سنوور بەڕێوەدەبردران و لە ئەنجامدا دوو سەرباز شەهیدبوون، شەش سەربازی جەندرمە و دوو پاسەوانی خۆجێییش برینداربوون".  پارێزگاری رووها ئەوەشی خستووەتەڕوو، سەربازە بریندارەکان بە خێرایی بە ئەمبوڵانسی سەربازی گەیێندرانە نەخۆشخانەی گشتیی جەیلانپنار لە رووها و دۆخی تەندروستییان جێگیرە.  وەکو لە راگەیێندراوەکەی پارێزگاری رووهادا هاتووە "تیرۆریستان هەوڵێکی دیکەیاندا بۆ تەقاندنەوەی ئۆتۆمبێلێکی بۆمبڕێژکراو لەنزیک خاڵێکی دیکەی سەربازیی سوپای تورکیا لەسەر سنووری جەیلانپنار لەنزیک سنووری نێوان سەرێ کانی و جەیلانپنار - ی رووها، بەڵام هێزە ئەمنییەکان پووچەڵیان کردەوە".  ئەمەش لەکاتێکدایە، تاوەکو ئێستا یەپەگە / پەکەکە هیچ راگەیێندراوێکیان لەوبارەیەوە بڵاونەکردووەتەوە.