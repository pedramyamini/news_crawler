هێمن سەید موراد، بەڕێوەبەری سایلۆی هەولێر بە وەکالەت لە لێدوانێکدا بە تۆڕی میدیایی رووداوی راگەیاند "لەم رۆژانەدا کارمەندێکی خۆمان دەنێرین و چەکی پارەکە وەردەگرێت و هەوڵدەدەین کە هەفتەی داهاتوو پارەکە دابەشبکەین. " دەشڵێت "بەشی هەولێر  و ٣ ملیار و ٤٠٠ ملیۆن دینارە. "  بەڕێوەبەری سایلۆی هەولێر ئاماژە بەوە دەدات، لەگەڵ بەرپرسانی وەزارەتی بازرگانی عێراق قسەیان کردووە و "بەڵێنیان داوە ئەو پارەیەش بنێرن، کە ماوە. "   بەپێی ئامارەکان، تاوەکو ئێستا چوار قۆناخ پارەی جووتیارانی هەرێمی کوردستان بۆ ساڵی ٢٠٢٠ هاتووە، هەموو شایستە داراییەکانیش ٢٠٠ ملیار دینارە و هەولێریش ٥٦ ملیارە.   هێمن سەید موراد لە بەشێکی دیکەی قسەکانیدا دەشڵێت، داوامان لە وەزارەتی بازرگانی عێراق کردووە کە پێدانی شایستە داراییەکانی جووتیارانی هەرێمی کوردستان زووتر بدرێت و ئەو بەشەی ماوە بنێردرێت.