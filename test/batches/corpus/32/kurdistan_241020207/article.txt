لە بازاڕى دەرمانە گیاییەکانى سلێمانی کە زیاتر بە عەتارەکان و حەوزە وشکەکە ناوبانگى دەرکردووە، خەڵکێکى زۆر بۆ خۆپارێزی و هەندێکیشیان بە ناوى چارەسەرى کۆرۆناوە پەنا بۆ ئەو بازاڕە دەبەن  یەکێک لە فرۆشیارەکان دەڵێت، لە سەردەمى کۆرۆناوە گیراوەیەکیان داهێناوەن کە تێکەڵەى چەند گیایەکە و بۆ بەرزکردنەوەى بەرگرىی لەش باشە؛ رۆژانە بە دەیان کەس دەیکڕن.  ئەحمەد عارف عەتار، فرۆشیارى دەرمانى گیاییە و دەڵێت، "ئەم تێکەڵەیە داهێنانى خۆمە. هەرکەس بردوویەتى بۆ هەناسەتەنگى، رەبۆ و هەوکردن سوودى هەبووە، هیچ زیانێکى لاوەکیشى نییە. "  تاوەکو ئێستا زانستى پزیشکى ئەوەى پشتڕاست نەکردووەتەوە کە دەرمانى گیایی و چارەسەرى سرووشتى شوێنگرەوەى دەرمانەکان بن، بەڵام ئەو بیرۆکە بڵاوەش لاى خەڵک هەیە کە لە دێر زەمانەوە و پێش داهێنانە پزیشکییەکان گژوگیا و رووەک  زانا تەیب عەتار، فرۆشیارى گدەرمانى گیاییە و دەڵێت، "کۆمەڵێک دەرمان هەن وەک زەیتوون، رەشکە، زەنجەبیل لە زۆر بازاڕیان  باش بووە و بۆ بەرگرى لەش دەیانبەن. "  پزیشکێکى پسپۆڕى نەخۆشییەکانى هەناوی نەیدەتوانى بە یەکلایەنە بڵێت دەرمانى گیایی بۆ کۆرۆنا باشە یان خراپ، بەڵکو بابەتەکەى وەکو دراوێکى دوودیو لێک دەدایەوە.  عەقید هەورامى، پزیشکى نەخۆشییەکیانى هەناوىیە و دەڵێت، "ئەو دەرمانانە بە گشتى بۆ بەرگریی لەش باشن و سوودىان هەیە، بەڵام ئەگەر وەک پێویست و بە وردى بەکاریان نەهێنیت، زیانىان بۆ ژەهراویبوون تانەنەت  دواى دوو وەرز زیاتر لە پەیدابوونى ڤایرۆسى کۆرۆنا، هێشتا پێکوتە و دەرمانى چارەسەرکردنى نەدۆزراوەتەوە. ئەوەى هەندێک ناوەندى زانستیی پزیشکی و وڵاتان دایانهێناوە خۆشیان پێیدەڵێن، دەرمانى هاوکارى بۆ زووتر باشبوونى تووشبووان کە هێشتا رێکخراوى تەندروستیى جیهانییش ١٠٠ % پشتیان پێنابەستێت.