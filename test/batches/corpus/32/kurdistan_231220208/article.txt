سەربەست سەبری، بەڕێوەبەری ناحیەی کانی ماسێ بە تۆڕی میدیایی رووداوی راگەیاند، "تۆپبارانەکە کاژێر ١٢: ١٠ خولەکی ئەمڕۆ چوارشەممە روویداوە و تۆپەکانیش لە نزیک باڵەخانەی بەڕێوەبەرایەتییەکەمان کەوتوونەتە خوارەوە. "  بەڕێوەبەری ناحیەی کانی ماسێ ئاماژە بەوەش دەدات، کە هیچ زیانێکی گیانی و ماددی نەبووە، بەڵام لەبەرئەوەی تۆپبارانەکە زۆر نزیک بووە، ترسی بۆ خەڵک دروستکردووە.  پەیامنێری رووداو لە دهۆک دەڵێت، ئەمە دووەم جارە نزیک باڵەخانەی ناحیەی کانی ماسێ تۆپباران دەکرێت.