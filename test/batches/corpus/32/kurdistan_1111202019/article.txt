رۆژی چوارشه‌ممه ١١ - ١١ - ٢٠٢٠ نێچيرڤان بارزانى، سه‌رۆكى هه‌رێمى كوردستان له نامه‌يه‌كدا بۆ شا حه‌مه‌د بن عيسا ئال خه‌ليفه، شاى به‌حرەین، پرسه و سه‌ره‌خۆشى له خۆيان و خانه‌واده‌ى شاهانه و گه‌لى به‌حرەین كرد بۆ كۆچى دوايی مير خه‌ليفه بن سه‌لمان ئال خه‌ليفه، سه‌رۆكوه‌زيرانى به‌حرەین.  سەرۆکی هەرێمی کوردستان، هاوخه‌ميى خۆى له‌گه‌ڵيان ده‌ربڕى و هيواى خواست "خواى مه‌زن خوالێخۆشبوو بخاته به‌ر به‌زه‌يى و ميهره‌بانيى خۆى".  له نامه‌يه‌كى ديكه‌دا بۆ مه‌حموود عه‌باس سه‌رۆكى فه‌ڵه‌ستين، نێچيرڤان بارزانى، سەرۆکی هەرێمی کوردستان به‌ناوى خۆيان و گه‌لى كوردستانه‌وه، پرسه و سه‌ره‌خۆشیى له سەرۆک و گه‌لى فه‌ڵه‌ستين و خانه‌واده‌ى سائيب عوره‌يقات، "سه‌ركرده و گه‌وره دانوستانكارى فه‌له‌ستينى" كرد.  سەرۆکی هەرێمی کوردستان هاوخه‌مى له‌گه‌ڵيان ده‌ربڕى و هيواى خواست "خواى مه‌زن گيانى خوالێخۆشبوو به به‌زه‌يى و ميهره‌بانيى خۆى شاد بكات".