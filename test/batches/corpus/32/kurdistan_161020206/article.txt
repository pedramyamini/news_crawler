درەنگانی ئێوارەی دوێنێ پێنجشەممە، هێزەکانی بنکەی پۆلیسی دەوڵەت ئاوای کرماشان تەقەیان لە ئۆتۆمبێلێک کردووە کە دوو مێرمنداڵی تەمەن ١٧ ساڵانی تێدابووە. بەگوتەی سەرچاوە خۆجێییەکان، هێزەکانی پۆلیس بە بیانووی ئەوەیکە ئۆتۆمبێلەکە تابڵۆی نەبووە، تەقەیان لێکردووە.  بەهۆی تەقەکەوە هاونیشتمانییەک بەناوی ئەشکان عەزیزی هەر لە شوێنی رووداوەکە گیانی لەدەستداوە و کەسێکی دیکەش بەناوی بورهان عەزیزی برینداربووە کە ئێستا لە بەشی چاودێری چڕی نەخۆشخانەی کرماشاندا راگیراوە.   تاوەکو ئێستا پۆلیسی کرماشان لەبارەی رووداوەکەوە هیچ روونکردنەوەیەک یان راگەیێندراوێکی بڵاونەکردووەتەوە و ئاشکرای نەکردووە کە ئەگەر تەقەیان کردووە هۆکارەکەی چی بووە.