هەمزە رەزیکی، بەرپرسی راگەیاندنی تەندروستری پارێزگای دهۆک بە تۆڕی میدیایی رووداوی راگەیاند: "لە سنووری پارێزگای دهۆک، ١٤٠ تووشبووی کۆرۆنا تەندروستییان ناجێگیرە، ٥٨ کەسیان ئۆکسجینیان لەسەرە و ٢٤ تووشبووش لەژێر ئامێری هەناسەدانی دەستکرددان. "  لە رۆژی ١٤ی ئەم مانگە زۆرترین کەیسی تووشبوون بە ڤایرۆسی کۆرۆنا لە دهۆک تۆمارکرا کە ٤٣٨ کەیس بوو. هەمزە رەزیکی هۆکارەکەی روونکردەوە و گوتی: "لە ١٤ی مانگەوە بڕیاردرا ئاماری پشکنینی نەخۆشخانە ئەهلیەکانیش لەگەڵ ئاماری پشکنینەکانی وەزارەتی تەندروستی هەژمار دەکرێن، ئەوەش وایکردووە ژمارەی تووشبووان بەراورد بە چەد رۆژی رابردوو لە دهۆک بەرزتر ببێتەوە. لێرەش بەدواوە ئاماری نەخۆشخانە ئەهلیەکانیش هەژمار دەکرێن، کە پێشتر هەژمار نەدەکرا. "  بەپێی دوایین ئاماری وەزارەتی تەندروستی هەرێمی کوردستان، کە رۆژی ١٥ی ئۆکتۆبەر بڵاوکراوەتەوە تاوەکو ئێستا لە سنووری پارێزگای دهۆک ١٦ و ٥٩١ کەس تووشی کۆرۆنا بوون، لەو ژمارەیە حەوت هەزار و ٤٢٠ کەسیان چاکبوونەتەوە، ٣٥٩ تووشبووش گیانیان لەدەستداوە.