نەسروڵڵا سورچی، بەرپرسی مەڵبەندی ٢٠ی قەرەچووخی یەكێتیی نیشتمانیی کوردستان بە (تۆڕی  میدیایی رووداو)ی راگەیاند بەرەبەیانی ئەمڕۆ چوارشەممە چەند چەكدارێك  لە نزیك گوندی عەلی رەشی سەر بە قەزای مەخموور، خانووی غازی  فەیسەڵ، ئەندامی مەڵبەندی یەكێتییان سووتاندوە پاشان لە رێگای  نارنجۆكەوە تەقاندویانەتەوە و گوتی: "خانووەكە لە ناو باخێكدایە و نزیك  گوندی عەلی رەشە".   سەبارەت بەو چەکدارانەی خانووەکەیان تەقاندووەتەوە، نەسروڵڵا سورچی گوتی: "بەپێی بەدواداچوونەكانمان ژمارەی چەكدارەكان سێ  كەس بوون دوای ئەوكارە بەرەو شوێنێكی نادیار هەڵهاتوون‌و پێدەچێت  هەر چەكدارانی داعش بن".   بەرپرسی مەڵبەندی ٢٠ی قەرەچووخی یەكێتی ئەوەشی خستەڕوو  هەرچەندە بەردەوام لەو سنوورە لە چەكدارانی داعش  دەدرێت، بەڵام ماوەیەكە كار تیرۆرستیان زیادبووە.