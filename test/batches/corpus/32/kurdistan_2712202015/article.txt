عەبدوڵڵا محەممەد، خاوەن زەوی لە گوندی بێتاسێ بە تۆڕی میدیایی رووداوی راگەیاند، ناتوانین شەڕی حکومەتی بکەین، داوا دەکەین وەکو پێشتر بتوانین زەوییەکانمان بکەینە سەوزایی.   هاونیشتمانییەکی دیکەی ئەو گوندە ماوەیەکی زۆرە بەدوای ئەوەدا دەگەڕێت کە خانووییەک لەسەر زەوییەکەی دروست بکات، بەڵام مۆڵەتی چوار فەرمانگەی هێناوە و تاوەکو ئێستا نەیتوانیوە دەست بە کارەکانی بکات.  سەروەر سەعید دۆسکی، بەڕێوەبەری ناحیەی رزگاری بە تۆڕی میدیایی رووداوی راگەیاند، داواکارییەکانی هاونیشتمانییان بەرزدەکەینەوە بۆ فراوانکردنی گوندەکە و دەیدەینە ئەنجوومەنی پارێزگا.   هەندێک لە خەڵکی گووندی بێتاسێ زەوییەکانیان فرۆشتووە و کراونەتە باخ، بەڕێوەبەرایەتیی پۆلیسی دارستان و ژینگەی دهۆک بازگەیەکی لە گوندی بێتاسێ داناوە و ناهێڵێت هیچ کەسێک کەلوپەلی خۆی بەو بازگەیەدا ببات.   لە رابردوو خەڵکی گوندی بێتاسێ ٨٠ خێزان بوون و ئێستا ١٤٠٠ خێزانە، هاونیشتمانییەکی ئەو گوندەش دەڵێت، ئەگەر رەزەکەم تەلبەند بکەم لێمدەستێنن.