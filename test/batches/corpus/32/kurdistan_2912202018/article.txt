بەپێی زانیارییەکانی پەیامنێری رووداو، ئەو پیاوە ناوی "د. م. "ە، لەسەر قادرمەوە کەوتووەتە خوارەوە و دەستبەجێ گیانی لەدەستداوە.  هێمن سلێمان، گوتەبێژی پۆلیسی پارێزگای دهۆک جگە لە پشتڕاستکردنەوەی هەواڵەکە بۆ تۆڕی میدیایی رووداوی، ئاماژەی بەوەش کرد، دەستیان بە لێکۆڵینەوە کردووە و شوێنەواریان لەسەر جەستەی دۆزیوەتەوە، بەبێ ئەوەی زانیاریی زیاتر لەوەبارەیەوە بدات.  گوتەبێژی پۆلیسی پارێزگای دهۆک ئەوەی خستەڕوو، تەرمی ئەو پیاوە رەوانەی پزیشکی داد کراوە بۆ زانینی هۆکاری دروستی ئەو رووداوە.