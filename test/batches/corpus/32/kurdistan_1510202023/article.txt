ئەو سەرنشینەی گیانی لەدەستداوە لەدایکبووی ساڵی ٢٠٠٣ بووە و دانیشتووی قەزای کەلار بووە، شۆفێری ئۆتۆمبێلەکەش بە سووکی برینداربووە.  بەمەبەستی توێکاری تەرمی ناوبراو رەوانەی پزیشکی دادوەریی کەلار کراوە، شۆفێری ئۆتۆمبێلەکەش بە بڕیاری دادوەر و بەپێی ماددەی ٢٤ی هاتووچۆ بەندکراوە.  پێشتر و هەر ئەمڕۆ پێنجشەممە ١٥ی تشرینی یەکەم لە نزیک ناحیەی باوەنوور، بەهۆی رووداوێکی هاتووچۆ لەنێوان دوو ئۆتۆمبێل لە جۆرەکانی ئۆپڵ و نیسان مینی پاس، سێ کەس برینداربوون، برینی یەکێکیان سەخت بووە و رەوانەی نەخۆشخانەی سلێمانی کراوە.  رووداوی هاتووچۆکەی نزیک ناحیەی باوەنوور، بەهۆی تێپەڕاندنی هەڵەی هەردوو ئۆتۆمبێلەکەوە بووە. لێکۆڵینەوەش لە رووداوەکە لەلایەن تیمی هاتووچۆی ناحیەی باوەنوورەوە دەستیپێکردووە.