لە سەرەتاکانی مانگی ئەیلوول، دوو خوشکی چەمچەماڵ دوای سێ رۆژ لە دیارنەمانیان، تەرمەکانیان دۆزرایەوە، ئەوکات رووداو وەکو یەکەم دەزگەی میدیایی لەگەڵ تیمەکانى قایمقامییەت، پۆلیس، ئاسایش و تەندروستیى چەمچەماڵ چووە ئەو شوێنەی کە تەرمەکانی تێدا شاردرابووەوە.  سەركەوت ئەحمەد، گوتەبێژی پۆلیسی سلێمانی لەبارەی کەیسەکەوە بە تۆڕی میدیایی  رووداوی راگەیاند، هێزەكانی پۆلیسی چەمچەماڵ كەسێكیان بە تۆمەتی  هاوكاریكردنی كوشتنی دوو خوشكەكەی چەمچەماڵ دەستگیركردووە  گوتیشی "ئەو كەسەی دەستگیركراوە مامی كچەكانە، پێشتریش فەرمانی  دەستگیركردنی هەبووە".   بەپێی بەدواداچوونەكانی رووداو مامی ئەو كچانە كە ئێستا  دەستگیركراوە، هاوكار بووە لە شاردنەوەی تەرمی كچەكان، هێشتاش " بكوژی سەرەكی" كە باوكی کچەکانە "دەستگیر نەكراوە".   دوو خوشكەکەی چەمچەماڵ تەمەنیان ١٧ و ١٩ ساڵان بوو، لە نزیك  گوندێكی قەزای چەمچەماڵ دۆزرانەوە. لە  نەخۆشخانەی چەمچەماڵ پشكنین بۆ تەرمەکانیان كراوە، لە توێكاریی پزیشكیدا  دەركەوت ئاسەواری لێدان و دەستڕێژی گوللە بە جەستەیانەوە دیاربوو. دواتریش بە فەرمانی دادوەر فەرمانی دەستگیركردن بۆ باوكی كچەكان  دەركرا، بەڵام تاوەكو ئێستا دەستگیرنەكراوە.