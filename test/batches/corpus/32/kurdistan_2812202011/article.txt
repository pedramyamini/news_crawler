مێهران نەزەری، بەڕێوەبەری گشتیی پاراستنی ژینگەی پارێزگای ورمێ رایگەیاند، ئەو کەسەی کە دوو مانگ لەمەوبەر گوێی "توولە سەگێک"ی بڕیبوو و ڤیدیۆکەی لە تۆڕە کۆمەڵایەتییەکاندا بڵاوکردبووەوە، بە دوو مانگ چاودێریکردنی ئاژەڵان و وەرگرتنی کۆرسی فێربوونی مافی ئاژەڵان سزادراوە.  بە گوتەی ئەو بەرپرسەی پارێزگای ورمێ، دادوەر دەیتوانی ئەو کەسە بە بەندکران سزابدات، سزای جێگرەوەی بۆ داناوە کە کاریگەریی زیاتری دەبێت لەسەر دوورخستنەوەی خەڵک لە بەکارهێنانی تووندوتیژی بەرامبەر ئاژەڵان.