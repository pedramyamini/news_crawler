بەپێی راگەیێندراوەکە، نێچیرڤان بارزانی، سەرۆکی هەرێمی کوردستان ئەمڕۆ سێشەممە ١٠ی تشرینی دووەمی ٢٠٢٠ لەمیانی دیداری لەگەڵ شێخ نەهرۆ، "دووباره پرسه و سه‌ره‌خۆشیی ئاراسته کرد بۆ کۆچی دوایی خوالێخۆشبوو شێخ محەممه‌د عه‌بدولکه‌ریم که‌سنه‌زانیی باوکیان و رابه‌ری پێشووی ته‌ریقه‌تی قادریی که‌سنه‌زانی".  سه‌رۆکی هه‌رێمی کوردستان لە دیدارەکەدا باسی له "رۆڵی گرنگی سۆفیگه‌ری له میانڕه‌وی و ناتووندوتیژی و دوورکه‌وتنه‌وه له ده‌مارگیری، تووندڕه‌ویی ئایینی، پێکه‌وه‌ژیان، لێبورده‌یی و یه‌کترقبووڵکردن کرد" و ئاماژه‌ی به "ئه‌رکی قورسی" شێخ و ته‌ریقه‌ت دا.  هاوکات لای خۆیه‌وە شێخ نه‌هرۆ که‌سنه‌زانی، سەرەڕای دووپاتکردنه‌وه‌ی خۆشحاڵیی خۆیان بۆ دیداری سەرۆکی هەرێمی کوردستان، ئاماژه‌ی به نیاز و ئاماده‌کارییه‌کان بۆ سازکردنی کۆنفرانسێک له‌باره‌ی سۆفیگه‌رییه‌وه دا که تیایدا جه‌خت له په‌یامی "نه‌رم و میانڕه‌وی و ناتووندوتیژی بکرێته‌وه" و له هه‌موو شوێنێکه‌وه میوانی بۆ بانگهێشت بکرێت، نێچیرڤان بارزانییش هه‌موو پشتگیری و هاوکارییه‌کی خۆی و سه‌رۆکایه‌تیی هه‌رێمی کوردستانی بۆ نیشاندا.