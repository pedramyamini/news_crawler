د. جوان مستەفا، هاوسەرۆکی دەستەی تەندروستیی رۆژئاوای کوردستان، ئاماری ٢٤ کاژێری رابردووی تووشبووانی کۆرۆنای بڵاوکردەوە و رایگەیاند، لە باکوور و رۆژهەڵاتی سووریا ١٤ تووشبووی کۆرۆنا مردوون.  هاوسەرۆکی دەستەی تەندروستیی رۆژئاوای کوردستان گوتیشی، لە ئەنجامی پشکنینەکان دەرکەوتووە ٦٦ کەسی دیکە تووشی کۆرۆنا بوون، کە پێکهاتوون لە ٣٧ پیاو و ٢٩ ژن.  د. جوان مستەفا باسی لەوەش کرد، پێنج لەو تووشبووانەی کە پێشتر تووشی ڤایرۆسی کۆرۆنا بوون، چاکبوونەتەوە.  بەمەش ژمارەی گشتیی تووشبووانی کۆرۆنا لە باکوور و رۆژهەڵاتی سووریا گەیشتە حەوت هەزار و ٣٢٢ کەس، لەو ژمارەیە ٢٢٤ کەسیان گیانیان لەدەستداوە و هەزار و ٦٣ کەسیش چاکبوونەتەوە.