بەپێی راگەیێندراوێکی بەڕێوەبەرایەتیی پۆلیسی سلێمانی کە رۆژی چوارشەممە ٠٧ - ١٠ - ٢٠٢٠، بڵاوکراوەتەوە، ئەو کەسەی دەستگیرکراوە لەلایەن دادگای هه‌ولێره‌وه داواكراو بوو. "پاش ئه‌وه‌ی دادگای لێكۆڵینه‌وه‌ی ده‌شتی هه‌ولێر به‌ڕێوه‌به‌رایه‌تیی پۆلیسی پارێزگای سلێمانی له‌بوونی تۆمه‌تبارێكی داواكراو ئاگاداركردووەتەوە كه سه‌ردانی سلێمانی كردووه، هێزه‌كانی پۆلیس لێكۆڵینه‌وه‌كانیان ده‌ستپێكرد و توانرا تۆمه‌تباره‌كه له‌لایه‌ن مه‌فره‌زه‌كانی بنكه‌ی پۆلیسی ئیبراهیم ئه‌حمه‌د ده‌ستگیربكرێت. "  تۆمه‌تبارەکە ناوی (م، ن، ف) له‌دایكبووی ساڵی ١٩٨٨ ـە، به‌پێی مادده‌ی ٤٠٥ له یاسای سزادانی عێراقی له‌لایه‌ن دادگای هه‌ولێره‌وه داواكراوه، پۆلیسی سلێمانی دەڵێت، "له ساڵی ٢٠١٧ دا كه‌سێكی كوشتووه. "  تۆمه‌تبارەکە به‌بڕیاری دادوه‌ری لێكۆڵینه‌وه راگیراوه و دوای گرتنه‌به‌ری رێكاره یاساییه‌كان ره‌وانه‌ی دادگای لێكۆڵینه‌وه‌ی ده‌شتی هه‌ولێر ده‌كرێته‌وه.