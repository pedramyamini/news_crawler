لیوا عەبدولخالق تەڵعەت، نوێنەری هەردوو وەزارەتی ناوخۆ و پێشمەرگە لە ژووری ئۆپەراسیۆنی عێراق بە تۆڕی میدیایی رووداوی راگەیاند، شاندەکەی وەزارەتی ناوخۆی عێراق بە سەرۆکایەتی لیوا عەلا غەریب، بریکاری وەزیر بۆ کاروباری پۆلیس، ئەمڕۆ دووشەممە گەیشتووەتە هەولێر و سەردانی سلێمانی، دهۆک و سۆرانیش دەکات.  سەبارەت بە ئامانجی سەردانی شاندەکە بۆ هەولێر، لیوا عەبدولخالق گوتی: "هاتنی شاندە ئەمنییەکە بە مەبەستی دابینکردن و دڵنیابوونەوەیە لە ئەمنیەتی بنکەکانی دەنگدانی داهاتووی عێراق و سبەی لەگەڵ چەند لایەنێکی ئەمنی و ئیداری هەرێمی کوردستان کۆدەبنەوە و سەردانی ٥٣ بنکەی دەنگدانیش لە هەولێر دەکەن".