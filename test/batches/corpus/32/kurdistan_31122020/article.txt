مەحموود سەنگاوی، بەرپرسی میحوەری گەرمەسێری هێزی پێشمەرگە بە تۆڕی میدیایی رووداوی راگەیاند، شەوی رابردوو چەند چەکدارێکی داعش هێرشیانکردووەتە سەر گوندی "ئوم حنتە " لە سنووری ناحیەی گوڵاڵە، لە ئەنجامدا کەسێک کوژراوە و دووی دیکەش برینداربوون کە عەرەبن، لە بەرامبەریشدا خەڵکی گوندەکە چەکدارێکی داعشیان کوشتووە.  مەحموود سەنگاوی گلەیی لە هێزە عێراقییەکانی ئەو سنوورە هەیە و دەڵێت: "وەکو پێویست ئەرکی خۆیان لە رووبەڕووبوونەوەی داعش جێبەجێ ناکەن، زۆربەی کات گوندنشینەکان خۆیان بەرگریی لە خۆیان دەکەن".