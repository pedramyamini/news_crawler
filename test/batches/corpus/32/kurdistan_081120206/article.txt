بژار ئەکرەم، بەرپرسی به‌شى پێشبینی لە بەڕێوەبەرایەتی گشتیی کەشناسیی و بوومەلەرزەزانیی هەرێمی کوردستان بە تۆڕی میدیایی رووداوی راگەیاند: "بەهۆی كاریگه‌ریی نزمه‌پاڵه‌په‌ستۆى ده‌ریاى ناوه‌ڕاست بۆ سه‌ر ناوچه‌كانى باشووری كوردستان، پێشبینی دەکەین سبەی شەپۆلێکی دیکەی بارانبارینی پچڕپچڕ روو لە ناوچەکە بکات. "  لە دهۆک ئاسمان نیمچە هەور دەبێت و سەر لە ئێوارە دەگۆڕێت بۆ هەوری تەواو و باران بەشێوەی پچڕپچڕ دەبارێت، لە هەولێریش ئاسمان نیمچە هەور و هەوری تەواو دەبێت، نمە باران دەبارێت و شەویش بارانی تەواو لە ناوچە شاخاوییەکان دەبارێت. لە کەرکووکیش نمە بارانی پچڕپچڕ دەبارێت و لە سلێمانی باران بەشێوەی پچڕپچڕ دەبارێت.  لەبارەی پلەی گەرماشەوە به‌شى پێشبینی لە بەڕێوەبەرایەتی گشتیی کەشناسیی و بومەلەرزەزانیی هەرێمی کوردستان دەڵێت" بەرزترین پلەکانی گەرما لەنێوان ٢٣ - ٢٧ پلە دەبێت. "  دارا حەسەن، پێشکێشکاری کەشوهەوای رووداو باسی پێشبینییەکانی کەشوهەوا لە شارەکانی هەرێمی کوردستان و عێراق و جیهان دەکات.