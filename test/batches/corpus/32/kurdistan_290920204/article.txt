یوسف حەسەن، قایمقامی کۆیە بە رادیۆی رووداوی راگەیاند، ئاگرەکە کاژێر ٧: ٠٠ ـی بەیانیی ئەمڕۆ کەوتووەتەوە، زیانی هەبووە، بەڵام پاش کاژێرێک لەلایەن تیمەکانی بەرگری شارستانی کۆیەوە کۆنترۆڵکراوە.  هۆکاری "درەنگ" کۆنترۆڵکردنی ئاگرەکە، بە گوتەی قایمقامی کۆیە ئەوە بووە، "تەلەفۆنێک بۆ بەرگریی شارستانیی کۆیە کراوە و گوتراوە کە ئاگرەکە لە دیوی چنارۆکدا بووە، تیمی ئاگرکوژێنەوە چوونەتە چنارۆک، بەڵام دەرکەوتووە ئاگرەکە لەو دیوەی چیاکە نییە".  لەبارەی هۆکاری ئاگرەکەش، قایمقامی کۆیە دەڵێت، ئەگەرێکی دیکە ئەوەیە کە هۆکاری ئاگرەکە شۆرتی کارەبا بێت و لێکۆڵینەوەکانیان لەوبارەیەوە بەردەوامە.