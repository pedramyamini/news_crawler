بەپێی راگەیێندراوی وەزارەتی ناوخۆی هەرێمی کوردستان، مووشەکەکان لە سنووری (برطلە) لەنێوان گوندەکانی شێخ ئەمیر و تەرجلە لەسەر پیکابێک هاوێژراون، "ئامادەیی تەواومان هەیە بۆ بەرپەرچدانەوەی هەر دەستدرێژییەک".  لە راگەیێندراوەکەدا ئەوەش هاتووە، "لەکاتێکدا بە تووندترین شێوە ئەم هێرشە تێرۆریستییە ترسنۆکانەیە ئیدانە دەکەین، لە هەمانکاتدا ئامادەیی تەواومان هەیە بۆ بەرپەرچدانەوەی هەر دەستدرێژیەک. داواش لە حکومەتی فیدراڵی دەکەین دەستبەجێ  ئیجرائاتی پێویست وەربگرن".  پێشتر پەیامنێری رووداو رایگەیاند، سێ مووشەک لەنزیک بارەگای دیموکرات لە گردەچاڵی هەولێر کەوتنەخوارەوە. هاوکات چەند مووشەکێکیش لەنزیک هێزی هاوپەیمانان لە فڕۆکەخانەی نێودەوڵەتیی هەولێر کەوتوونەتەخوارەوە.