ئومێد ئەحمەد، گوتەبێژی وەزارەتی كارەبا بە تۆڕی میدیایی رووداوی   راگەیاند: "گواستنەوە كارەباكە لە زاخۆوە دەبێت؛ لەو سنوورە هێڵێكمان  بۆ گواستنەوەی كارەبا هەیە و بە نیازین دوای سەری ساڵ گرێبەستی  كڕینەكە واژۆ بكەین. "  گوتەبێژی وەزارەتی كارەبا باسی لەوەش كرد، ئەو كارەبایەی دەكڕن  لەوەی خۆیان بەرهەمی دەهێنن هەرزانتر دەكەوێت.  ئومێد ئەحمەد دەڵێت: "ئەوەی لە  توركیای دەكڕین نرخی یەك كیلۆوات کاژێرێکی نزیكەی ٦ بۆ ٧ سەنتە، بەڵام  ئەگەر خۆمان بەرهەمی بهێنین دوو هێندە دەكەوێت. "  لەم وەرزی زستان و سەرمایەدا خواست لەسەر بەكارهێنانی كارەبا زۆر  زیاد بووە، بە جۆرێك ئێستا خواست بۆ نزیكەی ٧ هەزار مێگاوات  زیادی کردووە و بەرهەمهێنانی كارەباش نزیكەی ٣ هەزار ٨٠٠ مێگاواتە.  بەو هۆیەشەوە پێدانی كاژێرەكانی كارەبا لە شەو رۆژێكدا ١٠ بۆ ١٢ كاژێر  كەمبووەتەوە.