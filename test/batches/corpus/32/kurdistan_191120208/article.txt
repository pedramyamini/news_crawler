تۆمەتبارەکان ئەمڕۆ پێنجشەممە ١٩ی تشرینی دووەمی ٢٠٢٠ دەستگیرکراون بە ناوەکانی (ك. ح. م) و (ج. ر. ا)، لەگەڵ دەستبەسەرداگرتنی بڕی ٤٩٧ هەزار دانە حەبی قەدەخەکراو کە ویستوویانە لە شاری سلێمانییەوە داخیلی شاری هەولێری بکەن و ساخی بکەنەوە.  بەپێی راگەیێندراوەکەی بەڕێوەبەرایەتیی نەهێشتنی ماددە هۆشبەرەکان لە هەولێر، حەبە قەدەخەکراوەکان بەمشێوەیەن:  - بڕی ٢١٦٠٠ دانە حەبی قەدەخەکراوی (بیزاکۆدێل).  - بڕی ١٣٠٠٠ دانە حەبی قەدەخەکراوی (امنیک).  - بڕی ١٢٠٠٠ دانە حەبی قەدەخەکراوی (کۆلۆنازپام).  - بڕی ٧٥٠ دانە حەبی قەدەخەکراوی (ئەکتوکۆڵد).  - بڕی ٥٠٠ دانە حەبی قەدەخەکراوی (الپرازولام).  - بڕی ٦٠ دانە حەبی قەدەخەکراوی (انۆکسان).  حەبە قەدەخەکراوەکان بە رێگەی قاچاخ و بەبێ تێپەڕبوون بە کوالێتیی کۆنترۆڵ، لە ئێرانەوە داخیلی هەرێمی کوردستان کراون، تۆمەتبارەکانیش پەڕاوی یاساییان بۆ کراوەتەوە و رەوانەی بەردەم دادوەری لێکۆڵینەوە کران.