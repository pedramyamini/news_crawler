لە راگەیێندراوێکدا ئاسایشی هەولێر ئاماژەی بەوە کردووە، کاژێر ١١: ٠٠ ـی شەوی رۆژی ٧ - ٩ - ٢٠٢٠، لە چوار رێیانی "فلکەی زراعە" لە شاری هەولێر، کەسێک بە دەستڕێژی گوللە کوژرا. دوای لێکۆڵینەوەش لە ٢٣ ـی ٩ تۆمەتباری رووداوەکەیان دەستگیرکردووە.  ئەو کەسەی کوژرابوو ناوی ئیلیاس قادر بوو و هەر لەو رووداوەدا کەسێکی دیکەش برینداربوو.   ئاسایشی هەولێر دەڵێت، پاش بەدواداچوون و لێکۆڵینەوە لە رووداوەکە، توانرا "تاوانباری بکوژ بەناوی گەیلان خالید حەمەد عەباس کە لەدایکبووی ١٩٩٨ ـە و دانیشتووی شاری هەولێرە دەستگیربکرێت".   بە گوتەی ئاسایش، تۆمەتبارەکە دانی ناوە بە تاوانەکەیدا و بەپێی ماددەی ٤٠٦ لە یاسای سزادانی عێراقی بەندیان کردووە. تۆمەتبارەکە بە ئاسایشی گوتووە، ئەو "تەقەی لە ئۆتۆمبێلی ئەو دوو کەسە کردووە".