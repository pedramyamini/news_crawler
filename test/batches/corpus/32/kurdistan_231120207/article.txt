رێواز فایەق، سەرۆكی پەرلەمانی كوردستان، بانگهێشتی ئه‌ندامانی په‌رله‌مان ده‌كات بۆ ئاماده‌بوون له‌دانیشتنی ژماره (١٠)ی ئاسایی خولی پاییزه‌ی ساڵی دووه‌م له‌خولی هه‌ڵبژاردنی پێنجه‌می په‌رله‌مانی كوردستان، له‌كاتژمێر ١١ ى پێشنیوه‌ڕۆی رۆژی چوارشه‌ممه رێكکه‌وتی ٢٠٢٠/١١/٢٥.  بەگوێرەی بەرنامەی كاری دەستەی سەرۆكایەتیی پەرلەمان، لە كۆبوونەوەكەدا بە ئامادەبوونی وەزیری رۆشنبیری و لاوانی حکومەتی ھەرێمی كوردستان، خوێندنەوە و گفتوگۆ لەبارەی راپۆرتی لیژنەی رەوەندی كوردستانی سەبارەت بە دیاردەی كۆچی گەنجان بۆ دەرەوەی وڵات دەكرێت.  ھەروەھا خوێندنەوەی دووەم بۆ پڕۆژەیاسای فرۆشتن و بەكرێدانی مایەكانی دەوڵەت لە ھەرێمی كوردستان دەكرێت.