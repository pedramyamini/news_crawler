هاوکات مەسرور بارزانی، سەرۆکی حکومەتی هەرێمی کوردستان پەیامێکی سەرەخۆشیی ئاراستەی بنەماڵەی نووسەر و شاعیرەکە کردووە و دەڵێت "هاوبەشی خەمیانم".  چەند رۆژێک بەر لە ئێستا، سەعدوڵڵا پەرۆش تووشی ڤایرۆسی کۆرۆنا بوو و چارەسەری وەردەگرت. شاعیر و نووسەر رێدار سابیر بە تۆڕی میدیایی رووداوی راگەیاند، نیوەڕۆی ئەمڕۆ پێنجشەممە ٢٩ی تشرینی یەکەمی ٢٠٢٠ نووسەر و شاعیر سەعدوڵڵا پەرۆش کۆچی دواییکردووە.  سەعدوڵڵا سەعید مام شێخ، ناسراو بە سەعدوڵڵا پەرۆش، لەدایكبووی ساڵی ١٩٥٠ یە لە هەولێر، تاوەکو ئێستا چەند نامیلکە و دیوان و کتێبی چاپ و بڵاوکردووەتەوە.  دەقی پرسەنامەکەی نێچیرڤان بارزانی، سەرۆکی هەرێمی کوردستان:  پرسه‌نامه‌یه‌ک له سه‌رۆکی هه‌رێمی کوردستانه‌وه  بە داخەوە هەواڵی کۆچی دواییی شاعیر و نووسه‌ری دیار، (سەعدوڵلا پەرۆش)م بیست.  پرسە و سەرەخۆشی لە کەسوکار و دۆست و هاوڕێیانی و لە سەرجەم نووسه‌ران و ڕۆشنبیرانی کوردستان دەکەم و هاوخه‌میانم.   خوای مەزن سەبووری و ئارامی بە هەموو لایەک ببەخشێت و خوالێخۆشبوو بخاتە بەر  بەزەیی و میهرەبانیی خۆی.   دەقی پرسەنامەکەی مەسرور بارزانی، سەرۆکی حکومەتی هەرێمی کوردستان:  پەیامی سەرەخۆشی سەرۆكی حكومەتی هەرێمی كوردستان بۆ بنەماڵەی نووسەر و شاعیری ناسراو سەعدوڵڵا پەرۆش  بە داخەوە هەواڵی كۆچی دوایی نووسەر و شاعیری ناسراوی کوردستان (سەعدوڵڵا پەرۆش)م پێگەیشت. پرسە و سەرەخۆشی لە بنەماڵە بەڕێزەكەی دەكەم و هاوبەشی خەمیانم. خوای گەورە گیانی بە بەهەشت شاد بکات و ئارامیی بە كەسوكار و هاوڕێیانی ببەخشێت.  سەرۆكی حكومەتی هەرێمی كوردستان