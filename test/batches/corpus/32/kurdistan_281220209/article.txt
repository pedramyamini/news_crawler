لەساڵی ٢٠٢٠ بەپێی ئاماری بەڕێوەبەرایەتیی نەهێشتنی ماددە هۆشبەرەکان، هەزار و ١٣٣ تۆمەتبار دەستگیرکراون. ٨٨ تۆمەتبار بە دەستەبەر ئازادکراون و پەڕاوی لێکۆڵینەوەیان لە دادگا بەردەوامە. ٩١٦ تۆمەتباریش سزادراون، ٥٨ کەسیش لەبەر کەمی بەڵگەی تاوان ئازادکراون و ٧١ تۆمەتباریش بە فەرمانی دادگا سنووربەدەر کراون.  بڕ و جۆری ماددەی هۆشبەری دەست بەسەردا گیراو  ١ - هیرۆئین بڕی ٤٠٥ کیلۆ و ١٢٣ غرام  ٢ - تریاک بڕی ٨٦ کیلۆ و ٥٢٣ غرام  ٣ - کریستاڵ بڕی ٥٢ کیلۆ و ٥٤١ غرام  ٤ - حەشیش بڕی ٩ کیلۆ و ٨٣٤ غرام  ٥ - جامیکا بڕی یەک کیلۆ و ٧١٩ غرام  کۆی گشتی؛ ٥٥٥ کیلۆ و ٧٤٠ غرام  بڕ و جۆری دەرمانی پزیشکیی دەست بەسەردا گیراو  ١ - کلۆنازپام بڕی هەزار و ٢١٩ شیت حەب  ٢ - ترامادۆڵ بڕی هەزار و ٤٧ شیت حەب  ٦ - حەبی هۆشبەری جۆراوجۆر بڕی ٢٧٠ شیت حەب  کۆی گشتی؛ ٢ هەزار و ٧٣٤ شیت حەب  مەبلەغ و جۆری دراوی ساختەی دەست بەسەردا گیراو  ١ - دینار - مەبلەغی دەست بەسەردا گیراو ١٠ ملیۆن و ٩٥٥ هەزار دینار  ٢ - دۆلار -  مەبلەغی دەست بەسەردا گیراو  ٦٥ هەزار و ٥٠٠ دۆلار  ٣ - یۆرۆ - مەبلەغی دەست بەسەردا گیراو ١٠٠ هەزار یۆرۆ  ژمارە و جۆری چەکی دەست بەسەردا گیراو  بەڕێوەبەرایەتیی نەهێشتنی ماددە هۆشبەرەکان هۆشداریی دەداتە ئەو کەسانەی بازرگان و بەکارهێنەری ماددە هۆشبەرەکانن کە دوور بکەونەوە لەوکارەی کە بە "قێزەون و ترسناک" ناوی دەبەن و رایدەگەیێنێت: "چارەنووسی خۆیان بپارێزن، کە لەئەنجامدا دەستگیر دەکرێن و رێکاری یاسایی تووند بەرامبەریان دەگرینەبەر، چونکە هێزەکانمان هەمیشە چاوکراوەن و هیچ تاوانبارێک نەیتوانیوە دەربازی ببێت لە دەستیان و چاوپۆشیش لەهیچ کەسێک ناکرێت".  بەپێی راگەیێندراوەکەی بەڕێوەبەرایەتیی نەهێشتنی ماددە هۆشبەرەکان، ئەو کەسانە دەیانەوێت "ئاسایشی کۆمەڵایەتی و بناخەی کۆمەڵگەی کوردی لەناو ببەن" بۆیە هۆشدارییان پێدەدەن و دەڵێن "ئاماری چاکاکییەکانمان دەرخەری ئەوەن کە توانیومانە هەموو ئەو دەستانە ببڕین".