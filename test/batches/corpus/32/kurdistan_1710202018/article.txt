رووداوەکە ئێوارەی ئەمڕۆ شەممە ١٧ - ١٠ - ٢٠٢٠ روویداوە، فازڵ حاجی، گوتەبێژی هاتووچۆی هەولێر بە تۆڕی میدیایی رووداوی راگەیاند، ئەو شۆفێرەی ئۆتۆمبێلە کارەباییەکەی لێخوڕیوە تەمەنی ١٢ ساڵ بووە. دوای ئەوەی خۆی بە ژنەکەدا کێشاوە ژنەکە کەوتووەتە سەر زەوی و دواتر گیانی لەدەستداوە.   گوتەبێژی هاتووچۆی هەولێر ئەو رووداوە بە "رووداوێكی هاتووچۆی ناوازە" ناودەبات و ئاماژە بەوەش دەدات، لێکۆڵینەوە لە رووداوەکە دەستیپێکردووە و پەڕاوی لێکۆڵینەوە بۆ رووداوەکە کراوەتەوە.