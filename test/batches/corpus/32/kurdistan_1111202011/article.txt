حکومەتی ئێران بە کەسوکاری قوربانییەکانی راگەیاندووە کە لە چەند رۆژی داهاتوودا تەرمی رەسووڵ ئێران نەژاد، شیوا رەسووڵ پەناهی و دوو منداڵیان دەگەڕێنرێنەوە و لە فڕۆکەخانەی تاران رادەستیان دەکرێتەوە.  خەلیل رەسووڵ نەژاد، برای رەسووڵ بە تۆڕی میدیایی رووداوی راگەیاند، هێشتا دیار نییە کە چ رۆژێک تەرمەکان دەگەنەوە تاران و بۆ گەڕاندنەوەیان هیچ پارەیەکیشیان لێ وەرنەگیراوە.  شەوی ٢٠٢٠/١٠/٢٨ خێزانێکی پێنج کەسیی رۆژهەڵاتی کوردستان کە لە دایک، باوک و سێ منداڵ پێکهاتبوون و دەیانویست بە نایاسایی لە فەرەنساوە خۆیان بگەیەننە بەریتانیا، لە کەناڵی مانش نوقم بوون.   پۆلیسی فەرەنسا تەرمی دایک و باوک و دوو منداڵی ٩ و ٦ ساڵانی دۆزیەوە، بەڵام هێشتا تەرمی منداڵە ١٥ مانگانەکەیان نەدۆزراوەتەوە.