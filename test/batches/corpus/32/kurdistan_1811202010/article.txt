بەگوتەی پۆلیسی هاتووچۆ کە لە شوێنی رووداوەکە قسەی بۆ رووداو کرد، بەهۆی تیژڕەویی لەڕادەبەدەر ئەو رووداوە دروستبووە و "ئۆتۆمبێلەکە لە دهۆکەوە گەڕاوەتەوە زاخۆ".   پۆلیس دەڵێت، زانیارییەکان سەرەتایین و لێکۆڵینەوە لە رووداوەکە بەردەوامە. دوای هەوڵێکی زۆریش تەرمی ئەو سێ کەسە لەنێو ئۆتۆمبێلەکە دەرهێندران.   ئۆتۆمبێلەکە لە سایدی خۆی لایداوە و چووەتە سایدی بەرامبەر، لەوێش خۆی بە ستوونێکی کارەبادا کێشاوە، سەرنشین و شۆفێرەکەی ویستوویانە خۆیان دەرباز بکەن، بەڵام نەیانتوانیوە و بەتەواوی سووتاون.   تاوەکو ئێستا کەس نەچووە بۆ سەر رووداوەکە و ناسینەوەی تەرمەکان. پۆلیس دەڵێت، تەمەنی کەسەکان دیارنییە، بەڵام لە ٣٠ ساڵی بەسەرەوەن.