ئەندامێکی بنەماڵەی مامۆستا مەلا رەشید، پێشنوێژ و وتارخوێنی پێشووی مزگەوتی خانەقای مەحوی لە سلێمانی کە نەیویست ناوەکەی ئاشکرا بکرێت، بە تۆڕی میدیایی رووداوی راگەیاند، "تەرمەکە بۆ گۆڕستانی گردی سەیوان گوازراوەتەوە. "  رۆژی سێشەممە ٢٠٢٠/١٠/١٣ بە چاودێریی هەریەک لە بەڕێوەبەرایەتیی تەندروستی و شارەوانی و ئاسایش تەرمەکە دەرهێنراوەتەوە و گوازراوەتەوە.  بە گوتەی ئەو ئەندامەی بنەماڵەی کۆچکردووەکە، مامۆستا مەلا رەشید کە لە ژیاندا بووە وەسێتی کردووە لە گۆڕستانی گردی سەیوان لای باوکیەوە بنێژرێت.  رۆژی ٤ ئاداری ٢٠٢٠ مامۆستا مەلا رەشید بە ڤایرۆسی کۆرۆنا کۆچی دواییکرد کە یەکەم تووشبوو بوو بەو ڤایرۆسە بمرێت.