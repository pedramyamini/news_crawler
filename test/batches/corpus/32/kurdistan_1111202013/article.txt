نەقیب کاوە خالد، ئەفسەری ھاتووچۆی قەزای ئامێدی بە تۆڕی میدیایی رووداوی راگەیاند: کاژێر ١٨: ٠٠ ـی ئێوارەی ئەمڕۆ، بەھۆی پێکدادانی نێوان ئۆتۆمبێلێکی ھاونیشتیمانییەکی قەزای ئامێدی لەگەڵ پاسێکی گەشتیاران، دوو ھاوژین گیانیان لەداستدا و چوار منداڵیشیان بریندارن.  بەپێی زانیارییەکانی رووداو ئەو دوو ھاوژێنە بەناوەکانی بەدەل عەبدولڕەحمان لەدایکبووی ١٩٧٩ و بێریڤان حەجێ محەممەد لەدایکبووی ١٩٨٥ خەڵکی گوندی سپێندارێی ناوچەی بەرێگارێن، لە قەزای ئامێدی و لەکاژێر ٢١: ٠٠ ئەمشەو ١١ - ١١ - ٢٠٢٠ بەخاکسپێردران.  یەکێک لە منداڵەکانیان کە تەمەنی ٦ مانگە و لەباوەشی دایکی بووە دۆخی تەندروستیی ناجێگیرە و سێ منداڵەکەی دیکەشیان لە نەخۆشخانەن.