به‌گوێره‌ی ئاژانسه‌كه، ئه‌حمه‌د باڵ كه نازناوی "دارا كاتۆ " بووه و ناوی لە لیستی سووری داواکراوانی پەکەکەدا بوو، نیازی بووە لە چیای مه‌تین بەنهێنی لەگەڵ چەند ئەندامێکی دیکەی پەکەکە کۆببێتەوە، دوای ئەوەی دەزگای هەواڵگریی نیشتمانی "میت" شوێنی کۆبوونەوەکەی دیاریکرد، ئۆپەراسیۆن دەستیپێکرد. لە ئەنجامدا ئەحمەد باڵ و چوار گه‌ریلای دیکە كوژران.  دەزگای هەواڵگری نیشتمانی "میت"، ئەوەی ئاشکراکردووە، ئەحمەد باڵ لە ساڵانی ٢٠١٨ - ٢٠١٩ دا لە سووریاوە تەقەمەنی و گه‌ریلای گواستووه‌ته تورکیا. له سه‌ره‌تای ئه‌مساڵیشدا كراوه‌ته به‌رپرسی هه‌واڵگری چیای مه‌تین و ده‌وروبه‌ری و له ناوچه‌كانی ئۆپه‌راسیۆنی چڕنووکی هه‌ڵۆ لە بارەی ئۆپەراسیۆنە سەربازییەکانی تورکیا زانیاری کۆکردووەتەوە.  ئەحمەد باڵ لە ساڵی ٢٠٠٩ ه‌وە چووەتە ریزەکانی پەکەکە و تاوەکو ساڵی ٢٠١٥ چەندین كرده‌وه‌ی سه‌ربازیی و هێرشی دژ بە هێزە ئەمنییەکانی تورکیا ئەنجامداوە. لە ساڵی ٢٠١٨ دا، چووەتە سووریا و بووەتە ئەندامی یەپەگە.