هێمن شێخانی، ئەندامی جڤاتی نیشتمانی بزووتنەوەی گۆڕان بە تۆڕی میدیایی رووداوی راگەیاند، ئەمڕۆ پێنجشەممە، جڤاتی گشتیی بزووتنەوەی گۆڕان کۆدەبێتەوە و پرسی هەڵبژاردنی نێوخۆیی، هەڵبژاردنی ئەندامانی کۆنفرانس و کۆنفرانسی نیشتمانی تاوتوێدەکات.  هێمن شێخانی هەروەها گوتی: "رۆژی شەممەی داهاتووش جڤاتی نیشتمانی کۆدەبێتەوە و لەسەر هەمان پرس و دۆخی سیاسیی هەرێمی کوردستان گفتوگۆ دەکات".  لەبارەی ئامادەکارییەکانیش بۆ کۆنفرانسی نیشتمانی، ئەو ئەندامەی جڤاتی نیشتمانی بزووتنەوەی گۆڕان گوتی"لیژنەی ئامادەکاری بۆ کۆنفرانسی نیشتمانی دیاریکراوە و چەند رۆژێکە دەستیان بە کار کردووە".