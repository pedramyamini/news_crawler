محەممەد سەعید، بەڕێوەبەری رێگەوبانی ئاکرێ بە تۆڕی میدیایی رووداوی راگەیاند، ئەو فەرمانبەرە ناوی "ئیسماعیل محەممەد"ە و ئەمرۆ دووشەممە ٢٠٢٠/١٢/٢١ لە کاتی پاککردنەوەی رێگەی چیای پیرسدا لە دینارتە تووشی ئەو رووداوە بووە.  بەڕێوەبەری رێگەوبانی ئاکرێ ئاماژەی بەوە دا، تیمەکانی راماڵینی بەفر ئەمڕۆ بەیانی بۆ پاککردنەوەی رێگە چوونەتە چیای پیرس بۆ خۆ ئامادەکردن بۆ وەرزی بەفربارین.   بە گوتەی محەممەد سەعید، "ئیسماعیل محەممەد بە بلدۆزەر چووەتە ناوەڕاستی لۆفەکان و لەوێ بلدۆزەرەکە لە دەستی دەرچووە و کەوتووەتە ژێری. "  ئیسماعیل محەممەد تەمەنی ٦٧ ساڵە و دانیشتووی گوندی باکورمانە لە قەزای ئاکرێ.