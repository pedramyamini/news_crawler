عەبدولستار مەجید، سەرۆکی فراکسیۆنی کۆمەڵی ئیسلامیی کوردستان لە کۆنگرەیەکی رۆژنامەڤانیدا لەبارەی بایکۆتکردنی کۆبوونەوەکە رایگەیاند "ئێمە وەکو فراکسیۆنی کۆمەڵی ئیسلامی کوردستان بایکۆتی ئەم کۆبوونەوەیەمان کردووە، چونکە دەبوایە ئەو کۆبوونەوەیە لە هۆڵی پەرلەمان و بە ئامادەبوونی هەموو پەرلەمانتاران بێت و بۆ رای گشتی باسی قسە و گفتوگۆکان بکرێت. "  سەرۆکی فراکسیۆنی کۆمەڵی ئیسلامیی کوردستان پێیوایە وردەکارییەکانی کۆبوونەوەکانی شاندی هەرێمی کوردستان لە بەغدا زانراوە "پەرلەمانی کوردستانیش دوایین دەزگای فەرمییە کە وردەکاریی کۆبوونەوەکانی شاندەکەی حکومەت دەزانێت، بەڵام بەداخەوە سەرۆکایەتیی پەرلەمان بووەتە بەشێک لە دەسەڵات و سەربەخۆیی خۆی وەک دامودەزگایەکی هەڵبژێردراوی خەڵک لەدەستداوە. "  عەبدولستار مەجید ئاماژە بەوە دەدات، کە ئەمڕۆ خەڵک بە قۆناخێکی سەختدا تێدەپەڕێت و "دەبوایە پەرلەمانی کوردستان کۆبوونەوەی دیکەی لەبارەی ئەو بارودۆخە کردبا، کە ئێستا هەرێمی کوردستانی پێدا تێپەڕبێت. بۆیە پەرلەمان رۆژ بە رۆژ لە نوێنەرایەتی گەل دێتەخوارەوە. "      فراکسیۆنی یەکگرتووی ئیسلامیی کوردستانیش بە فەرمی بایکۆتکردنی خۆی لە کۆبوونەوەکەی ئەمڕۆی شاندنی دانوستاندنکاری حکومەتی هەرێمی کوردستان و پەرلەمانی کوردستانی راگەیاند، بەڵام تاوەکو ئێستا هیچ روونکردنەوەیەکیان لەبارەی بایکۆتکردنی کۆبوونەوەکە نەداوە.     رەنجە جەمال، پەیامنێری رووداو لە پەرلەمانی کوردستان رایگەیاند، هیچ پەرلەمانتارێکی یەکگرتووی ئیسلامیی کوردستان نەهاتووتە پەرلەمان و کەسیان لە کۆبوونەوەکە بەشدارنین.             فراکسیۆنی یەکگرتووی ئیسلامیی کوردستانیش بە فەرمی بایکۆتکردنی خۆی لە کۆبوونەوەکەی ئەمڕۆی شاندنی دانوستاندنکاری حکومەتی هەرێمی کوردستان و پەرلەمانی کوردستانی راگەیاند، بەڵام تاوەکو ئێستا هیچ روونکردنەوەیەکیان لەبارەی بایکۆتکردنی کۆبوونەوەکە نەداوە.  رەنجە جەمال، پەیامنێری رووداو لە پەرلەمانی کوردستان رایگەیاند، هیچ پەرلەمانتارێکی یەکگرتووی ئیسلامیی کوردستان نەهاتووتە پەرلەمان و کەسیان لە کۆبوونەوەکە بەشدارنین.   کاژێر ١١: ٠٠ی ئەمڕۆ دووشەممە ٢٨ - ١٢ - ٢٠٢٠، شاندی دانوستاندنکاری حکومەتی هەرێمی کوردستان بە سەرۆکایەتیی قوباد تاڵەبانی، جێگری سەرۆکی حکومەت گەیشتە پەرلەمانی کوردستان و بڕیارە دوایین ئەنجامی گفتوگۆکانی لەگەڵ حکومەتی عێراق بۆ پەرلەمانی کوردستان روون بکاتەوە.     پێشتر عەلی حەمە ساڵح، پەرلەمانتاری فراکسیۆنی گۆڕان لە پەرلەمانی کوردستان بە تۆڕی میدیایی رووداوی راگەیاندبوو کە "پرسیار و ئەگەری دەقیق هەیە بۆ ئەوەی ئێمە و خەڵکی هەرێمی کوردستان دڵنیابێتەوە، کە ئایا حکومەتی هەرێمی کوردستان ٢٥٠ هەزار بەرمیلەکە دەدات یاخود نا، چونکە ٢٥٠ هەزار بەرمیل نەوت جیاوازە لە پارەی ٢٥٠ هەزار بەرمیل، دوای ئەوەی ئەوە وەڵام درایەوە ئێمە بەرچاومان روون دەبێت کە حكومەتی عێراق و هەرێمی کوردستان دەگەنە رێککەوتن یاخود نا. "