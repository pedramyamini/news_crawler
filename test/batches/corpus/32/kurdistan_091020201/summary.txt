نزیکەی ٤٠٠ تووشبووی کۆرۆنا لە هەرێمی کوردستان دۆخی تەندروستییان ناجێگیرە. لە ماوەی ٢٤ کاژێری رابردوو ٣١ کەس بە کۆرۆنا گیانیان لەدەستداوە و سەدانی دیکەش تووشی کۆرۆنا بوون. هەرچەند بەرپرسانی تەندروستی نیگەرانن لە زۆریی ژمارەی تووشبووان و بڵاوبوونەوەی زیاتری ڤایرۆسەکە لە وەرزی پایز و زستاندا، بەڵام زۆربەی هاونیشتمانیان خۆپارێزی ناکەن و لە شوێنە گشتییەکان بەبێ دەمامک و دەستکێش دەسوڕێنەوە.