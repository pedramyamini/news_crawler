غازی ئەلیخان، بەڕێوەبەری ئاسایشی سەرزێڕێ لە ماڵی خۆیدا لەگەڵ خێزانەکەیدا لە گوندی بیک داودی دەڤەری بەرواری باڵای سەر بە دهۆک لەلایەن کەسانی نەناسراوەوە بە نیشانئەگێو بە سەختی بریندار دەکرێت و تاوەکو دەگەیێنرێتە نەخۆشخانەی تەنگاڤیای زاخۆ، دەمرێت و پێنج منداڵ لەدوای خۆی جێ دەهێڵێت.  سڵێمان ئالیخان، خوشکەزای غازی ئالیخانە و دەڵێت، "کەسێکی زۆر پابەندی یاسا بوو. ئەم ناوچەیە سنوورییە و لایەنی جیوازای لێیە. هەمیشە رێگەی لە کاری نایاسایی و قاچاخ دەگرت. دیارە ئەوە بووەتە هۆی ئەوەی ئەو هەوڵە بدەن. "  بە ئامادەبوونی خەڵکێکی زۆر تەرمی غازی لە مزگەوتی جوودی شۆردرا و خێزانەکەی بۆ دوایین جار خواحافیزییان لێکرد و دواتر لە گۆڕستانی شاخکێی دهۆک بە خاک سپێردرا.  سەمەد جەلیل، برای غازییە و دەڵێت، "داوا لە حکومەتی هەرێمی کوردستان دەکەین مافی ئەو بە هەدەر نەچێت، چونکە ئەوە بەڕێوەبەری ئاسایشی کۆمەڵگەی سنووریی سەرزێڕێ بوو. دەمانەوێت بە زووترین کات ئەو دەستە رەشە ئاشکرا بکات. "  غازی لە ساڵی ١٩٨٥ بووەتە پێشمەرگە و ساڵی ١٩٨٨ ئاواری ئێران بووە. لەگەڵ براکانیدا لە شەڕی داعشدا بەشدار بوون.