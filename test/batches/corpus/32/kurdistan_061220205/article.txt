هێمن بەهجەت، بەڕێوەبەری ناحیەی ئاخجەلەر بە تۆڕی میدیایی  رووداوی راگەیاند کە داخستنی ئەو رێگایە پەیوەندیی بەوەوە هەیە هەندێک لە  بارهەڵگرەكان بە كۆڵان و گەڕەكەكاندا هاتووچۆیان كردووە و ئەوەش خەڵكی  بێزار كردووە.  بەڕێوەبەری ناحیەی ئاخجەلەر ئاماژەی بەوە دا، بارهەڵگرانی چیمەنتۆ و ئاسن و  سووتەمەنی بە رەتڵ بەدوای یەكدا دەڕۆیشتن، جگە لە تەپوتۆز ئاوەڕۆی  هەندێ شوێنیشیان تێكداوە. "  بەشێك لە شۆفێرانی بارهەڵگر باس لەوە دەکەن کە ئەوان لە كاتی نوێكردنەوەی ساڵیانەكانیاندا پارەی ژینگە و بەكارهێنانی رێگاوبانەكانیان  لێوردەگیرێت، بۆیە مافی ئەوەیان هەیە هەموو رێگاكان بەكاربهێنن.  لەبارەی  ئەو بۆچوونەی شۆفێرانەوە بەڕێوەبەری ناحیەی ئاخجەلەر هاوڕایانە و دەڵێت:   "گرتنی رێگەی ئاخجەلەر لە بارهەڵگرەكان بەشێوەیەكی كاتییە. ئێستا  رێگەی تەكیە بۆ ئاخجەلەر نۆژەن دەكرێتەوە كە ١٧ كلیۆمەترە كەی  تەواو بێت، رێگەی هاتووچۆ بۆ بارهەڵگرەكانیش دەكەینەوە. پێش ئەوەش بۆ داواكاریی ئەو بارهەڵگرانە  قسە لەگەڵ سەروو خۆمان دەكەین. "  ناحیەی ئاخجەلەر لە رووی ئیدارییەوە سەر بە قەزای چەمچەماڵە و  نزیكەی ٤٠ كلیۆمەترێك لە ناوەندی قەزاكەوە دوورە.