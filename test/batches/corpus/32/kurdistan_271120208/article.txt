شەماڵ دێواری، گوتەبێژی پۆلیسی سۆران بە تۆڕی میدیایی رووداوی راگەیاند: کاتێک پۆلیس لەو رووداوە ئاگادارکراوەتەوە بینیویانە تەرمی کەسێک لە نزیک ماڵەکەی و لە ژوورێکی بەخێوکردنی پەلەوەر کەوتووە، چەکێکی جۆری کڵاشینکۆفیش لەوێ بووە.  بە گوتەی پۆلیس ئەو کەسەی خۆی کوشتووە، ناوی حوسێن سەعیدە و لە دایکبووی ساڵی ١٩٨٦ ە و پیشەی مامۆستایە.  شەماڵ دێواری دەڵێت: "تەرمی مامۆستاکە لەسەر فەرمانی دادوەر بردراوەتە پزیشکی دادی سۆران و پەڕاوی لێکۆڵینەوەش کراوەتەوە، بەپێی زانیارییە سەرەتاییەکان رووداوەکە خۆکوشتن بووە"، بەڵام تائێستا هۆکارەکەی نەزانراوە.