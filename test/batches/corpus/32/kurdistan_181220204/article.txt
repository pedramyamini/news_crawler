حەسەن محەممەد، خاوەنی کارگەی بەرهەمهێنانی ئالیکە و دەڵێت: "دەتوانی لە هەر کاژێرێکدا ٢٠ تۆن بەرهەم بهێنین. رێژەی بەرهەمهێنانمان لە پارەوە بۆ ئەمساڵ ٢٥ % بۆ ٣٠ % زیاد بووە. پار تاوەکو دوو هەزار تۆنمان بەرهەم هێنا. ئێستاکە دوو هەزار و ٥٠٠ بۆ سێ هەزار تۆن بەرهەم دەهێنین. "  لە هەرێمی کوردستان ٦٠ کەس وەکو بازرگانی هاوردەکردنی ئالیک ناویان تۆمارکراوە. بە گوێرەی ژووری بازرگانی رۆژانە نزیکەی ٥٠ بارهەڵگر لە دەرەوە هاوردە دەکرێن و بە رێژەی ٦٠ % ـی لە سووریاوە دێت.  رەشید دەروێش، سەرپەرشتی ژووری بازرگانی لە زاخۆ بە تۆڕی میدیایی رووداوی راگەیاند: "هاوردەکردن زیاترە. ئێستا رێژەی هاوردەکردنی ئالیک ٢٠ % بۆ ٣٠ % زیاد بووە، بە تایبەتی بۆ هەرێمی کوردستان و، داخوازیی زۆر بووە. "  فرۆشیارانی ئالیکل بە فەردە و بە کیلۆ دەیفرۆشن. گرانترین ئالیکی هی ماسییە و تۆنی بە ٥٥٠ دۆلارە. دوای ئەویش ئالیکی مریشکە کە تۆنی بە ٥٠٠ دۆلارە.   سه‌ردار شه‌ریف، فرۆشیاری ئالیکە و دەڵێت: "ئەو پرۆتینی مریشکەی کارگەی کواشێ دروستی دەکات تێچووەکەی ٤٥٠ دۆلارە. ئێمەیش لێرە بە فەردە و بە کیلۆیش دەیفرۆشین. "  گەنم و گەنمەشامی و پرۆتین سێ پێکهاتەی سەرەکیی دروستکردنی ئالیکن کە بە رەشەوڵاخ و مەڕوماڵات و ماسی و پەلەوەران دەدرێت.