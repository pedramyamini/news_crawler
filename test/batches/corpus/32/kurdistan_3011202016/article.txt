بەهادین نووری ١٢ رۆژە تووشی ڤایرۆسی کۆرۆنا بووە و سەرلەبەیانیی ئەمڕۆ بەو هۆیەوە باری تەندروستیی تێكچووە و ئێستا لە یەکێک لە نەخۆشخانەکانی سلێمانی لەژێر چاودێریی پزیشکیدایە.  کەمان بەهادین نووری، کوڕی سکرتێری پێشووی حیزبی شیوعیی عێراقی، بە تۆڕی میدیایی رووداوی گوت: "باوکم بەهۆی تووشبوونی بە ڤایرۆسی کۆرۆنا باری تەندروستیی ناجێگیر بووە و بردوومانەتە نەخۆشخانە. "  بەهادین نووری ساڵی ١٩٢٧ لە گوندی تەکێی قەرەداخ لەدایکبووە. ساڵی ١٩٤٦ چووەتە ناو حیزبی شیوعیی عێراقییەوە.  ساڵی ١٩٥٣ ١٩٤٩ دەبێتە سکرتێری حیزبی شیوعیی عێراقی و لە ساڵی ١٩٥٣ ـدا دەستگیردەکرێت و فەرمانی لەسێدارەدانی بۆ دەردەچێت، بەڵام لەژێر گوشاردا فەرمانەکە هەڵدەوەشێنرێتەوە.  لە ساڵی ١٩٩٤ دا بزووتنەوەی ئازادیخوازانی کوردستانی دامەزراندووە.