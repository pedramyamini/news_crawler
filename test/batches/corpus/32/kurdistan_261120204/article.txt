عەلی تەتەر، پارێزگاری دهۆک رایگەیاند، حکومەتی هەرێمی کوردستان بەردەوامە لەسەر پشتگیریکردنی ژنان، لەو گۆڕانکاریانەی بڕیارە بکرێن، بە دڵنیاییەوە ئافرەتان لەبەرچاو دەگرین بۆ ئەوەی بەرپرسیاریێتیان پێبدەین.  بە گوتەی عەلی تەتەر، بڕیارە سێ بەڕێوەبەری ناحیە دابنرێن، لە سێ بەڕێوەبەری ناحیە یەکێکیان ژن دەبێت و لە دوو بەڕێوەبەری گشتیش یەکێکیان بەهەمان شێوە ژن دەبێت.  یەکەمجاریشە لە مێژووی پارێزگای دهۆک ئافرەت یاخود کچ ببێتە بەڕێوەبەری ناحیە، عەلی تەتەر دەشڵێت "پشتیوان بە خودا لە بەرنامەماندا هەیە لەو گۆڕانکاریانەی لە قەزاکانیش دەکرێن دەرفەت دەڕەخسێنین بۆ ئەوەی هەندێک ژن پۆستی قایمقامیەتی وەربگرن".