کاژێر ١٠: ٠٠ی ئەمشەو شەممە شکور حەمە هەیەر، بەڕێوەبەری گشتیی شوێنەواری گەرمیان بەهۆی نەخۆشی جگەرەوە لە تەمەنی ٦٠ ساڵیدا کۆچی دواییکرد.  شکور حەمە هەیەر چەند هەفتەیەکە بوو تووشی نەخۆشی جگەر ببوو و هەر ئەوەش بووە هۆی گیانلەدەستدانی.  شکور حەمە هەیەر، ساڵی ١٩٦٠ لە گەرمیان لەدایکبووە، هەر لە تەمەنی هەرزەکاریدا بووەتە پێشمەرگە و لە ساڵی ١٩٨٠ بەهۆی ئەوەی ئەندامی کۆمەڵەی رەنجدەرانی کوردستان بووە و کاری رێکخستنی نهێنی ناوشاری کردووە لەلایەن حکومەتی بەعسەوە زیندانی دەکرێت و ماوەی ١٥ ساڵ حوکمدەدرێت.