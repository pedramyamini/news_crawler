محەممەد رۆژبەیانی برازی مامۆستا شێرزاد بە تۆڕی میدیای رووداوی راگەیاند "دوو رۆژ لەمەوپێش مام شێرزاد باری تەندروستی تێکچوو، دوای ھەشت کاژێر لە پشکین دەرکەوت کە ھەڵگری ڤایرۆسی کۆرۆنایە و ھەر ھەمان رۆژ گیانی لەدەستدا".  شێرزاد محەممەد رۆژبەیانی لە ساڵی ١٩٤٦ و لەشاری کەرکووک لەدایکبووە. مامۆستای خانەنشین بوو و بە ئەرشیڤی مەلا جەمیل رۆژبەیانی ناسرابوو.  دوای ئەوەی شاعیر و نووسەری کورد مەلا جەمیل رۆژبەیانی کۆچی دواییکرد ئەو ئەرشیڤەکەی ھێنایەوە کەرکووک و کتێبخانەیەکی گەورەی دروستکرد.  شێرزاد محەممەد لەگەڕەکی حوڕییەی شاری کەرکووک گیانی لەدەستدا و ھەر لە کەرکووک بەخاکسپێردرا.