دوای کۆبوونەوەی لیژنەی پەروەردە و خوێندنی باڵا له په‌رله‌مانی كوردستان لەگەڵ وەزیری پەروەردە و بریکاری وەزارەتی خوێندنی باڵا، لەبارەی چارەنووسی پرۆسەی خوێندن و داشکاندنی کرێی خوێندنگە و پەیمانگا و زانکۆ ناحکومییەکان، وەزیری پەروەردەی حکومەتی هەرێمی کوردستان رایگەیاند "پلانی وەزارەت وابەستەیە بە هەڵسەنگاندنی دۆخی تەندروستی، ئێمەش پابەندین بەو هەڵسەنگاندن و راسپاردانەی لەلایەن وەزارەتی تەندروستییەوە پێشکەش دەکرێن".