بە گوتەی بەرپرسێکی یەبەشە دانوستاندن لەنێوان ئەوان و عێراقدا هەیە، بەڵام هێشتا نەگەیشتوونەتە رێککەوتن.  حەسۆ ئیبراهیم، جێگری هاوسەرکی ئەنجوومەنی خۆسەریی شنگال بە تۆڕی میدیایی رووداوی راگەیاند: "یەبەشە لەناو شار چووەتە دەروە. قسە لەسەر ئاسایش دەکرێت. ئاسایش بۆ پاراستنە. "  بە گوێرەی رێککەوتنەکە یەبەشە بووتە بەشێک لە حەشدی عەشایەریی سەر بە فەوجی ٨٠. نزیکەی دوو هەزار چەکداری یەبەشە لە شنگال هەبوون. شاندێکیان چووتە بەغدا بۆ ئەوەی ئاسایشیان بمێنێتەوە.  خەدیدە جووکێ، بەڕێوەبەری شارۆچکەی سنوونێ بە رووداوی راگەیاند: "ئەو شاندە چوونەتە بەغدا و لەم چەند رۆژەدا بڕیارێک دەهێننەوە کە بەوە دەگەنە رێککەوتن. "  حەوت هێزی چەکدار لە شنگال هەن، هەریەکێک لەوان خۆی بە خاوەنی شنگال دەزانێت. هیچ هێزێکیان ئامادە نەبوو گۆڕەپانەکە بۆ ئەوی دیکە چۆڵ بکات.