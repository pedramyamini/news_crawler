قەرارگای حەمزەی سەیدوشوهەدا کە لقی سوپای پاسدارانە لە پارێزگای ورمێ رایگەیاند، "لە کات و شوێنی گونجاو"دا تۆڵەی کوشتنی ئەو ئەندامەیان دەکەنەوە.  شەوی ١٦ی نیسان، گرووپێک بەناوی هەڵۆکانی زاگرۆس بڵاویکردەوە، ئەو ئەندامەی سوپای پاسداران ناوی "عوسمان حاجی حوسێنی" و خەڵکی پیرانشار بووە و باس لەوە دەکات، ئەو کەسە ٢٠ ساڵ ئەندامی سوپای پاسداران بووە و لە کوشتنی پێشمەرگەیەکی حیزبی دیموکراتی کوردستانی ئێراندا دەستی هەبووە.  بەپێی راگەیێندراوی هەڵۆکانی زاگرۆس، ئەو کەسە ئێوارەی رۆژی هەینی لەنێوان گوندەکانی زێوە و کاسوورەدێدا هێرشی کراوەتەسەر و کوژراوە.  لە ساڵانی رابردوودا گرووپی هەڵۆکانی زاگرۆس بەرپرسیارێتی ژمارەیەک پێکدادانی لەگەڵ سوپای پاسداران لە ناوچە جیاوازەکانی رۆژهەڵاتی کوردستان لە ئەستۆگرتووە.