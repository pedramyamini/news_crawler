عیرفان عەلی، بەڕێوەبەری کارگێڕیی سەنتەری فریاکەوتنی خێرای سلێمانی (١٢٢) بە تۆڕی میدیایی رووداوی راگەیاند، لەلایەن دانیشتووانی ناوچەکەوە ئاگادار کراونەتەوە کە پیاوێک لە گۆمێکی نزیک لە کونەماسی خنکاوە.      بەپێی زانیارییەکانی یەکێک لە شایەتحاڵەکان کە پورزای پیاوە خنکاوەکەیە، تەرمی کەسەکە براوە بۆ پزیشکی دادی سلێمانی.     ئەمڕۆ محەممەد ئەحمەد بۆ سەیرانکردن لەگەڵ خێزانەکەی دەچێتە سوورەقەڵات، ویستویەتی لە ئاوەکە بپەڕێتەوە و داوای لە کچەکەی کردووە کاتی مەلەکردنەکەی تۆمار بکات، بەڵام لە ئاوەکەدا خنکاوە.     لەبارەی ناسنامە و پیشەیەوە، پورزاکەی محەممەد ئەحمەد بە تۆڕی میدیایی رووداو راگەیاند: "محەممەد خەڵکی گوندی گوێزڵێیە و لەدایکبووی ١٩٧٦، شۆفێری تەکسییە و دوو منداڵی هەیە".  هەروەها شاهۆ عوسمان، قایمقامی شارباژێڕ بە تۆڕی میدیایی رووداوی راگەیاند، تیمی غەواس و پۆلیسیان ناردووەتە شوێنی رووداوەکە بۆ دۆزینەوەی تەرمی ئەو پیاوە. شاهۆ عوسمان گوتی.  سوورەقەڵات گوندێکە، کەوتووەتە قەزای ماوەت، پارێزگای سلێمانی، لە وەرزی هاوین و بەهار شوێنی گەشت و سەیرانی هاونیشتمانیانە و خەڵکێکی زوور دەچنە ئەو شوێنە.