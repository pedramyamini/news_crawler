عەلی جەمال قدووری، بەڕێوەبەری راگەیاندنی پۆلیسی گەرمیان رایگەیاند، نیوەڕۆی ئەمڕۆ هەینی ٢٦ی ئادار، تەرمی هاونیشتمانییەک بەناوی "عەلی سەعید میران" کە لەدایکبووی ساڵی ١٩٦٢ ە و پیشەی پۆلیسی سنوورە، گەیێندراوەتە نەخۆشخانە کە بەهۆی تەزووی کارەباوە گیانی لەدەستداوە.  ئەو هاونیشتمانییە دانیشتووی قەزای کەلارە، بە گوتەی کەسوکاری، لە ماڵی خۆیان دەستکاریی کارەبای کردووە و لە ئەنجامدا کارەبا گرتوویەتی و گیانی لەدەستداوە.  بەڕێوەبەری راگەیاندنی پۆلیسی گەرمیان دەڵێت، بە مەبەستی توێکاری، تەرمەکەی رەوانەی پزیشکی دادوەریی قەزای کەلار کراوە.