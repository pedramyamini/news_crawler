ئێواره‌ی رۆژی سێشه‌ممه ٢٧ - ٠٤ - ٢٠٢١ نێچیرڤان بارزانی، سه‌رۆکی هه‌رێمی کوردستان پێشوازیی له رێواز فایه‌ق، سه‌رۆکی په‌رله‌مانی کوردستان کرد.  له کۆبوونه‌وه‌ی نێوانیاندا، سەرۆکی هەرێمی کوردستان و سەرۆکی پەرلەمانی کوردستان، دۆخی هه‌رێمی کوردستان و پرۆسه‌ی سیاسی و پێویستیی یه‌کڕیزی و ته‌بایی بۆ تێپه‌ڕاندنی سه‌ختی و قه‌یرانه‌کانیان تاوتوێ کرد، هه‌ردوولا جه‌ختیان له گرنگیی هاریکاری و هه‌ماهه‌نگیی نێوان سه‌رۆکایه‌تییه‌کانی هه‌رێمی کوردستان کردەوە.  دۆخی عێراق به‌گشتی، په‌یوه‌ندییه‌کانی هه‌ولێر - به‌غدا و گفتوگۆی چاره‌سه‌رکردنی کێشه‌کانیان و چه‌ند پرسێکی جێی بایه‌خی هاوبه‌ش، چەند تەوەرێکی دیکه‌ی کۆبوونه‌وه‌که بوون.