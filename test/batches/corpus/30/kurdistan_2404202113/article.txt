دواى ئه‌وەی له دوو رۆژى رابردوو ڤیدیۆی گه‌نجێكى دانیشتووى قه‌زای سێمێل به ناوى (ی. ك) له‌گه‌ڵ كچێكى هاورێی له تۆڕه كۆمەڵایه‌تییه‌كان بڵاوبووەوە، كاردانه‌وه‌ی زۆرى هه‌بوو و وا بڵاوکرایەوە کە کچ و کوڕەکە کوژراون.  ئارام محەممەد، موقەده‌مى مافپه‌روه‌ر به تۆڕی میدیایی رووداوی راگه‌یاند، كچەکە ئێستا لاى ئەوانە و ژیانى پارێزراوە، كوڕه‌كه‌ش خۆى شاردووەتەوە، "بەڵام ١٠٠ % ئه‌ویش سەلامەتە".  هه‌روه‌ها موقەده‌م ئارام رایگه‌یاند، هه‌ردوو خێزانەکە له گفتوگۆدان بۆ چارەسەرکردنی كێشه‌كه.