ئاو، خاک و هەوای کوردستان لە ناوچە جیاوازەکاندا، بەتایبەت لە سەیرانگا و شوێنە گەشتیارییەکان لە دوای هەر سەیران و هاتنەدەرەوەیەکی خەڵک، بەجێهێشتن و کۆبوونەوەی زۆری پاشماوە هەمەجۆرەکانی سەیرانکەرانی کوردستان پیس دەکرێن.   لە شاری هەڵەبجە، ماڵباتی عوسمان محەممەد کە وەک خۆیان دەڵێن ئەمساڵ چەندینجارە سەیران دەکەن، پاراستنی ژینگە لەبەرچاو دەگرن و وەک خۆیان دەڵێن، "ژینگەی کوردستان بەوە ماوەتەوە کە پێشینیان چاندوویانە و ئێمە بەرەکەیمان خواردووە".