بەپێی راگەیێندراوەکە، رۆژی چوارشەممە رێکەوتی ٢١ - ٠٤ - ٢٠٢١، ئەنجوومەنی وەزیرانی ھەرێمی کوردستان بە سەرۆکایەتیی مەسرور بارزانی، سەرۆکی حکومەتی ھەرێمی کوردستان و ئامادەبوونی قوباد تاڵەبانی، جێگری سەرۆکی ئەنجوومەنی وەزیران لەسەر چەند تەوەرێکی "گرنگ" کۆدەبێتەوە.  بەشێک لەو تەوەرانەی کە باسیان لێوە دەکرێت بریتین لە خستنەڕووی دوا پێشھاتەکانی بواری ئەمنی لە ھەرێمی کوردستان و ھێرشەکانی ئەم دواییەی سەر فڕۆکەخانەی نێودەوڵەتی ھەولێر و رەوشی لێکۆڵینەوە و ھەڵوێستی نێودەوڵەتی لەوبارەیەوە.  ھەروەھا خستەڕووی ھێڵە گشتییەکانی رەشنووسی یەکەمی پرۆژەیاسای بودجەی ھەرێمی کوردستان بۆ ساڵی ٢٠٢١ لە بوارەکانی داهات، خەرجی، قەرز و پابەندییە داراییەکان و کورتهێنان چەند تەوەرێکی دیکەی کۆبوونەوەکە دەبن.