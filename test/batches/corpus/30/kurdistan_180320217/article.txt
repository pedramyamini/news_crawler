سامان نادر، بەڕێوەبەری فریاکەوتنی خێرای سلێمانی بە تۆری میدیایی رووداوی راگەیاند، بەرەبەریانی ئەمرۆ ئاگادار کراین رووداوێکی هاتووچۆ هەیە و تیمەکانمان چوونە شوێنی رووداوەکە لە شەقامی سالم بەهۆی رووداوەکە پێنج کەس برینداربوون دوو کەسیان باری تەندروستییان ناجێگیرە ئێستا لە ژێرچاودێری وردی پزیشکیدان.   شایەت حاڵێک کە لە شوێنی رووداوەکە بووە بە تۆریی میدیایی رووداوی راگەیاند، لە رووداوەکە دوو ئۆتۆمبێل لە یەکیان داوە و بینیمان پێنج کەس بریندار بوون، لەبارەی شێوازی رووداوەکە ئەو شایەت حاڵە دەڵێت: ئۆتۆمبێلێک لە جۆری بی ئێم دەبلیو ویستوویەتی لە شەقامی سالم بچێتە سەر پردی خەسرەوخاڵ، بەڵام بەهۆی تیژڕەوییەوە کۆنترۆڵی لەدەستداوە و خۆی کێشاوە بە بەربەستی شەقامەکەدا و هاتووەتە سەر شەقامی دووەم و ئۆتۆمبێلەکەی دیکەیش خۆی پێدا کێشاوە.