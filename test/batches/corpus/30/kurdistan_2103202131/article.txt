رووداوەکە دوانیوەڕۆی رۆژی ٢١ی ئادار روویداوە، سەرەتا منداڵەکان بە سەختی برینداربوون و گوێزراونەتەوە نەخۆشخانە، بەڵام دواجار بەهۆی ئەوەی خوێنی زۆریان لێ رۆیشتبوو، گیانیان لەدەستداوە.  لیکۆڵینەوە لە رووداوەکە لەلایەن تیمەکانی ئاسایشەوە دەستیپێکردووە.  پارێزگای شرناخ هەواڵەکەی پشتڕاستکردەوە و رایگەیاند، رووداوەکە کاژێر ١٥: ٠٠ روویداوە و منداڵەکان ئەو ماددەیەی کە باسی دەکەن لە باکووری ناوچەی بەردا دۆزیویانەتەوە و دواتر پێیاندا تەقیوەتەوە.  لە راگەیێندراوەکەی پارێزگای شرناخدا هاتووە، ئەو دوو منداڵە دوای برینداربوونیان بە هەلیکۆپتەر گوێزراونەتەوە نەخۆشخانە، بەڵام لەوێش نەتوانراوە رزگاربکرێن.