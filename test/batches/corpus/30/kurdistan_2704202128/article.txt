بەپێی راگەیێندراوی پۆلیسی هەولێر، بەشی پۆلیسی نەهێشتنی تاوان، نووسینگەی باكوور، تۆمەتبارێكیان بە ناوی "م. م. ح" دەستگیركرد، كە لە گەڕەكی "نازناز" لە ماوەی مانگێكدا ١٥ جار دزیی لە ماركێتێك كردبوو و پارە و كەلوپەلی بردبوو.  وەکو لە راگەیێندراوەکەدا هاتووە، تۆمەتباری ئاماژەپێكراو، دانی بە تاوانەكەیدا ناوە، بۆیە بە بڕیاری دادوەر و بەپێی ماددە (٤٤٣) لە یاسای سزادان، راگیرا و لێكۆڵینەوەش لەگەڵیدا بەردەوامە.