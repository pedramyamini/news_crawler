فازڵ حاجی، گوتەبێژی هاتووچۆی هەولێر ئاماژەی بەوە کردووە، کاتێک کارمەندانی هاتووچۆ بارهەڵگرەکەیان بینیوە لەکاتی سەرپێچیدا، لێپێچینەوەیان لەگەڵدا کردووە و لە وەڵامی ئەوەی کە "بۆچی پێچەوانەی ئاراستە دەڕوات؟ " گوتوویەتی "من سووریم.. وەکو ئەوەی کە سووری دەبێت بە پێچەوانەوە بڕۆن".  گوتەبێژی هاتووچۆی هەولێر وەڵامەکەی بە "زۆر سەیر" ناوبرد و دەشڵێت، دواتر لەبارەی لێکردنەوەی تابلۆی پێشەوەی بارهەڵگرەکە لێیان پرسیوە و ئەویش گوتوویەتی "خاوەنەکەی لێیکردووەتەوە و لە ماڵی داناوە، نەوەک تێکبچێت! "  فازڵ حاجی وەڵامی هەردوو پرسیارەکەی بە "دوو وەڵامی زۆر سەیر و غەریب" ناوبردووە و دەڵێت، "چونکە ئاراستەی رۆیشتن بۆ هەمووان وەکو یەکە، تابلۆش بۆ ئەوەیە کە بە ئۆتۆمبێلەوە چەسپ بکرێت، نەک لە دۆڵابی ماڵ هەڵبگیرێت".  شۆفێرەکە لەسەر سەرپێچییەکان سزادراوە و ئاگادارکراوەتەوە کە سەردانی بەشی یاسایی بکات لە هاتووچۆی هەولێر، "چونکە رێگەپێدراو نییە کەسێک عێراقی نەبێت و بارهەڵگر لێبخوڕێت".