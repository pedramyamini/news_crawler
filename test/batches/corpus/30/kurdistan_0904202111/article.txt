ئیحسان چەلەبی، بەڕێوەبەری شارۆچکەی سیدەکان بە تۆڕی میدیایی رووداوی راگەیاند، ژمارەیەک کۆڵبەر لە سنووری شارۆچکەی سیدەکان و لە بەرزاییەکانی خنێرە سەرقاڵی گواستنەوەی چەند کەلوپەلێک بوون بۆ سنووری شنۆ، "دواتر بەشێک لە سەربازانی ئێران کۆڵبەرەکانیان داوەتە بەر دەستڕێژی گوللە و بەهۆیەوە کۆڵبەرێک بریندارکراوە".  ئەو کۆڵبەرە ناوی حەکیم عوسمانە، تەمەنی ٣٠ ساڵە، لە دەستڕێژەکەی ئەمڕۆ بە دوو گوللە دەپێکرێت و بۆ چارەسەری تەندروستی دەهێندرێتە بنکەی تەندروستی سیدەکان و دوای فریاگوزاریی سەرەتایی بەهۆی سەختیی برینەکەی رەوانەی نەخۆشخانەی فریاکەوتنی سۆران دەکرێت.