ئەمین ماسوری، نووسەر و هونەرمەندی خەڵکی شاری خوڕەماوای سەر بە پارێزگای لۆرستان لە رۆژهەڵاتی کوردستانە و دوای ناڕەزایەتییەکانی ساڵی ٢٠١٩ی ئێران لە دژی بەرزبوونەوەی نرخی بەنزین، لەلایەن دادگەی لۆرستانەوە بە دژایەتیکردنی کۆماری ئیسلامی و بێڕێزیکردن بە رێبەری کۆماری ئیسلامی تۆمەتبارکراوە.  ئەو شێوەکارە کوردە لە کاتی ناڕەزایەتییەکانی ساڵی ٢٠١٩ بەهۆی بەشداریکردنی لە خۆپێشاندانەکاندا، بە تۆمەتی دژایەتیکردنی کۆماری ئیسلامی بە ١٥ مانگ زیندان و بە تۆمەتی بێڕێزیکردن بە رێبەری کۆماری ئیسلامی بە ٨ مانگ زیندان سزادرا.  ئەمین ماسووری لە کاتی بڵاوبوونەوەی پەتای کۆرۆنا لە زیندان ئازاد دەکرێت و تابلۆیەکی هونەری لەبارەی رووبەڕووبوونەوەی هێزە ئەمنییەکان لەگەڵ ئەشکەنجەدانی خۆپێشاندەران لە زیندانەکاندا، دەکێشێت ناوی دەنێت "ئابانی خوێناوی" و لە تۆڕەکۆمەڵایەتییەکاندا بڵاوی دەکاتەوە.