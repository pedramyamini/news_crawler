بەپێی راگەیێندراوی هاتووچۆی گەرمیان "ئێوارەی ئەمڕۆ کاژێر ٠٦: ٠٠ لە ناحیەی رزگاری سەر بە قەزای کەلار، ئۆتۆمبێلێکی جۆری لانسەر لە هاووڵاتییەک دەدات و برینداری دەکات، دوای گەیاندنی بە نەخۆشخانەی فریاکەوتنی شەهید هەژار لە کەلار گیان لەدەستدەدات".  ئەو هاووڵاتییە تەمەن ٧١ ساڵە کە گیانی لەدەستداوە، ناوی (م. ا. ع)ە، لەدایکبووی ساڵی (١٩٥٠)یە و دانیشتووی ناحیەی رزگارییە.  لێکۆڵینەوە لەلایەن تیمی هاتووچۆی ناحیەی رزگاریەوە لەسەر ئەو رووداوە دەستیپێکردووە و شۆفێری ئۆتۆمبێلەکەش بە بڕیاری دادوەر دەستبەسەرکراوە.