هێمن ئەسکەندەر، بەرپرسی مەکتەبی هەڵبژاردنی یەکگرتووی ئیسلامیی کوردستان سەبارەت بە هۆکارەکەی، بە تۆڕی میدیایی رووداوی راگەیاند، "چونکە سیستەمی هەڵبژاردنەکە گۆڕاوە و دۆخی ئەو ناوچانەش تایبەتە، پێویستی بە یەکدەنگی و کۆدەنگیی نێو ماڵی کوردە".  بەرپرسی مەکتەبی هەڵبژاردنی یەکگرتووی ئیسلامیی کوردستان ئاماژەی بەوەش کرد "تاوەکو ئێستا ماوەی پێکهێنانی هاوپەیمانی ماوە و دەکرێت هێزە کوردستانییەکان هەموو پێکەوە یەک لیست پێکبهێنن".  بڕیارە رۆژی ١٠ - ١٠ - ٢٠٢١ هەڵبژاردنی پێشوەختە لە عێراق بەڕێوەبچێت؛ بۆ ئەومەبەستەش ٢٥ ملیۆن و ١٣٩ هەزار و ٣٧٥ دەنگدەر مافی دەنگدانیان هەیە.  کۆمیسیۆنی باڵای سەربەخۆی هەڵبژاردنەکانی عێراق ئامادەکارییەکانی دەستپێکردووە؛ عێراق بەسەر ٨٣ بازنەی هەڵبژاردن دابەشکراوە، کە پێشتر بە هەرێمی کوردستانیشەوە ١٨ بازنەی هەڵبژاردن بووە.