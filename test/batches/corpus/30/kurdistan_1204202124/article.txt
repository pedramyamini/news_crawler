جوان مستەفا، سەرۆکی دەستەی هاوبەشی تەندروستیی ناوچەکانی ژێر دەسەڵاتی بەڕێوەبەرایەتیی خۆسەر رایگەیاند، بەهۆی تووشبوون بە ڤایرۆسی کۆرۆناوە شەش کەسی دیکە گیانیان لەدەستداوە. دوو ژن و پیاوێک لەو تووشبووانەی گیانیان لەدەستداوە دانیشتووی حەسەکە بوون، ژن و پیاوێکیان دانیشتووی قامشلۆ و ئەوی دیکەشیان کە پیاوێک بوو، دانیشتووی عامودا بوو.  جوان مستەفا ئاماژەی بەوە کرد، ٢٠١ تووشبووی نوێی ڤایرۆسی کۆرۆناش لە رۆژئاوای کوردستان و ناوچەکانی دیکەی ژێر دەسەڵاتی هێزەکانی سووریای دیموکرات - هەسەدە تۆمارکراون، کە ١١٨ یان پیاو و ٨٣ ەکەی دیکەشیان ژنن، کە بەم شێوەیە دابەشبوون:  سەرۆکی دەستەی هاوبەشی تەندروستیی ناوچەکانی ژێر دەسەڵاتی بەڕێوەبەرایەتیی خۆسەر ئاماژەی بەوە کرد، هەر لە ماوەی ٢٤ کاژێری رابردوودا ١٣ تووشبووی کۆرۆنا چاکبوونەتەوە.  تاوەکو ئێستا ١٢ هەزار و ٤٣٧ تووشبووی کۆرۆنا لە رۆژئاوای کوردستان و ناوچەکانی دیکەی ژێر دەسەڵاتی هەسەدە تۆمارکراون، لەو ژمارەیەش ٤٢٨ تووشبوو گیانیان لەدەستداوە.