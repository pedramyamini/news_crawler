لە رێگەی پارێزەرەكانییەوە، سەلاحەدین دەمیرتاش، هاوسەرۆكی پێشووتری پارتی دیموكراتی گەلان "هەدەپە" نامەیەكی دەستنووسی خۆی بە ماشەڵڵا دەكاك، پەیامنێری تۆڕی میدیایی رووداو لە ئامەد دەدات، لەگەڵ نامەكەشدا نامیلكەیەك پێشكێشی تۆڕی میدیایی رووداو كرد، كە زانیاریی ورد لەبارەی رووداوەكانی كۆبانێ دەخاتەڕوو، چۆن روویدا و هەڵوێستی دەمیرتاش و خەڵك چۆن بوون و حكومەتی تورکیا چۆن كردییە ئامرازێك بۆ سزادانی سیاسەتڤانانی كورد و چەندین بەسەرهاتی دیكە.