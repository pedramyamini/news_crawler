نێچیرڤان بارزانی، سەرۆکی هەرێمی کوردستان لە تویتەکەیدا نووسیویەتی جه‌ژنى قيامه‌ى حه‌زره‌تى مه‌سيح له ھاووڵاتیانی مه‌سيحى له هه‌رێمى كوردستان و جيهان پيرۆز ده‌كه‌م. ئەگەرچی لە پارساڵەوە رێوڕەسمی جەژنی قیامە بەهۆی پەتای کۆرۆناوە سنووردار کراوە، بەڵام جەژنی قیامە خۆی بیرهێنەرەوەی تازەبوونەوە و هەستانەوەیە و موژدەی رۆژانی باشتری پێیە. "  جەژنی قیامە، جەژنێکی کریستیاکەکانە و گوزارشت لە زیندوبوونەوەی پێغەمبەر مەسیح دەکات و زۆربەی کات دەکەوێتە یەکەم یەکشەممەی مانگی نیسان.  قەشە ئۆغەستین، فەیلەسوف و گەورەکەسایەتیی ئایینی کریستیان دەڵێت، یادکردنەوەی ئەو رۆژە بۆ سەدەی چوارەم دەگەڕێتەوە، لاتینییەکان بە جەژنی قیامە دەڵێن ئەسێنسیۆ واتا بەرزبوونەوە کە گوزارشت لە بەرزبوونەوەی عیسا مەسیح دەکات بۆ ئاسمان.  کریستیانەکانی عەنکاوەی هەولێر بۆ رۆژی یەکشەممەی پیرۆز کە جەژنی هەستانەوەی مەسیحە، وەکو هەموو کریستیانەکانی جیهان هێلکەیان رەنگکرد کە ئاماژەیە بۆ دەستپێکی ژیانێکی نوێ.