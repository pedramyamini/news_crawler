وێنەکانی پێشەنگەکە ئەرشیفی فۆتۆگرافەری شاری هەولێر عەریف خدر بوون، تێیدا وێنەی پێکهاتە جیاوازەکان لە کورد، تورکمان، عەرەب، کریستیان و جووەکان نمایش کران، مێژووی وێنەکان دەگەڕێتەوە بۆ ساڵانی ١٩٥٠ بۆ ١٩٨٠ کان و دوو رۆژ دەخایێنێت.  قوتابخانەی "ئەربیل ئولا" یەکەمین قوتابخانەی فەرمییە لە هەولێر و سەرەتا لە ساڵی ١٩٢٠ لە خانوویەکی کرێدا بووە، لە سەردەمی پاشایەتی و لە ساڵی ١٩٢٨ کراوەتەوە، بەڕێوەبەرەکەی ئەحمەد ناجی بووە.  لەو قوتابخانەیەدا هەموو پێکهاتەکانی کورد، جوو، تورکمان، کریستیان و عەرەب لە یەک پۆلدا خوێندوویانە و بە "قوتابخانەی بەیەکەوە ژیان و لێبوردەیی" ناسراوە. تاوەکو ساڵی ٢٠٠٥ یش خوێندن لە قوتابخانەکەدا بەردەوام بووە، لە ساڵی ٢٠١٢ نۆژەنکراوەتەوە و لە ساڵی ٢٠١٤ کراوەتە مۆزەخانە و ئەرشیڤی پەروەردەی هەولێر.  قوتابخانەکە بووە بە یەکەم مۆزەخانەی پەروەردەیی لەسەر ئاستی عێراق و هەرێمی کوردستان و ناوچەکە، لە ١٤ هۆڵ پێکهاتووە و هەر هۆڵێک بەناوی پەروەردەکارێکی دێرین ناونراوە، ئەرشیڤی دەیان پەروەردەکار و کەسایەتیی شاری هەولێری تێدا پارێزراوە و کۆنسوڵگەریی زۆربەی وڵاتان سەردانیان کردووە.