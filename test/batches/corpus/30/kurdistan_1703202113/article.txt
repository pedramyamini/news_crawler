بەڕێوەبەرایەتیی هاتووچۆی سلێمانی لە راگەیێندراوێکدا کە ئەمڕۆ چوارشەممە ١٧ - ٣ - ٢٠٢١ بڵاوی کردووەتەوە رایگەیاندووە ٢٥٨٣ ماتۆرسکیل، کە لەلایەن مەفرەزەکانیانەوە دەستی بەسەردا گیراوە،  بەشێوەی ئاسن و لە زیادکردنێکی ئاشکرادا دەفرۆشێت.  بەپێی راگەیێندراوەکەی هاتووچۆی سلێمانی هەر کەسێک ئارەزووی کڕینی ئەو ماتۆڕسکیلانەی هەبێت،  دەتوانێت بەشداری زیادکردنەکە بکات.   ئەوە کەسەی لە زیادکردنەکەدا بەشدار دەبێت، پێویستە چەکێکی پەسندکراو بە بەهای ٥ ملیۆن دینار ئامادە بکات و کڕیاریش هەموو خەرجییەکانی زیادکردنەکە لە ئەستۆ بگرێت.  ئەو کەسەی براوەی زیادکردنەیە، دەبێت لەماوەی ٥ رۆژدا هەموو ماتۆرە پانکراوەکان بباتە دەرەوەی گەراجی تایبەت بەدەستبەسەرداگرتنی ماتۆرسکیل، ئەگەر لەو ماوەیەدا ماتۆرسکیلەکانی نەبردە دەرەوە رۆژانە ١٠٠ هەزار دینار سزای دواکەوتنی لێوەردەگیرێت.