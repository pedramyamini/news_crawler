ئەسعەد مەلا كەریم، گوتەبێژ و بەرپرسی ئامار و پلاندانان لە  بەڕێوەبەرایەتیی  گشتیی هاتووچۆی هەرێمی كوردستان بە تۆڕی میدیایی  رووداوی راگەیاند، بەهۆی ئەو ٥٠ رووداوە هاتووچۆیەوە، ٨٩ كەس بریندار بوونە. گوتیشی "ئەو هەشت كەسەی گیانیان  لەدەستداوە شەشیان لە رەگەزی نێر و دووانیشیان لە رەگەزی مێ بوون. بە  هەمانشێوە لە بریندارەكانیشدا ژمارەی رەگەزی نێر زیاترە بەجۆرێك ٧٠ كەسیان  لە رەگەزی نێر و ١٩ یان لە رەگەزی مێن. "   گوتەبێژ و بەرپرسی ئامار و پلاندانان لە  بەڕێوەبەرایەتیی گشتیی هاتووچۆی   هەرێمی كوردستان  ئەوەشی روونكردەوە، زۆربەی رووداوەكان و قوربانییەكانیش  لە سنووری پارێزگای سلێمانی بوونە. لەدوای سلێمانیش، لە پارێزگای هەولێر  شەش روودای هاتووچۆی روویانداوە و بەهۆیانەوە سێ كەس گیانیان لەدەستداوە و نۆ كەسیش برینداربوونە. "  هاوکات قایمقامیەتی دووکان بەجیا ئامارەکانی رووداوەکانی هاتووچۆی بڵاوکردەوە و ئاماژەی بەوە کردبوو، ١١ رووداوی هاتووچۆ هەبوون کە بووە هۆی گیانلەدەستدانی دوو کەس و برینداربوونی نۆ کەسی دیکە.   عەمید ئەسعەد مەلا کەریم، گوتەبێژی پۆلیسی هاتووچۆی گشتیی هەرێمی کوردستان، بە تۆڕی میدیایی رووداوی راگەیاند: "ئەوەی تێبینیمان کردووە ئاماری رووداوەکانی هاتوچۆی رۆژانی جەژنی رەمەزانی ئەمساڵ جیاوازییەکی ئەوتۆی لە ئاماری ساڵی رابردوو نییە. "     بەپێی ئامارەکانی بەردەست، رووداوەکانی هاتوچۆ و گیان لەدەستدان و بریندار بە رووداوەکانی هاتووچۆ لە پارێزگا و ئیدارە سەربەخۆکانی هەرێمی کوردستان لە رۆژانی جەژنی رەمەزانی ئەمساڵ بەمشێوەیە بوون:     پارێزگای سلێمانی:         ٢٢ رووداو  ٥ گیان لەدەستدان: ٣ نێر و ٢ مێ.  ٤٨ بریندار: ٣٥ لە رەگەزی نێر و ١٣ لە رەگەزی مێ.     پارێزگای هەولێر:          ٦ رووداو  ٣ گیان لەدەستدان: سەرجەمیان نێرن  ٩ بریندار: ٧ نێر و  ٢ مێ     پارێزگای دهۆک:         ١٠ رووداو  ٧ بریندار: ٤ نێر و ٣ مێ     پارێزگای هەڵەبجە:         ١ رووداو  ١ بریندار لە رەگەزی مێ     سۆران:      ٤ رووداو     ١٢ بریندار، سەرجەمیان نێر بوون     ئیدارەی راپەڕین:      ١ رووداو  ٢ بریندار لە رەگەزی نێر     ئیدارەی گەرمیان:           ٦ رووداو    ٩ بریندار لە رەگەزی نێر            بە گوتەی عەمید ئەسعەد مەلا کەریم تیژڕۆیی لە رادەبەدەری شۆفێران هۆکاری سەرەکیی رووداوەکانی هاتوچۆن، لەدوای ئەوە سەرقاڵبوون بە مۆبایل و بەکارهێنانی لەکاتی شۆفێریدا هۆکاری دووەمی رووداوەکانی هاتووچۆیە.