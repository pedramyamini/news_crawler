ئەمڕۆ یەکشەممە، له رۆژى دووه‌مى سه‌ردانەکەیدا بۆ به‌غدا، نێچيرڤان بارزانى، سه‌رۆكى هه‌رێمى كوردستان سه‌ردانى ژماره‌يه‌ك سه‌ركرده و هێزه سياسييه‌كانى عێراقى كرد و لە کۆبوونەوەکانیدا، دۆخى سياسى، ئابوورى و ئه‌منيى عێراق و ئاڵنگارییە جياجیاكانى به‌رده‌م وڵاتەکەی لەگەڵ لایەنەکان تاوتوێکردووە. سەرۆکی هەرێمی کوردستان پێی گوتوون، دەبێت به دانايى و نه‌رمى مامه‌ڵه له‌گه‌ڵ رووداوه‌كاندا بكرێت.