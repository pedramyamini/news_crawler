ئەمڕۆ هەینی ١٤ - ٠٥ - ٢٠٢١ شەریف رەحیم، گوتەبێژی تەندروستیی چەمچەماڵ بە تۆڕی میدایایی رووداوی راگەیاند، بەهۆی رووداوەکەوە دوو کەس گیانیان لەدەستداوە کە یەکێکیان تەمەنی ١٩ ساڵ و ئەوەی دیکەیان ٢٠ ساڵە.  دوای ئەوەی تەرمەکان دەگەیێندرێنە سەنتەری فریاکەوتنی چەمچەماڵ، رەوانەی پزیشکی دادی سلێمانی دەکرێن.     هەر ئەمڕۆ لە رووداوێکی دیکەی هاتووچۆدا لەنێوان ئۆتۆمبێلێکی جۆری بی ئێم دەبلیو و تۆیۆتا جۆری کۆرۆلا لە نزیک گوندی فەیاڵ سەر بە ناحیەی بەکرەجۆ لە سنووری پارێزگای سلێمانی پێنج کەس بریندار بوون کە سەرجەمیان سەرنشینی کۆرۆلاکە بوون.     بەپێی راگەیێندراوی هاتووچۆی سلێمانی، هۆکاری رووداوەکە بۆ ئەوە دەگەڕێتەوە کە ئۆتۆمبێلی جۆری بی ئێم دەبلیو چووەتە سەر سایدی بەرامبەری خۆی.       رووداوێکی هاتووچۆ لەنێوان ئۆتۆمبێلێکی جۆری بی ئیم دەبلیوو و تۆیۆتا. وێنە: بەڕێوەبەرایەتیی هاتووچۆی سلێمانی    ئەمڕۆ بەڕێوەبەرایەتیی هاتووچۆی سلێمانی ئاماری رووداوەکانی هاتووچۆی یەکەم رۆژی جەژن بڵاوکردەوە کە تێیدا هاتبوو، دوێنێ تاوەکو کاژێر ١٢ ـی شەو لە سنووری پارێزگای سلێمانی هەشت رووداوی هاتووچۆ تۆمارکراون، کە دووانیان لە نێو شاری سلێمانی بوون و شەشیشیان لە دەرەوەی شاری سلێمانی بوون.     بەپێی ئامارەکانی بەڕێوەبەرایەتیی هاتووچۆی سلێمانی لە ئەنجامی رووداوەکان دوو کەس گیانیان لەدەستداوە و ١٨ کەسیش بریندار بوون.