بەپێی راگەیاندنەکەی ناوەندی فریاگوزاریی پارێزگای ئیلام کە ژمارەکەی ١١٥ ـە، سێ کەس لەو کەسانە شەوی هەینی، لەنێو خێوەتێکدا لەسەر جادەی ماربڕەی سەر بە ناوچەی کانگمەگ، پشوویان داوە و بەهۆی بەکارهێنانی کەلوپەلی گازی بۆ گەرمبوونەوە، تووشی ئەو رووداوە بوون و هەر سێ کەسەکە خنکاون.  هەروەها سێ کەسی دیکەش کە هەموویان ئەندامی خێزانێک بوون، بەیانی رۆژی هەینی لە باخێکی گشتی لە چوار، لەنێو خێوەتی تایبەتی گەشتیاریدا، بەهۆی بەکارهێنانی کەلوپەلی گازی بۆ گەرمبوونەوە، تووشی رووداوەکە بوون و بەوشێوە، گیانیان لەدەستداوە.  ناوەندنی فریاگوزاریی پارێزگای ئیلام کۆی ئەو کەسانەی بەهۆی بەکارهێنانی کەلوپەلی گازی بۆ گەرمبوونەوە خنکاون، بە شەش کەس پشتڕاست کردەوە و گوتیشی هەر شەش کەسەکە دانیشتووی پارێزگای ئیلام بوون.