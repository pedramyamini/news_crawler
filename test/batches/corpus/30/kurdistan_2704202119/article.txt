رێواز فایەق، سەرۆکی پەرلەمانی کوردستان بانگهێشتنامەی بۆ پەرلەمانتاران ناردووە و دەڵێت "پشتبه‌ستن به حوكمی بڕگه‌ی (سێیه‌م) له مادده‌ی (١٨)ی په‌یڕه‌وی ناوخۆی په‌رله‌مانی كوردستان - عێراق، بڕیارماندا بانگهێشتی گشت ئه‌ندامه به‌ڕێزه‌كانی په‌رله‌مان بكه‌ین بۆ دانیشتنی ژماره (١١)ی ئاسایی خولی بەهارەی ساڵی سێیەم له خولی هه‌ڵبژاردنی پێنجه‌می په‌رله‌مانی كوردستان - عێراق، له كاژێر ١١: ٠٠ی پێشنیوه‌ڕۆی رۆژی چوارشەممە رێكه‌وتی ٢٨ - ٠٤ - ٢٠٢١، تكایه له‌كاتی دیاریكراودا ئاماده‌بن".  به‌رنامه‌ى كاری دانیشتنی سبەینێی پەرلەمانی کوردستان  به‌پێی حوكمی مادده‌ی (٥) و بڕگه‌كانی (یه‌كه‌م و دووەم و سێیەم) له مادده‌ی (١٦)و  بڕگه‌ی (سێیه‌م) له مادده‌ی (١٨) و بڕگه‌كانی (یه‌كه‌م و دووه‌م و سێیه‌م و چواره‌م و پێنجه‌م) له مادده‌ی (٢٠) و مادده‌كانی (٤٧، ٤٨، ٥٢، ٥٤، ٥٥، ٥٦ و ٥٧) له په‌یڕه‌وی ناوخۆی په‌رله‌مانی كوردستان - عێراق، ده‌سته‌ی سه‌رۆكایه‌تیی په‌رله‌مان بڕیاریدا به‌رنامه‌ی كاری دانیشتنی ژماره (١١)ی ئاسایی خولی بەهارەی ساڵی سێیەم له خولی پێنجه‌می هه‌ڵبژاردنی په‌رله‌مان له كاژێر ١١: ٠٠ی پێشنیوه‌ڕۆى رۆژی چوارشەممە رێكه‌وتی ٢٨ - ٠٤ - ٢٠٢١، به‌م شێوه‌یه بێت:  یەكەم: ده‌نگدان له‌سه‌ر پێشنیازه‌یاسای (بەڕێوەبردن و پاراستنی شوێنەوار و كەلەپوور لە هەرێمی كوردستان - عێراق)، به‌پێی حوكمی مادده‌كانی (٩٠، ٩١، ٩٣، ٩٦، ٩٧) له په‌یڕه‌وی ناوخۆی په‌رله‌مانی كوردستان.  دووەم: خوێندنەوەی یەكەم بۆ پرۆژەیاسای (هەمواری پیادەكردنی یاسای بەڕێوەبردنی ئەوقاف ژمارە (٦٤)ی ساڵی ١٩٦٦ی هەمواركراو لە هەرێمی كوردستان - عێراق)، بەپێی حوكمی بڕگەی (یەكەم)ی ماددەی (٨٣) لە پەیڕەوی ناوخۆی پەرلەمانی كوردستان.