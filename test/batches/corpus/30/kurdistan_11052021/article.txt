لەو پرۆژەیەی دەستەی دەستپاکی، سێکتەرە ستراتیژییەکەی پێشوو تێیدا جێکراوەتەوە، لەسەر بنەمای مۆدێلێکی نوێی هەڵسەنگاندن. سێکتەرەکان دابەشکراون و ئامانج و پلانی جێبەجێکردن لەدوای هەر سێکتەرێک نووسراوە.   موشیر رەشید، بەڕێوەبەری گشتیی دەستەی دەستپاکی "هەشت تیممان دروستکردووە بۆ هەشت سێکتەرەکە و لە شار و شارۆچکەکان بەدواداچوون دەکەین بۆ ئەوەی بزانین بەربەستەکان چین لە بەردەم جێبەجێکردنی یاساکە.. هەندێک کەیسیش بەدواداچوونی بۆ دەکەین. "  لەماوەی ساڵانی ٢٠١٦ - ٢٠١٨ بەگشتی ٥٥ دۆسیەی گەندەڵی لە دادگەکانی تایبەتمەند (کەتن - تاوان)ـی هەرێمی کودستان مابوونەوە، بەڵام لە ساڵی ٢٠١٩ دا ٧٥ دۆسیە هەبووە، ٤٢ کەس سزادراون، ٣٣ کەس ئازادکراون کە لەنێویاندا لە فەرمانبەرەوە تاوەکو پلەی وەزیر هەبووە.  بەپێی راگەیێندراوی دەستەی دەستپاکی، تەنیا لە ساڵی ٢٠١٨ دا ١٧٠ دۆسیەی گەندەڵی لە كوردستان تۆماركراون، ٣٣ دۆسیەیان یەكلا كراوەتەوە، كە ٢٠ یان دواتر ئازاد كراون و بڕی ٣٨ ملیار دینار بۆ گەنجینەی حكومەت گەڕێندراوەتەوە.  لەسەر داوای دەستەکە، ئەنجوومەنی دادوەری، لە ٢٠٢١/٢/١٨ بڕیاریدا بە پێكهێنانی (دادگای تاوانەكانی بەرەنگاربوونەوەی گەندەڵی) لەسەر ئاستی هەرێمی كوردستان.   لەیلا عەبدولجەبار، ئەندامی لیژنەی دەستپاکیی پەرلەمانی کوردستان بە رووداوی گوت، کار لەسەر ئەوە دەکەن کە بە یاسا ئەو کەسانە بپارێزرێن کە هەواڵیان پێدەدات لەبارەی کەیسەکانی گەندەڵی.   لە ساڵی ٢٠٢٠ دا ٧٠ دۆسیەی گەندەڵی هەبووە، ٢٦ کەس حوکمدراون، کە لەنێویاندا کاسب و فەرمانبەر تاوەکو بەڕێوەبەری گشتی هەبووە؛ کە ١١ کەسیان لە هەولێر، ٣ لە سلێمانی، ٧ لە دهۆک، ٥ لە گەرمیان بوون.  رۆژى ١٢ی ئەیلوول لەلایەن نەتەوەیەکگرتووەکان دیارى کراوە بۆ بەرەنگار بوونەوەى گەندەڵى و ساڵانه ده‌سته‌ى ده‌سپاكى به‌چالاكى جۆراوجۆریادی ئه‌و رۆژه ده‌كاته‌وه.  بەشێکی سێکتەرەکان، پێکهاتوون لە:  - سێکتەری حکومەتە خۆجێییەکان  - سێکتەری دەزگا تایبەتییەکانی جێبەجێکردنی یاسا (دادوەری، داواکاری گشتی، دەستەی دەسپاکی، پۆلیس، ئاسایش)  - سێکتەری پەیوەندی و هاوکاری نێودەوڵەتی و هەرێمایەتی  - سێکتەری تایبەت و بواری بازرگانی  - سێکتەری دامودەزگا ناوەندییەکان