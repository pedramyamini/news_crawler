دایک و باوکی یادگار لە چارەسەرکردنی بێهیوا نەبوون و چاویان لە خێرخوازانە کە بەهانایانەوە بچن، چونکە پزیشکان پێیان گوتوون لە دەرەوەی وڵات چارەسەری هەیە و ئەوانیش توانای دابینکردنی تێچووی چارەسەرکردنییان نییە.  هانا خەلیل، دایکی یادگار بە رادیۆی رووداوی راگەیاند "یادگار هەر بە زکماکی هەردوو قاچی خوار بوون و پەنجەکانی ناتەواو بوون. ١٢ نەشتەرگەریمان بۆ کردووە. پزیشکەکان پێیان گوتین لە تورکیا و ئەمریکا چارەسەری هەیە. ئێستا چوار نەشتەرگەریی ماوە کە نزیکەی ٣٠ هەزار دۆلار (سێ دەفتەر)ی تێدەچێت".  دایکی یادگار ئاماژەی بەوە دا کە زۆرجار پەیوەندییان بە لایەنی پەیوەندیدارەوە کردووە بۆئەوەی هاریکاریی ماددییان بکەن تاوەکو کوڕەکەیان چارەسەر بکەن، بەڵام وەڵامیان نەداونەتەوە.  دوای سێ ساڵ و ١٢ نەشتەرگەری هێشتا یادگار ناتوانێت لەسەر پێیەکانی خۆی بوەستێت و بڕوات، هیوای بەو چوار نەشتەرگەریەیە تاوەکو بتوانێت وەکو منداڵانی دیکە بە پێیەکانی بگەڕێت.  خێرخوازان دەتوانن پەیوەندی بەم ژمارەیەوە بکەن کە هی بنەماڵەی یادگارە: ٠٧٥٠٤٣٤٢٨١٨