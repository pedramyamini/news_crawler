پرۆسەی رادەستکردنەوەکە، بەپێی پەیمانێکی پرۆتۆکۆڵی بوو، کە لەلایەن رووسیا لە قامشلۆ لەگەڵ بەڕێوەبەرایەتیی خۆسەر واژۆی لەسەر کرا.  دەستەی پەیوەندییەکانی دەرەوەی بەڕێوەبەرایەتیی خۆسەر رایگەیاندووە "منداڵە رووسییەکان رادەستی حکومەتی وڵاتەکە دەکرێنەوە، بەو هۆیەشەوە ٣٤ منداڵی کەمپی هۆل رادەستی حکومەتی رووسیا کراونەتەوە".  ئانا کۆزنسۆڤا، کۆمیسیاری مافی منداڵانی رووسیا رایگەیاند، هەموو ئامادەکارییەکیان کردووە بۆ وەرگرتنەوەی ئەو منداڵانە لە کەمپی هۆل، پێشتر لێکەوتەکانی کۆرۆنا وەرگرتنەوەی ئەو منداڵانەی دواخستبوو.  زیاتر لە ٣٥ هەزار منداڵی چەکدارانی داعش، کە خەڵکی ٤٨ وڵاتی جیاوازن لە کەمپی هۆل نیشتەجێن. بەڕێوەبەرایەتیی خۆسەر ترسی هەیە ئەو منداڵانە پەڕگیربن و داوا دەکات وڵاتان وەریان بگرنەوە.