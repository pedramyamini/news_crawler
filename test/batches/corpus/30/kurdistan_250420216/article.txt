وەک لە ڤیدیۆکەدا دەردەکەوێت، ئۆتۆمبێلەکان لە جۆری کیای بارهەڵگر و تۆیۆتان. بەهۆی ئەوەی لە چرای سووری ترافیک ناوەستن، ئۆتۆمبێلە تۆیۆتاکە خۆی دەکێشێت بە ئۆتۆمبێلە بارهەڵگرەکەدا و بەهۆیەوە بارهەڵگرەکە وەردەگەڕێت.  فازڵ حاجی، گوتەبێژی پۆلیسی هاتووچۆی هەولێر لە راگەیێندراوێکدا ئاماژەی بەوە کردووە، "زیانی گەورە لە ئەنجامی رووداوەکە نەبووە، بەڵام زیانی ماددی هەبوو. "  گوتەبێژی هاتووچۆی هەولێر ئامۆژگاری بۆ شۆفێرانیش هەیە و نووسیویەتی، وەستان لە چرای سووری ترافیک لە سێ خولەک تێپەڕناکات، بەڵام لێدانی کە لێدانە لە یاسا، لەوانەیە وابکات نەک سێ خولەک دوابکەویت، "بەڵکو لەوانەیە هەر نەگەیت و گیانلەدەست بدەیت. "    لە ماوەی ٢٤ کاژێری رابردوودا ئەوە دووەم رووداوی هاتووچۆی تۆمارکراوە لە سنووری پارێزگای هەولێر. دوێنێ شەممە کاژێر ١٢: ٣٠ خولەکی نیوەڕۆ تانکەرێکی هەڵگرتنی بەروبوومە نەوتییەکان گڕیگرت.