مێژووی ئەم قوتابخانەیە دەگەڕێتەوە بۆ ساڵانی ١٥٣٤ بۆ ١٥٧٦ زایینی و بە دیاریکراوی لە سەردەمی میر حسین وەلی، میری میرایەتی بادینان و بە فەرمانی سوڵتان حوسێن وەلی، میری میرنشینی بادینان دروستکراوە، وەک ناوەندێکی ئایینی و فێرکاری بەکارهاتووە بۆ فێرکردنی زانستەکانی ئایین، فەلسەفە و بابەتە کۆمەڵایەتییەکان.  سەبارەت بە ناوی قۆتابخانەکە سێ بۆچوون هەیە کە یەکێکیان قسە و رای زیاتری لەسەرە، ئەویش ئەوەیە کە پسپۆرانی بواری مێژوو دەڵێن: "ناوی قوبەهان لە شێوازی بیناسازی و ئەندازیاریی بیناکەوە وەرگیڕاوە، واتە لە بەشی سەقفی بینای قۆتابخانەکە نۆ قوبە، یان میچی نیوەبازنەیی لێ دروستکراوە".  ئامێدی یەكێكە لە ٣٠ شارە جوان و سەرنجڕاکێشەکانی ناوچەکە، مێژووی دروستبوونی دەگەڕێتەوە بۆ نزیکەی ٨٠٠ ساڵ پێش زایین و دەكەوێتە رۆژهەڵاتی شاری دهۆک و چەندین شوێنی گەشتیاری و كولتووری و مێژوویی تێدایە، یەکێک لەوانەش  قوتابخانەی قوبەهانە کە دەكەوێتە سەر رووباری ئامێدی.