رەمزی شەعبان، ئەندامی ئەنجوومەنی سەرکردایەتیی پارتی دیموکراتی کوردستان ئێوارەی دوێنی بە پەتای کۆرۆنا گیانی لەدەستدا، د. رێواز فایەق، سەرۆکی پەرلەمانی کوردستان لەو بارەوە رایگەیاند: "پرسە و هاوخەمی خۆم ئاراستەی خانەوادە، دۆست و هەڤاڵانی دەکەم، و داواکارم لە خوای گەورە گیانی کۆچکردوو بە بەهەشتی بەرین شاد بکات".  رەمزی شەعبان لە چلەکانی سەدەی رابردوو لە قەزای ئامێدی لەدایکبووە و خوێندنی لە ئەڵمانیا تەواوکردووە و باوکی لە شۆڕشی ئەیلوودا پێشمەرگە بووە.   دەقی پەیامەکەی سەرۆکی پەرلەمانی کوردستان:  بەڕێز مەکتەبی سیاسی پارتی دیموکراتی کوردستان.  خانەوادەی خوالێخۆشبوو (ڕەمزی شەعبان).  بەداخەوە هەواڵی کۆچی دوایی (ڕەمزی شەعبان)، ئەندامی ئەنجومەنی سەرکردایەتی پارتی دیموکراتی کوردستان - مان پێگەیشت.  خوالێخۆشبوو کەسایەتییەکی دیاری کوردستان بوو، بەداخەوە بەهۆی ڤایرۆسی کۆڕۆنا گیانی سپارد.  بەم بۆنە خەمناکەوە پرسە و هاوخەمی خۆم ئاڕاستەی خانەوادە و دۆست و هەڤاڵانی دەکەم، و داواکارم لە خوای گەورە گیانی کۆچکردوو بە بەهەشتی بەرین شاد بکات.  " انا للە وانا الیه راجعون"