حاکم برایم، سەرۆکی دادگەی تێهەڵچوونەوەی ناوچەی هەولێر بە تۆڕی میدیایی رووداوی راگەیاند، "بەداخ و پەژارەیەکی زۆرەوە، بەرەبەیانی ئەمڕۆ پێنجشەممە ٠٨ - ٠٤ - ٢٠٢١ کامەران جەلیل، بەڕێوەبەری خۆیەتی لە دادگەی تێهەڵچوونەوەی ناوچەی هەولێر دوای تووشبوونی بە کۆرۆنا کۆچی دواییکرد. "  سەرۆکی دادگەی تێهەڵچوونەوەی ناوچەی هەولێر کۆچی دوایی کامەران جەلیل بە "خەسارەتێکی گەورە" بۆ دادگەی هەولێر ناودەبات و دەشڵێت "زیاتر لە مانگێک بوو تووشی کۆرۆنا ببوو و دوای مانەوەی بۆ ماوەی هەفتەیەک لە نەخۆشخانە کۆچی دواییکرد. "  تەرمی کامەران جەلیل، بەڕێوەبەری بەشی خۆیەتی لە دادگەی هەولێر بەیانی ئەمڕۆ لە گۆڕستانی پیرزین بەخاک سپێردرا.   بەپێی زانییارییەکانی رووداو ئەمە سێیەم کەسە لە دادگەی هەولێر بە کۆرۆنا گیان لەدەست دەدات.