سەرکەوت ئەحمەد، گوتەبێژی پۆلیسی سلێمانی بە تۆڕی میدیایی رووداوی راگەیاند، رۆژی ٢٣ - ٣ - ٢٠٢١، کەسێک سكاڵای تۆماركرد كە دز چووەتە سەر ماڵەكەی و پارەی لێبراوە، پۆلیسی سلێمانی لێكۆڵینەوەكانی دەستپێكرد و دوای ئاشکراکردن و هێڵكاری شوێنی رووداوەكە، توانرا تۆمەتبار بناسرێتەوە و زانرا كە كەسێك پێشتر لەو ماڵە كاری كردووە و هەمان كەس ئەو پارەیەی دزیوە، بۆیە گەڕان بەدوای تۆمەتباردا دەستیپێكرد و توانرا بدۆزرێتەوە دەستگیربكرێت.  هەروەها سەرکەوت ئەحمەد گوتی: "تۆمەتبار (أ، گ) بە بڕیاری دادوەر راگیراوە و لێكۆڵینەوە لەگەڵیدا بەردەوامە، هەروەها دەست بەسەر ئەو بڕە پارەیەشدا گیراوە کە دزیبوو".  لەبارەی چۆنێتی کردنەوەی دەرگای ماڵەکە سەرکەوت ئەحمەد گوتی: "بەوپێیەی پێشتر لەو ماڵەدا کاریکردووە، کلیلی دەرگاکانی کۆپی کردووە".  تۆمەتبارەکە ژنێکی بیانییە، پێشتر لەو ماڵە كاری كردووە لە رۆژی ٢٠ - ٣ - ٢٠٢١ كە زانیویەتی ماڵی سكاڵاكار چۆڵە، ئەم هەلەی قۆستووەتەوە و دزی لێكردوون.