٣٠ ساڵ لەمەوبەر دیمەنی کۆڕەوە ملیۆنییەکەی گەلی کورد لە باشووری کوردستان میدیا جیهانیەکانی هەژاند و کاردانەوەی کۆمەڵگەی نێودەوڵەتیی بەدوای خۆیدا هێنا. ئەو کارەساتە بووە هۆی دروستکردنی هەرێمی نەفڕین لە باشووری کوردستان، بەڵام سەرۆک بارزانی دەڵێت، هێشتا مەترسی زۆر گەورە لەسەر هەرێمی کوردستان هەیە و داوادەکات، پاراستنی خەڵکی کوردستان لە ئەولەویەتی وڵاتانی هاوپەیمان بێت.