رووداوەکە شەوی رابردوو لە گوندی قانیجی سەر بە شارۆچکەی پاتنۆس روویدا. لەسەر کێشەی زەویوزار سەرەتا دەمەقاڵێ لەنێوان دوو بنەماڵەی نیشتەجێی ئەو گوندە روودەدات و دواتر دەبێتە شەڕە تەقە.    لە شوێنی رووداوەکە دوو کەس کوژران و لە نەخۆشخانەش بریندارێک کە دۆخی تەندروستی ناجێگیربوو گیانی لەدەست دا. کۆی گشتی لە ئەنجامی شەڕەکەدا سێ کەس کوژران و ١٢ی دیکەش برینداربوون.  بەگوێرەی زانیارییەکان سێ لە بریندارەکان کە لە نەخۆشخانەی پاتنۆس خەوێنراون، دۆخی تەندروستییان ناجێگیرە. هێزە ئەمنییەکان لە گوندی قانیجی رێوشوێنی تووندیان گرتووەتەبەر و لێکۆڵینەوە لە رووداوەکە دەستیپێکردووە.