ناوەندی بوومەلەرزەزانی زانکۆی تاران رایگەیاند، ناوەندی بوومەلەرزەکە لەنێوان شارەکانی سەرپێڵی زەهاو، قەسری شیرین و گێڵانغەرب و لە قوڵایی ١٠ کیلۆمەتری زەویدا بووە. بەپێی هەواڵی میدیا خۆجێییەکان، بەتایبەت لەنێوشار و گوندەکانی شاری سەرپێڵی زەهاو، خەڵک دوای روودانی بوومەلەرزەکە چوونەتە دەرەوەی ماڵان.  نورەدین فەرزادیپوور، قایمقامی سەرپێڵی زەهاو دەڵێت، تاوەکو ئێستا راپۆرتی هیچ زیانێکی گیانییان پێنەگەیشتووە و تیمەکانی هەڵسەنگاندنی کۆنترۆڵی قەیران لێکۆڵینەوە لە ئەگەری زیانە ماددییەکان دەستپێدەکەن. دەشڵێت، تەواوی نەخۆشخانە و فەرمانگە خزمەتگوزارییەکان خراونەتە ئامادەباشی.