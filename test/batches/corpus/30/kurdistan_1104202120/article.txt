بەپێی وەزارەتی ئەوقاف، ئەمڕۆ لیژنەی چاودێریکردنی بینینی مانگ، مانگیان لە ئاسمانی هەرێمی کوردستان نەبینیوە.     پشتیوان سادق، وەزیری ئەوقافی هەرێمی کوردستان لە کۆنگرە رۆژنامەڤانییەکەدا پیرۆزبایی مانگی رەمەزانی کرد و گوتی، "بەوبۆنەیەوە داوا لە مامۆستایانی ئایینی و نوێژخوێنان پابەندی رێنوێنییە تەندروستییەکان بن. "   وەزیری ئەوقاف باسی لەوەشکرد، بەپابەندبوون بە رێنوێنییە تەندروستییەکان دەرگەی مزگەوتەکان کراوە دەبن. "لە رەمەزانیشدا نزا دەکەین بۆ ئەوەی ئەو پەتایە لە هەرێمی کوردستان و هەموو جیهان کۆتاییپێ بێت. "        وەزیری ئەوقاف باسی لەوەشکرد، بەپابەندبوون بە رێنوێنییە تەندروستییەکان دەرگەی مزگەوتەکان کراوە دەبن. "لە رەمەزانیشدا نزا دەکەین بۆ ئەوەی ئەو پەتایە لە هەرێمی کوردستان و هەموو جیهان کۆتایی پێبێت. "    هەر پەیوەست بە مانگی رەمەزان، ئەمڕۆ یەکشەممە ١١ - ٠٤ - ٢٠٢١ لیژنەی باڵای رووبەڕووبوونەوەی کۆرۆنا لە هەرێمی کوردستان کۆبووەوە. وەزارەتی ئەوقافی هەرێمی کوردستانیش دوای کۆبوونەوەکە راگەیێندراوێکی ١٣ خاڵی بڵاوکردەوە کە لەبەشێکیدا هاتبوو، مزگەوتەکان بۆ مانگی رەمەزان دەکرێنەوە. هاوکات نوێژی عیشا و تەراویح نابێت لە ٣٥ خولەک زیاتر بخایێنێت.     هاوکات د. سەعد حەمید کەمبەش، سەرۆکی دیوانی وەقفی سوننە و سەرۆکی دەستەی باڵای چاودێریکردنی مانگ لە دیوانی وەقفی سوننە رایگەیاند، دەستەی باڵا بۆ چاودێریکردنی مانگ کۆبووەتەوە و لەبەرئەوەی مانگ لەڕووی شەرعی و فەلەکی لە عێراق نەبیندراوە، بۆیە سبەی دووشەممە ١٢ی نیسان تەواوکەری مانگی شەعبانە، رۆژی سێشەممە ١٣ی نیسان یەکەم رۆژی مانگی رەمەزان دەبێت.