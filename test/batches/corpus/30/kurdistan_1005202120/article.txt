عەبدولواحید ئەحمەد، سەرۆکی شارەوانیی هەولێر بە تۆڕی میدیایی رووداوی راگەیاند، "پڕۆژەکان پێکدێن لە دروستکردنی شەقام، قیڕتاوکردن، ئاوەڕۆ، کربستۆن، چاککردن و نۆژەنکردنەوەی شەقام کە لە ژمارەیەک گەڕەک جێبەجێ دەکرێن لەنێویاندا گەڕەکەکانی فەرمانبەران، رۆشنبیری، ژیان، هەولێری نوێ، سێبەردان و ژمارەیەک گەڕەکی دیکە".  هەروەها سەرۆکی شارەوانیی هەولێر ئاماژەی بەوەدا، پڕۆژەکانیان زیاتر لە بەشی باشوور و باکووری هەولێر دەبێت و بەشێک لە پڕۆژەکان نێردراون بۆ تەندەرینگ و بەشەکەی دیکەی لەماوەی ١٥ بۆ ٢٠ رۆژی دەخرێنە کەمکردنەوەیان بۆ دەکرێت و دوای ئەوە جێبەجێ دەکرێن.  لەبارەی پارەی پڕۆژەکانیشەوە گوتی: پڕۆژەکان لەسەر بودجەی ١٥ % ی داهاتی سەرۆکایەتیی شارەوانیی هەولێر و بە بڕی دوو ملیار دینار جێبەجێ دەکرێن و پرۆژەکان ئەمساڵ تەواودەکرێن.  سەرۆکی شارەوانیی هەولێر ئەوەشی بۆ رووداو ئاشکراکرد، جگە لەو پڕۆژانە، لە داهاتووێکی نزیکدا چەندین پڕۆژەی دیکەی جۆراوجۆر بە گوژمەی زیاتر لە ملیارێک دینار جێبەجێدەکرێن و زیاتر گەڕەکەکانی باکووری هەولێر دەگرێتەوە.