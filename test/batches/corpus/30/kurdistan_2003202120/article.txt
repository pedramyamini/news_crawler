هەزاران هاونیشتمانی لە ئاکرێ کۆبوونەوە بۆ ئەوەی لە نزیکەوە و بەچاوی خۆیان رێوڕەسمە ناوازەکەی نەورۆز ببینن. بەشێکیان بە مەشخەڵەوە بەسەر چیای کەلێ سەردەکەوتن و، بەشەکەی دیکەش لە دوورەوە بینەری دیمەنە باڵکێشەکانی دەبوون.  ئاوابوونی خۆر، بڵێسەی مەشخەڵ و ئاگر، دیمەنەکەی هێندەی دیکە ناوازەتر کرد. ئێستا ئاکرێ ناوێکی ناسراوە لە هەموو کوردستان و ئاوێتەی نەورۆز و ئاگر بووە.