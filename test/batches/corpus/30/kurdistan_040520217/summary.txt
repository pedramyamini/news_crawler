سەرۆکی هەرێمی کوردستان لە سلێمانییە و لەگەڵ بزووتنەوەی گۆڕان، یەکێتیی نیشتمانی و حیزبی سۆسیالیست کۆدەبێتەوە. کاژێر ١٠: ٤٥ خولەک، نێچیرڤان بارزانی گەیشتە مەکۆی سەرەکیی بزووتنەوەی گۆڕان لە گردی زەرگەتە و لەگەڵ ئەو بزووتنەوەیە کۆبووەوە، پێش بەڕێکەوتنیشی بۆلای یەکێتی بە رۆژنامەڤانانی گوت، لەگەڵ حیزبەکان هەوڵی جیددی دەدەن بۆ کەمکردنەوەی ئەو کێشانەی لە هەرێمی کوردستان هەن.