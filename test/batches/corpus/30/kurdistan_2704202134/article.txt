هەڵۆ محەممەد، پەیامنێری تۆڕی میدیایی رووداو رایگەیاند، چەکدارەکان لە دوورەوە هێرشەکەیان ئەنجامداوە، بەو هۆیەشەوە هاووڵاتییەک بەناوی "هەیسەم نەجم عەبد بەتی" لەدایکبووی ١٩٩٥ فیشەکێک بەر دەفەی شانی کەوتووە و بریندار بووە، کەسێکی دیکەش بەناوی "ئەحمەد نەجم بەتی" لەدایکبووی ١٩٨٧ فیشەک بەر دەموچاوی کەوتووە و لە گوێی چەپیەوە دەرچووە.  پەیامنێری رووداو ئاماژەی بەوەش کرد، بریندارەکان براونەتە نەخۆشخانەی خانەقین بۆ وەرگرتنی چارەسەر و هێزێکی سوپای عێراقیش چوونەتە شوێنی رووداوەکە.  لە ماوەی ١٥ رۆژدا ئەمە سێیەم هێرشی چەکدارییە لە سنووری گوڵاڵە و خانەقین، بەو هۆیەشەوە پێنج کەس بریندار بوون و دوو کەسیش کوژراون.