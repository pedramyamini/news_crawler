ئەمرۆ سێشەممە ٠٦ - ٠٤ - ٢٠٢١ دەنگی چەند تەقینەوەیەک لە کاژێر ١١ ـی بەیانییەوە لە سلێمانی بیسترا و دانیشتووانی گەڕەکەکانی رۆژئاوای سلێمانی تووشی ترس و دڵەڕاوکی کردبوو.  عەمید ئەحمەد لەتیف، گوتەبێژی هێزەکانی ٧٠ بە تۆڕی میدیایی رووداوی راگەیاند: ئەو تەقینەوانە لە ناو فەرماندەیی هێزەکانی ٧٠ بوون، هۆکارەکەشی تەقاندنەوەی تەقەمەنی ماوە بەسەرچووە (تەلەف).   لە بەشێکی دیکەی قسەکانیدا گوتەبێژی هێزەکانی ٧٠ ئاماژەی بەوە دا، تەقینەوەکان دەخرێنە ژێر خۆڵ و دەتەقێنرێنەوە هاونیشتمانیان دڵنیا دەکەینەوە کە هیچ ترس و دڵە راوکێیەکیان نەبێت و ئاگاداربن، ئەو تەقینەوانە بە سێ وەجبە لەنێو دەبرێن.