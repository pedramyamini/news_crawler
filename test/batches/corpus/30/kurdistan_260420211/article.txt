بەیانی ئەمڕۆ دووشەممە ٢٦ - ٠٤ - ٢٠٢١ راپۆرتی دووەمی لیژنەی باڵای چاکسازیی حکومەتی هەرێمی کوردستان لەبارەی مووچە و دەرماڵە و بەخشین و ئیمتیازاتەکان و خانەنشینی گەیشتە پەرلەمان. بەهمەن کاکەعەبدوڵڵا، پەرلەمانتاری فراکسیۆنی پارتی لە پەرلەمانی کوردستان بە تۆڕی میدیایی رووداوی راگەیاند، بڕیارە هەر پەرلەمانتارە و وێنەیەک لە راپۆرتەکەی پێبدرێت بۆ ئەوەی لە دانیشتنی پەرلەماندا را و بۆچوونی خۆیانی لەسەر بڵێن.  پرۆژەیاسای چاکسازی لە مووچە و خانەنشینی و دەرماڵە و ئیمتیازاتەکانی دیکە، لە خولی پێشووی پەرلەمان پەسندکرا، بەڵام بەهۆی ناڕەزایی خەڵک لە مووچە و خانەنشینی پلەباڵاکان و کەمی مووچەی خانەنشینی فەرمانبەران پرۆژەکە گەڕێندرایەوە بۆ حکومەت.  یاسای چاكسازی لە ١٩ ماددە پێكهاتووە، لە ١٦ - ٠١ - ٢٠٢٠ لە پەرلەمان   دەرچووە رۆژی ٠٣ - ٠٢ - ٢٠٢٠ لەلایەن نێچیرڤان بارزانی، سەرۆكی هەرێمی كوردستان واژۆی لەسەر کرا.  لە سەرەتای مانگی ٧ی ساڵی رابردوو یاساكە چووەتە بواری  جێبەجێكردنەوە.  لە ٠١ - ٠٧ - ٢٠٢٠ یەکەمین راپۆرتی چاکسازیی درایە پەرلەمانی کوردستان و حکومەت بڕیاریداوە هەر سێ مانگ  جارێك راپۆرتێك لەسەر چۆنێتی  جێبەجێكردنی یاساكە بداتە پەرلەمانی   كوردستان و دیوانی چاودێری دارایی.