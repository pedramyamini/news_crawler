بەگوێرەی راگەیێندراوەکە، رۆژی ٢٩ی ئاداری ٢٠٢١ و لە رووبەڕووبوونەوەی گەریلاکان و هێزەکانی جەندرمە لە مێردینی باکووری کوردستان، شەش گەریلا گیانیان لەدەستداوە. هەپەگە دەڵێت، بەمنزیکانە ناسنامەی گەریلاکان بۆ رای گشتی ئاشکرا دەکەن.   هەر بەگوێرەی راگەیێندراوەکە، رۆژی ٥ی نیسانی ٢٠٢١، فڕۆکە جەنگییەکانی تورکیا پێگەیەکی پەکەکەیان لە چیای مەتین لە باشووری کوردستان بۆردومانکرد و بەو هۆیەوە گەریلایەک بەناوی مەروان گابار گیانی لەدەستداوە.   رۆژی ٣٠ی ئاداری ٢٠٢١، وەزارەتی ناوخۆی تورکیا رایگەیاند، لە  ئەنجامی ئۆپەراسیۆنی "ئۆپەراسیۆنی ئەرەن - ٥ "، شەش گەریلای پەکەکە لە مێردین گیانیان لەدەستداوە، لەنێویاندا کەسێک بەناوی حەسەن مەحموود هەبووە، کە بەرپرسی سەربازیی گەریلاکانی ناوچەی باگۆکی سەر بە مێردین بووە.