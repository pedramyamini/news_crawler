موقەدەم بەختیار محەممەد، بەڕێوەبەری راگەیاندنی هاتووچۆی سلێمانی لەمیانی بەشداریکردن لە بوولتەنی کاژێر ١٦: ٠٠ی رووداو رایگەیاند،  رووداوەکانی هاتووچۆ لە سلێمانی روویان لە هەڵکشانە، بوونی ئۆتۆمبێلی تابلۆ ساختە هۆکارێکی زیادبوونی رووداوی هاتووچۆیە و "کۆنترۆڵکردنی ئۆتۆمبێلی تابلۆ ساختە لە توانای ئێمەدا نییە".  بەڕێوەبەری راگەیاندنی هاتووچۆی سلێمانی گوتیشی، "یاساشکێنی لە سلێمانی بووەتە چاولێکەری و ئەوانەی یاساکانی هاتووچۆ دەشکێنن زیاترن لەوانەی پابەندی یاساکان دەبن".     بە گوتەی موقەدەم بەختیار، هاتووچۆ ناتوانێت لێپرسینەوە "ئیجرائات" لەگەڵ ئەو کەسانەدا بکات کە پابەندی یاساکان نابن و لە توانای کارمەندەکانیاندا نییە کۆنترۆڵی ئەو دۆخە بکەن، ئەوانەی سەرپێچی دەکەن خۆیان لە سەروو یاساوە دەبینن.     ئاماژەی بەوەش کرد، دۆخی هاتووچۆی سلێمانی لە مەترسیدایە و لە سەرەتای ئەمساڵەوە ٦١ کەس بە رووداوی هاتووچۆ گیانیان لەدەستداوە.     بە گوتەی موقەدەم بەختیار، هاتووچۆ ناتوانێت لێپرسینەوە "ئیجرائات" لەگەڵ ئەو کەسانەدا بکات کە پابەندی یاساکان نابن و لە توانای کارمەندەکانیاندا نییە کۆنترۆڵی ئەو دۆخە بکەن، ئەوانەی سەرپێچی دەکەن خۆیان لە سەروو یاساوە دەبینن.  ئاماژەی بەوەش کرد، دۆخی هاتووچۆی سلێمانی لە مەترسیدایە و لە سەرەتای ئەمساڵەوە ٦١ کەس بە رووداوی هاتووچۆ گیانیان لەدەستداوە.  ئەمڕۆ یەکشەممە ١٦ - ٠٥ - ٢٠٢١ تاکسییەک لەسەر پردێکی سلێمانی کەوتەخوارەوە. موقەدەم بەختیار محەممەد، بەڕێوەبەری راگەیاندنی هاتووچۆی سلێمانی بە تۆڕی میدیایی رووداوی راگەیاند "رووداوەکە لای پردەکەی سیتی سینەما روویداوە، شۆفێرەکە سەلامەتە و تەنیا زیان بە ئۆتۆمبێلەکە گەیشتووە".  بەڕێوەبەری راگەیاندنی هاتووچۆی سلێمانی هۆکاری رووداوەکەی بۆ ئەوە گەڕاندەوە کە "شۆفێرەکە بە خێرایی ئۆتۆمبێلەکەی لێخوڕیوە، بەڵام هیچ زیانێک بە شەقام و هێماکانی هاتووچۆ نەگەیشتووە".  ئەمەش لەکاتێکدایە تەنیا لە سێ رۆژی جەژنی رەمەزاندا لە هەرێمی كوردستاندا  ٥٠ رووداوی هاتووچۆ  روویانداوە و بەهۆیەوە هەشت كەس گیانیان لەدەستدا، زۆربەی رووداو و  قوربانییەكانیش لە سنووری پارێزگای سلێمانی بوون.   ئەسعەد مەلا كەریم، گوتەبێژ و بەرپرسی ئامار و پلاندانان لە  بەڕێوەبەرایەتیی  گشتیی هاتووچۆی هەرێمی كوردستان بە تۆڕی میدیایی  رووداوی راگەیاند، بەهۆی ئەو ٥٠ رووداوە هاتووچۆیەوە، ٨٩ كەس برینداربوون؛ گوتیشی "ئەو هەشت كەسەی گیانیان  لەدەستداوە شەشیان لە رەگەزی نێر و دووانیشیان لە رەگەزی مێ بوون. بە  هەمان شێوە لە بریندارەكانیشدا ژمارەی رەگەزی نێر زیاترە، بەجۆرێك ٧٠ كەسیان  لە رەگەزی نێر و ١٩ یان لە رەگەزی مێن".  بەپێی ئامارەکان، گیانلەدەستدان و برینداربوون بە رووداوەکانی هاتووچۆ لە پارێزگا و ئیدارە سەربەخۆکانی هەرێمی کوردستان لە رۆژانی جەژنی رەمەزانی ئەمساڵ بەم شێوەیە بوون:  ٥ گیانلەدەستدان: ٣ نێر و ٢ مێ.  ٤٨ بریندار: ٣٥ لە رەگەزی نێر و ١٣ لە رەگەزی مێ.  ٣ گیانلەدەستدان: سەرجەمیان نێرن  ١٢ بریندار، سەرجەمیان نێر بوون  بە گوتەی عەمید ئەسعەد مەلا کەریم تیژڕۆیی لەڕادەبەدەری شۆفێران هۆکاری سەرەکیی رووداوەکانی هاتووچۆن، لەدوای ئەوەش سەرقاڵبوون بە مۆبایل و بەکارهێنانی لەکاتی شۆفێریدا هۆکاری دووەمی رووداوەکانی هاتووچۆیە.