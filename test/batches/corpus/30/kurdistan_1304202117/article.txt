رۆژی سێشەممە ١٣ی نیسانی ٢٠٢١ مەسرور بارزانی، سەرۆکی حکومەتی هەرێمی کوردستان، پێشوازیی لە رەحمان غەریب، رێکخەری سەنتەری میترۆ بۆ داکۆکیکردن لە مافی رۆژنامەنووسان کرد.  لە دیدارەکەیدا سەرۆکی حکومەتی هەرێمی کوردستان دووپاتیکردەوە، بە هەموو شێوەیەک پشتگیریی ئازادیی رۆژنامەانی دەکات و "پێویستە دەزگاکانی حکومەتی هەرێمی کوردستانیش، بە پێدانی زانیاریی دروست، يارمەتیدەری کاری رۆژنامەڤانی بن، بۆئەوەی راگەیاندنکارانی کوردستان، پیشەییانە ئەرکەکانیان ئەنجام بدەن".  بەپێی راگەیێندراوی حکومەتی هەرێمی کوردستان، رێکخەری سەنتەری میترۆ وێڕای خستنەڕووی کار و چالاکییەکانی سەنتەرەکە، "سوپاسی پشتیوانیی سەرۆکی حکومەتی کرد و خوازيار بوو، بە هاوکاریی هەموو لایەک، ئازادیی کاری رۆژنامەوانی و ئازادیی زانیاری بەرفراوان بکرێت، کە مەرجێکی گرنگی پێشکخستنی دیموکراسییە لە کوردستاندا".