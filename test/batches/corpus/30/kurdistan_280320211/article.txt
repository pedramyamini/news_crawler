عەلیڕەزا رەزاپوور، داواکاری گشتیی شاری سەقز لە پارێزگای سنە رایگەیاند، بە مەبەستی بەرەنگاربوونەوە لەگەڵ گەندەڵی دارایی و ئابووری، دەزگا ئەمنییەکانی شاری سەقز ئەندامێکی ئەنجوومەنی ئەو شارەیان دەستبەسەرکردووە.  عەلیڕەزا رەزاپوور باسی لەوەشکردووە، لە ماوەی ساڵی رابردوودا چەندین کەس بە تۆمەتی گەندەڵیی دارایی و ئابووری لەو شارەدا گیراون و "پرۆسەکەش بەردەوام دەبێت. "  ژمارەی ئەو کەسانەی لە چەند مانگی رابردوو لە شاری سەقز بە تۆمەتی گەندەڵی گیراون، بۆ نزیکەی ٢٠ کەس بەرزبووەتەوە کە ١٠ کەسیان بە دانانی بارمتە ئازادکراون و ئەوانی دیکەش هێشتا لە زینداندان.   هەموو ئەوانەی دەستبەسەرکراون فەرمانبەری شارەوانی، ئەندامانی ئەم خولە و خولەکانی پێشووی ئەنجوومەنی شاری سەقز، سەرۆکی پێشووی شارەوانیی سەقز و بەڵێندەری سەر بە شارەوانی بوون.