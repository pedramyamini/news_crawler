حه‌جی حه‌مۆ، موختاری کۆمه‌ڵگه‌ی دێره‌بوون به تۆڕی میدیایی رووداو راگه‌یاند، ژنه‌که ته‌مه‌نی ١٩ ساڵه و ئاواره‌ی شنگالن و کوردی ئێزدیین، ماوەی دوو مانگە ژیانی هاوژینی پێکهێناوە.  لەبارەی ناسنامە و بنەچەی ژنەکە، موختاری کۆمەڵگەکە گوتی، ئەوان خەڵکی کۆمەڵگەی زارۆڤان کە دەکەوێتە باکووری شنگال، له‌کاتی شه‌ڕی داعش ئاواره‌بوون و له کۆمه‌ڵگەی دێره‌بوون نیشتەجێبوون.  هەر ئەمڕۆ تەرمەکەیان بەرەو شنگال بردووتەوە، بۆ ئەوەی لەوێ بەخاکی بسپێرن. تاوەکو ئێستا هیچ زانیارییەک لەبارەی هۆکاری رووداوەکە بەردەست نییە.   لە لایەکی دیکەوە لە رووداوێکی هاوشێوەدا ژنێکی ١٩ ساڵان لە گوندی ژاڵەی سەرووی سەر بە پارێزگای سلێمانی لە ماڵەکەیدا خۆی خنکاند کە هەشت مانگ بوو هاوسەرگیری کردبوو.  ئەو ژنەی خۆی خنکاندووە ناوی (کیژان قادر)ـە و تەمەنی ١٩ ساڵە، بەگوتەی سەرکەوت ئەحمەد، گوتەبێژی پۆلیسی سلێمانی "ماوەی هەشت مانگ بوو هاوسەرگیری کردبوو، خۆخنکاندنەکەیشی بەهۆی کێشەیەکی کۆمەڵایەتییەوە بووە و بەگوتەی کەسوکاری ژنەکە، لە داخی هاوژینەکەی خۆی خنکاندووە. "