نەقیب بەرزان عوسمان، گوتەبێژی پۆلیسی هەڵەبجە، بە تۆڕی میدیایی رووداوی راگەیاند: "ئەمڕۆ یەکشەممە ٢١ - ٣ - ٢٠٢١ لە گوندی زەردەهاڵی سەر بە شارۆچکەی بیارە لە پارێزگای هەڵەبجە، شۆفێرێکی تەکسی لە منداڵێکی تەمەن پێنج ساڵی دا و بەو هۆیەوە منداڵەکە گیانی لەدەستدا".  نەقیب بەرزان گوتیشی: "ئەو منداڵەی لە رووداوەکە گیانی لە دەستدا ناوی (نزا سامان)ـە و دانیشتووی شارەزوورە، بەڵام لەگەڵ خێزانەکەی بە بۆنەی جەژنی نەورۆزەوە بۆ گەشت هاتبوونە ناوچەی بیارە و تووشی ئەو رووداوە بوو، ئێستاش شۆفێری تەکسییەکە دەستگیرکراوە و بەپێی ماددەی ٢٤ ـی یاسای هاتووچۆ لە بنکەی پۆلیسی بیارە دەستبەسەرکراوە".