د. رێواز فایەق، سەرۆکی پەرلەمانی کوردستان لە پەیامەکەیدا پیرۆزبایی جەژنی رەمەزانی لە موسڵمانانی کوردستان، عێراق و جیهان کردووە و دەڵێت "ھیواخوازین ئەم جەژنە خێر و خۆشی لەگەڵ خۆیدا بھێنێت و گیانی تەبایی و برایەتیی زیاتر لەنێوان سەرجەم ئاین و ئاینزا و پێکهاتە جیاوازەکان قووڵ ببێتەوە".  دەقی پەیامی پیرۆزبایی د. رێواز فایەق، سەرۆکی پەرلەمانی کوردستان بەبۆنەی جەژنی رەمەزان:  بەبۆنەی هاتنەوەی جەژنی ڕەمەزانی پیرۆز، جوانترین پیرۆزبایى خۆمان ئاڕاسته‌ى سەرجەم موسڵمانانی کوردستان و عێراق و جیهان ده‌كه‌ین.  ھیواخوازین ئەم جەژنە خێرو خۆشی لەگەڵ خۆیدا بھێنێت و گیانی تەبایی و برایەتیی زیاتر لەنێوان سەرجەم ئاین و ئاینزاو پێکھاتە جیاوازەکان قووڵببێتەوە.  موسڵمانان باوەشی شادی و بەختەوەری بۆ یەکتر بکەنەوە، ئارامی و سەقامگیریی تەواو باڵ بکێشێت بەسەر وڵاتەکەمانداو پەروەردگاری مەزن دەرگای ڕەحمەت و میھرەبانیی خۆی بەسەر گشت مرۆڤایەتیدا بکاتەوەو دۆخی تەندروستیی خەڵک بگەڕێتەوە دۆخى بەر لەھاتنی ئەم ڤایرۆسە نەگریسە، ژیان ئاسایی بێتەوەو ئاسوودەیی بکەوێتە دڵی سەرجەم کوردستانیانی خۆشەویست و مرۆڤایەتی بەگشتی.  خوای گه‌وره ڕۆژوو و نزاكانتان قبووڵ بكات، هه‌میشه له‌شادی و سەرفرازیدا بژین.  سه‌رۆكی په‌رله‌مانی كوردستان