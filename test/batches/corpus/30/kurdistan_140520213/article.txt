سەمیر هەورامی، گوتەبێژی جێگری سەرۆكوەزیرانی هەرێمی كوردستان بە تۆڕی میدیایی رووداوی رایگەیاند: "بەمەبەستی كەڵك وەرگرتن لە ئەزموونی ئەرمینیا لە كەرتە جۆربەجۆرەكانی ئای تی و خوێندنی پیشەیی و پەرەپێدانی توانای گەنجان، قوباد تاڵەبانی، جێگری سەرۆكوەزیرانی هەرێمی كوردستان سەردانی ئەو وڵاتە دەکات".  سەمیر هەورامی گوتی: "لەم سەردانە سێ رۆژییەدا کە ئەمڕۆ ١٤ - ٥ - ٢٠٢١ دەستپێدەكات، جێگری سەرۆک وەزیران زنجیرەیەک کۆبوونەوە لەگەڵ گەورە لێپرسراوانی ئەرمینیا دەکات، لەهەمانکاتدا سەردانی چەند سەنتەرێکی ئەکادیمی و پیشەیی دەکات".  لە سەردانەكەدا وەزیری پلاندانان د. دارا رەشید و سەرۆكی دیوانی ئەنجوومەنی وەزیران ئومێد سەباح بەشدار دەبن.