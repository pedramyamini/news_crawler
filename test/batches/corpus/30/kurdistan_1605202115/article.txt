هێمن باقر، سەرنووسەری وێبسایتی دیپلۆماتیک مەگەزین بە تۆڕی میدیایی رووداوی راگەیاند: "ئەمڕۆ بەیانی بەمەبەستی سکاڵایەکی پێشتر، کە تێیدا کەفیل بووم بانگکرابووم بۆ بنکەی پۆلیسی بەختیاری، لەوێ تەماشای ناوەکەیان کردم و گوتیان خۆشت فەرمانی دەستگیرکردنت هەیە و بۆ سێ کاژێر دەستگیرکرام".  سەبارەت بە هۆکاری دەستگیکردنەکەی،  هێمن باقر گوتی: "لە بنکەی پۆلیس و تەنانەت لە دادگاش دادوەر پێیگوتم فەرمانی دەستگیرکردنت هەیە، بەڵام نە سکاڵاکار و نە تۆمەت و نە ئەو ماددە یاساییە دیارنییە و نایزانن کە منی لەسەر دەستگیردەکرێم، دادوەر گوتی تەنیا ئەوە دەزانین لە هەولێرەوە فەرمانی دەستگیرکردنەکەت هەیە و هیچی دیکەی لێ نازانن".  هێمن باقر، لەدێژەی قسەکانیدا گوتی پاش سێ کاژێر دەستگیرکردن لە بنکەی پۆلیسی بەختیاری، دواجار تاوەکو بەیانی بە کەفالەتی چوار ملیۆن دینار ئازادکراوە.  هێمن باقر گومانی هەیە فەرمانی دەستگیرکردنی بۆ ساڵانی پێشتر بگەڕێتەوە، ئەوکاتەی لە دەزگایەکی دیکەی میدیایی کاری دەکرد.