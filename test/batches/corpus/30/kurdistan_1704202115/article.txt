ئەمڕۆ شەممە، ١٧ی نیسانی ٢٠٢١ پرۆفیسۆر د. مستەفا موسلیم محەممەد، زانای ئایینی ئیسلامی و مامۆستای زانکۆی (ئەلزەهرا) و برای ساڵح موسیلم، هاوسەرۆکی پێشووی پەیەدە، دوای تووشبوونی بە ڤایرۆسی کۆرۆنا لە تەمەنی ٨١ ساڵیدا گیانی لەدەستدا.  مستەفا موسلیم، لە ساڵی ١٩٤٠ لە کۆبانی لەدایکبووە، لە ساڵی ١٩٦٥ کۆلێژی شەریعەی لە شام تەواوکردووە، دواتر لە زانکۆی ئەزهەر بڕوانامەی ماستەری بەدەستهێناوە و ساڵانێک لە سعودیە و ئیماراتی عەرەبی وەکو مامۆستای زانکۆ کاریکردووە، لە زانکۆی شاریقە بووە سەرۆکی بەشی شەریعە. پسپۆڕی تەفسیری قورئان بوو.  لەم چەند ساڵەی دواییدا لە تورکیا نیشتەجێ بووبوو، لە شاری دیلۆک سەرۆکایەتی زانکۆی ئەلزەهرای دەکرد.