بەپێی راگەیێندراوی راگەیاندنی پۆلیسی راپەڕین، کاژێر ٠٦: ٠٠ی ئێوارەی رۆژی چوارشەممە ٢٤ی ئاداری ٢٠٢١ تەرمی گەنجێک لە رەگەزی نێر، بە ناوی (ی. س. م) و لەدایکبووی ساڵی ٢٠٠٢ کە پیشەی خوێندکار بووە و دانیشتووی رانیەیە گەیێندراوەتە نەخۆشخانەی گشتی، دوای پشتڕاستکردنەوەی مردنی گەنجەکە لەلایەن پزیشکەوە، تەرمەکەی گواسترایەوە بۆ پزیشکی دادوەری.   تەرمی گەنجەکە دوای ئەنجامدانی پشکنین رادەستی کەسوکارەکەی کراوەتەوە.  بەگوێرەی لێکۆڵینەوەکانی پۆلیس، گەنجەکە لەسەر شەقامی سەرەکیی نێوان رانیە - دەربەند، بەهۆی وەرگەڕانی ماتۆڕسکیلەکەی لە جۆری دوو تایە، گیانی لەدەستداوە.  لەلایەن بنکەی پۆلیسی نەخۆشخانەی رانیە، دۆسیەی لێکۆڵینەوە بۆ رووداوەکە کرایەوە و لێکۆڵینەوە لە رووداوەکەش بەردەوامە.