بەپێی نووسراوێکی فەرماندەی گشتی هێزەکانی پاراستنی خۆسەر لە باکوور و رۆژهەڵاتی سوریا بە هاوبەشی لەگەڵ نووسینگەی بەرگری لە باکوور و رۆژهەڵاتی سووریا  بەبۆنەی نزیکبوونەوەی جەژنی دایک و جەژنی نەورۆز، رێککەوتن لەسەر دەرکردنی بڕیاری لێخۆشبوون بۆ سەرجەم ئەو چەکدارانەی کە لە خزمەت و ئەرکی بەرگریی خۆسەر رایانکردووە، کێشەکەیان بۆ چارەسەر دەکرێت، بەڵام بەو مەرجەی تێوەنەگلابن لەگەڵ رێکخراوە تیرۆیستییەکان، تاوانی کوشتن، دزی و دزینی سامانی گشتی.  وەک لە نووسراوی ئیدارەکەدا هاتووە، چارەسەرکردنی کێشەی ئەو کەسانە لە ٢١ ئادار دەستپێدەکات، تاوەکو ١٥ی ئاب بەردەوام دەبێت. ئەو گشتاندنە سەرجەم کارمەندان و خۆبەخشەکانی چوارچێوەی بەرگری خۆسەر دەگرێتەوە.   لە سنووری ئیدارەی خۆسەر، ئەرکی سەربازیی زۆرەملێیە هەر کەسێک لە رەگەزی نێر تەمەنی بگاتە ١٨ ساڵ دەبێت ماوەی ١٣ مانگ لە ریزەکانی هێزەکانی سووریای دیموکرات خزمەت بکات، بڕیارەکە ئەو کەسانە ناگرێتەوە کە تاقانەن.