ئەمڕۆ چوارشەممە ٢١ی نیسان، پەرلەمانی کوردستان کۆبووەوە و پێشنیازە بڕیاری رۆژی رۆژنامەگەریی كوردی پەسندکرد و پاراستنی تۆڕ و بنچینەكانی ئاو و ئاوەڕۆ، لە بەرنامەی کاری دانیشتنەکەدا هاتووە.  پەرلەمانی کوردستان لە بەرنامەی کاردا ئاماژە بەوە کراوە کە رۆژی چوارشەممە ٢١ - ٠٤ - ٢٠٢١ پەرلەمانی کوردستان لە کاژێر ١٢: ٠٠ کۆدەبێتەوە.  هەروەها ئاماژە بەوە کراوە، به‌پێی حوكمی مادده‌ی (٥) و بڕگه‌كانی (یه‌كه‌م و دووەم و سێیەم) له مادده‌ی (١٦) و بڕگه‌ی (سێیه‌م) له مادده‌ی (١٨) و بڕگه‌كانی (یه‌كه‌م و دووه‌م و سێیه‌م و چواره‌م و پێنجه‌م) له مادده‌ی (٢٠) و مادده‌كانی (٤٧، ٤٨، ٥٢، ٥٤، ٥٥، ٥٦، ٥٧) له په‌یڕه‌وی ناوخۆی په‌رله‌مانی كوردستان - عێراق، ده‌سته‌ی سه‌رۆكایه‌تیی په‌رله‌مان بڕیاریدا به‌رنامه‌ی كاری دانیشتنی ژماره (٩)ی ئاسایی خولی بەهارەی ساڵی سێیەم، له خولی پێنجه‌می هه‌ڵبژاردنی په‌رله‌مان به‌م شێوه‌یه بێت:  یەكەم: بەردەوامبوون لەسەر خوێندنه‌وه‌ی دووه‌م بۆ پێشنیازەیاسای "بەڕێوەبردن و پاراستنی شوێنەوار و كەلەپوور لە هەرێمی كوردستان - عێراق"، به‌پێی حوكمی مادده‌كانی (٨٧، ٨٨، ٨٩) له په‌یڕه‌وی ناوخۆی په‌رله‌مانی كوردستان.  دووەم: ده‌نگدان له‌سه‌ر ئەم پێشنیازه‌یاسا و بڕیارانەی خوارەوە به‌پێی حوكمی مادده‌كانی (٩٠، ٩١، ٩٣، ٩٦، ٩٧) له په‌یڕه‌وی ناوخۆی په‌رله‌مانی كوردستان:  ١. پێشنازەبڕیاری رۆژی رۆژنامەگەریی كوردی لە هەرێمی كوردستان - عێراق.  ٢. پێشنیازە یاسای پاراستنی تۆڕ و بنچینەكانی ئاو و ئاوەڕۆ لە هەرێمی كوردستان - عێراق.  سێیەم: دانان و دەستلەكاركێشانەوەی ئەم ئەندامانە لە لیژنە هەمیشەییەكانی پەرلەمانی كوردستان، بەپێى حوكمی ماددەكانی (٢٨، ٣٤) لە پەیڕەوی ناوخۆی پەرلەمانی كوردستان:  ١. دەستلەكاركێشانەوەی پەرلەمانتار (زانا خالد سمایل) لە لیژنەی كاروباری كۆمەڵایەتی و داكۆكیكردن لە مافی مرۆڤ.  ٢. دەستلەكاركێشانەوەی پەرلەمانتار (گوڵستان باقی سلێمان) لە لیژنەی (كشتوكاڵ و ئاودێری) و زیادكردنی بۆ سەر لیژنەی (كاروباری كۆمەڵایەتی و داكۆكیكردن لە مافی مرۆڤ).  ٣. دانانی پەرلەمانتار (هەڵكەوت ئەنوەر خەلیفە) لە لیژنەی (كشتوكاڵ و ئاودێری) و لیژنەی (دەستپاكی).  ٤. دانانی پەرلەمانتار (سەباح مەحموود محەممەد) لە لیژنەی (دەستپاكی).  ٥. دەستلەكاركێشانەوەی پەرلەمانتار (سەرچنار ئەحمەد مەحموود) لە لیژنەی شارەوانی و گواستنەوە و گەیاندن و گەشتوگوزار.  ٦. دەستلەكاركێشانەوەی پەرلەمانتار (ئەبوبەکر عومەر عەبدوڵڵا) لە لیژنە (پەیوەندییەكان و رەوەندی كوردستانی) و زیادكردنی بۆسەر لیژنەی (شارەوانی و گواستنەوە و گەیاندن و گەشتوگوزار).  ٧. دەستلەكاركێشانەوەی پەرلەمانتار (هڵز ئەحمەد محەممەد) لە لیژنەی (كشتوكاڵ و ئاودێری) و زیادكردنی بۆ سەر لیژنەی (پەیوەندییەكان و رەوەندی كوردستانی).