ئەمڕۆ ١٥ - ٠٥ - ٢٠٢١ لە سێیەم رۆژی جەژنی رەمەزان خێزانێکی سێ کەسی لە گەلی عەلی بەگ نزیک لە کانی ماران دەخنکێن، موقەدەم یونس قادر، بەڕێوەبەری بەرگریی شارستانیی سۆران بە تۆڕی میدیایی رووداوی راگەیاند، "ئەو ژنەی کە تەرمەکەمان دەرهێناوە ناوی تەغرید زیادە و تەمەنی ٢٢ ساڵە.  لە بەشێکی دیکەی قسەکانیدا بەڕێوەبەری بەرگریی شارستانی ئاماژەی بەوەدا، "بەپێی زانیارییەکانمان خێزانەکە خەڵکی شنگال و دانیشتووی بەحرکەن، ئەمڕۆ بە مەبەستی گەشتیاری لە گەلی عەلی بەگ بوون".  هەروەها لەبارەی مێرد و منداڵی ژنە خنکاوەکە، یونس قادر دەڵێت، "گەڕان بە دوای تەرمی مێرد و منداڵەکە بەردەوامە، بەڵام تاوەکو ئێستا هیچ سەرەداوێکمان دەستنەکەوتووە، تەرمی ژنەکەش لە رەوانەی پزیشکی داد کراوە".