مازن محەممەد، قائیمقامی قەزای ئاکرێ رایگەیاند:  کاژێر ١١: ٠٠ی شەوی ٢٠ - ٣ - ٢٠٢١، فڕۆکەکانی تورکیا  گوندێکی  سنووری ئاکرێیان بۆردوومان کردووە، بەوهۆیەوە ئاگر کەوتووەتەوە، دوو تەویلەی ئاژەڵ سووتاون، بەڵام زیانی گیانی نەبووە. "  مازن محەممەد، باسی لەوەکرد، ئاگرەکە لە گوندی کۆسینە و لەسەر رێگای گوندی باکرمان کەوتووەتەوە، تیمەکان چوونەتە شوێنی رووداوەکە و بەهاوبەشی لەگەڵ گوندنشینان ئاگرەکەیان کۆنتڕۆڵکردووە.  فڕۆکەکانی تورکیا بە پاساوی بوونی چەکدارانی پەکەکە زۆرجار سنوورەکانی هەرێمی کوردستان بۆردوومان دەکەن، بەو هۆیەوە تاوەکو ئێستا چەندین سڤیل بوونەتە قوربانی و رووبەرێکی زۆر لە پاوان و دارستانەکانی کوردستان سووتاون.