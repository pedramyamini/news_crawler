د. شێروان سادق، بەڕێوەبەری بەڕێوەبەرایەتیی کۆنترۆڵی جۆری دەرمان (KMCA) بە تۆڕی میدیایی رووداوی راگەیاند، "وەزارەتی تەندروستی بەهۆی فرۆشتنی دەرمان بەشێوەی نایاسایی یان هێنانی دەرمان بە نایاسایی یاخود هەڵگرتنی دەرمان بە شێوەی خراپ، کۆمپانیاکان دادەخات. ئەو کۆمپانیایانە سەرپێچیی رێنوێنییەکانی وەزارەتی تەندروستییان لەو بوارانەدا کردووە".  بە گوتەی بەڕێوەبەری بەڕێوەبەرایەتیی کۆنترۆڵی جۆری دەرمان (KMCA) "داخستنی ئەو کۆمپانیایانە دوای ھەڵمەتێک هات لە زنجیرەی گەڕان و بەدواداچوون و پشکنینە بەردەوامەکانی ھۆبەی چاودێریی بازاڕی بەڕێوەبەرایەتیی کۆنترۆڵی جۆریی دەرمان بە هاوئاهەنگی لەگەڵ پۆلیسی شارەوانی و بەمەبەستی ئاگاداربوون لە شێوازی کارکردنی کۆمپانیاکانی دەرمان".