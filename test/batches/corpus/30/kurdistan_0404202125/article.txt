بەپێی نووسراوێکی سەرۆکایەتیی داواکاری گشتی کە ئاراستەی لیژنەی تۆمارکردنی داوای مافی گشتیی هەولێر کراوە، داواکاراوە "سکاڵای سزایی" دژی پیر لوقمان کەریم بجووڵێندرێت.  لە نووسراوەکەی سەرۆکایەتیی داواکاری گشتیدا هاتووە "هاوپێچ لەگەڵ نووسراوماندا وێنەیەک لە نووسراوی وەزارەتی ئەوقاف و کاروباری ئایینی / نووسینگەی وەزیر ژمارە (٦٢ کە ١٩ - ٠٣ - ٢٠٢١) و نووسراوی یەکێتیی زانایانی ئایینی ئیسلامی کوردستان / مەکتەبی تەنفیزی ژمارە (٢٠٥ لە ٢٨ - ٠٣ - ٢٠٢١) بۆتان رەوانە دەکەین بەمەبەستی جووڵاندنی سکاڵای سزایی دژی (پیر لوقمان کەریم)، بفەرموون و لە ئەنجام ئاگادارمان بکەنەوە".  بڵاوبوونەوەی تۆمارێکی ڤیدیۆیی لە تۆڕە کۆمەڵایەتییەکان کە تێیدا کەسێک بەناوی لوقمان حاجی کەریم، وەکو پیری زەردەشتییەکان خۆی دەناسێنێت و دەڵێت "هەموو بەیانییەک کە لە خەو هەڵدەستین، سێ تف لە وێنەکەی سەلاحەدین ئەیوبی دەکەین"، کاردانەوەی زۆری بەدوای خۆیدا هێنا.