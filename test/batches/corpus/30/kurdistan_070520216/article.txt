لە راگەیێندراوەکەی ژووری ئۆپەراسیۆنەکانی پارێزگای دهۆک جەختکراوەتەوە لە رێکارەکانی خۆپارێزیی و لەبارەی نوێژی جەژنیشەوە رایدەگەیێنن، نوێژی جەژنی رەمەزانیش بە هەمان رێنوێنییەکانی پیشووتر لە مزگەوتەکان دەکرێن و داوا لە مامۆستایانی ئایینی دەکەن: "هەر وەکو پێشتر رێنوێنییەکان بۆ نوێژی جەژنیش پەیڕەو بکەن و نوێژخوێنان لە مەترسییەکانی کۆرۆنا ئاگاداربکەنەوە. هەروەها چوونی بەکۆمەڵ بۆ مزگەوت قەدەخە بکەن".  ڕاگەهاندنەک ژ ژوورا ئۆپەراسیۆنا پارێزگەها دهۆکێ:  لدویڤ بەیانا وەزارەتا ناڤخۆ ٧ی گولانا ٢٠٢١ بۆ رۆژێن جەژنا رەمەزانا پیرۆز، دگەل بەرچاڤگرتنا هەموو ڕێکارێن تەندروستیێ و هوشداریدان ژ هەلکێشان و زێدەبوونا هژمارا نەخوشێن کۆرۆنایێ و داخوازکرن ژ هاولاتیێن خوشتڤی کو خۆ ژ سەردان و چوونا مالا ب مەرەما جەژن و هەر مەرەمەکا دیتر و جهێن قەرەبالغ و چێکرنا قەرەبالغێ بدەنە پاش، ڤان بریارێن خوارێ ڕادگەهینین:  ١ - هاتنووچوون ل رۆژێن جەژنێ دگەل بەرچاڤگرتنا ڕێنماییێن خۆپارێزیێ ژ نەساخیا کۆرۆنایێ دێ ئاسایی بیت.  ٢ -  هەرجورە خڕڤەبوون و قەرەبالغی ل جهێن گشتی و گەشتیاری قەدەغەیە.  ٣ - نڤێژا جەژنێ دێ هێتەکرن ب هەمان ڕێنمایێن پێشتر کو ل مزگەفتا دهاتنە پەیرەوکرن. داخوازێ ژ ماموستایێن ئایینی دکەین هەر وەکو بەرێ ڕێنمایێن پێدڤی ل نڤێژا جەژنێ پەیرەو بکەن و نڤێژکەرا ژ مەترسیا کۆرۆنایێ ئاگەهدار بکەنەڤە و چوونا دەستا ل مزگەفتێ قەدەغە بکەن.  ٤ - هاتنووچوونا دناڤبەرا پارێزگەهێن هەرێمێ دگەل پارێزگەهێن عێراقێ لدویڤ بەیانا ژمارە (١٥) یا سالا ٢٠٢١ هەروەکو خۆ دێ قەدەغە بیت، بتنێ بۆ ئەو حالەتێن کو د بەیانێدا هاتی دێ ڕێ هێتەدان.  ٥ - هەموو ئەو بریارێن دیتر کو د بەیانێن پێشتردا بۆ پاراستن و سەلامەتیا هاولاتییێن خوشتڤی هاتیەدان دێ وەکو خۆ مینن.  هیڤیدارین ب جێبەجێکرنا ڕێنماییێن ساخلەمیێ خۆ ژ جهێن قەرەبالغ بدەنە پاش و روژێن جەژنێ خۆش ببەنە سەر و خۆدێ مەزن روژی و نڤێژێن وە قەبول بکەت.  ژوورا ئۆپەراسیۆنا پارێزگەها دهۆکێ