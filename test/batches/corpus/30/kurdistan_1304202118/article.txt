فازڵ حاجی، گوتەبێژی بەڕێوەبەرایەتیی هاتووچۆی پارێزگای هەولێر بە تۆڕی میدیایی رووداوی راگەیاند: "کاژێر ١٢: ٠٠ی رۆژی سێشەممە ١٣ی نیسان لە ناحیەی بەحرکە پێکدادانێک لەنێوان ماتۆڕسکیلێک و تویۆتا لاندکرۆزێکدا روویدا. لە ئەنجامی رووداوکە سەرنشینێکی ماتۆرسکیلەکە گیانی لەدەستدا. "  لەبارەی هۆکاری رووداوەکە، فازل حاجی گوتی: "لەکاتی لێکۆلینەوە دەرکەوت هەڵەیەکی هەردوولا هۆکاربووە بۆ کەوتنەوەی رووداوەکە، چونکە لەلایەک تۆیۆتاکە بەهۆی پێچکردنەوەی لە ناوەندی شەقام رێگە دادەخات لەسەر ماتۆرسکیلەکە و لەلایەکیش ماتۆرسکیلەکە زۆر خێرایە، کە ئەو خێراییە زۆرەش هۆکارە بۆ نەمانی کۆنترۆڵ، بۆیە ٧٠ % ـی هەڵەکە بۆ تۆیۆتاکە دەگەڕێتەوە و ٣٠ % یش هەڵەی ماتۆرسکیلەکەیە".