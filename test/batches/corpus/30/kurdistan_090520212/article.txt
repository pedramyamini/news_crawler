بەپێی ئامارەکانی پلاتفۆرمی ئاگاداری ڤاکسینی (Covid - ١٩)ی وەزارەتی تەندروستیی تورکیا، تاوەکو رۆژی ٦ی ئایار لە تورکیا بەگشتی ١٤ ملیۆن و ٤٣٧ هەزار  و ٥٥٤ کەس قورچکی یەکەمی ڤاکسین و ١٠ ملیۆن و ١٢٩ هەزار و ٦٤٨ کەسیش هەردوو قورچکیان وەرگرتووە.  بلاتفۆرمی ئاگاداری ڤاکسین ئاشکرایکردووە، زۆرترین کەس کە ڤاکسینیان وەرگرتووە لە ئەدیرنە بووە، کە ٢٩.٣٢ % بووە.  بەپێی هەمان ئامارەکانی پلاتفۆرمەکە، لە ریزبەندی ئەو شارانەی کەمترین ڤاکسینیان وەرگرتووە شارەکانی دەرسیم، شرنەخ، جۆلەمێرگ، رووها، سێرت و مێردین هەن.  وەزارەتی تەندروستیی تورکیا بڵاوی کردەوە، لە ماوەی ٢٤ کاژێری رابردوودا لانیکەم ١٨ هەزار و ٥٢ کەس تووشی کۆرۆنا بوون، لەو ژمارەیە ٢٨١ تووشبوو گیانیان لەدەستداوە.  تاوەکو ئێستا لە تورکیا بەگشتی ٥ ملیۆن و ١٦ هەزار و ١٤١ کەس تووشی کۆرۆنا بوون، ٤٢ هەزار و ٧٤٦ کەس لەو تووشبووانە مردوون و چوار ملیۆن و ٦٩١ هەزار و ٢٢٤ تووشبووش چاکبوونەتەوە.