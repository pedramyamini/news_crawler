بەگوێرەی زانیارییەکان شەوی ١٢ی ئایار، لە مەزرای خرابێ گورای سەر بە گوندی زاخۆران لە سنووری شارۆچکەی میدیادی مێردین دوو برا کە باوکیان گوندپارێزە و یەکێکیان تەمەنی ٥ ساڵ و ئەوەی دیکەیان تەمەنی ٧ ساڵانە یارییان بە چەکی باوکیان کردووە، بەو هۆیەوە فیشەکێک تەقیوە.  دوای بیستنی دەنگی تەقە خەڵکی گوند خۆیان گەیاندووەتە شوێنی رووداوەکە و لایەنی پەیوەندیداریان ئاگادار کردووەتەوە.  منداڵە تەمەن ٥ ساڵانەکە کە ناوی "ئی. ئا" یە بەقورسی برینداربووە و گوازراوەتەوە بۆ نەخۆشخانە و لە بەشی چاودێریی چڕ خەوێنراوە.   رۆژی پێنجشەممە ١٣ی ئایار منداڵە بریندارەکە بەهۆی سەختیی برینەکەیەوە لە نەخۆشخانە گیانی لەدەستدا. لێکۆڵینەوەش لە رووداوەکە بەردەوامە.