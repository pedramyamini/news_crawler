یەکێتیی نووسەرانی کورد لقی ھەولێر رایگەیاند، بەداخ و پەژارەیەکی زۆرەوە ھەواڵی کۆچی دوایی، شاعیری گەورە و تێکۆشەر مامۆستا ئەحمەد دڵزار ڕادەگەیەنین.   لە راگەیێندراوەکەی یەکێتیی نووسەرانی کورد لقی هەولێر هاتووە "مامۆستا دڵزار نەک ھەر شاعیرێکی ناودار و تێکۆشەر بوو، بەڵکوو ھەموو ژیانی خۆی لە پێناو خەبات و کوردایەتی و خزمەتکردنی ئەدەب و کولتووری کوردی بردە سەر".  لە ١٣ی تشرینی یەکەمی ٢٠١٩ دا، دڵزار لە چاوپێکەوتنێکی لەگەڵ تۆڕی میدیایی رووداو دەربارەی بەشداربوونی کورد لە جەنگی جیھانی قسەی کرد و قسەکانی سەرۆکی ئەمریکا دۆناڵد ترەمپی بەدرۆ خستەوە کە گوتبوی کورد لە جەنگی جیھانیدا یارمەتیدەری ھاوپەیمانان نەبووە. دڵزار لە وەڵامی دۆناڵد ترامپدا گوتی «کورد بەشداری لە جەنگی دووەمی جیھانی کردووە و لە جەنگەکەشدا زۆر ئازابوون، سەرۆکی ئەمریکا بۆیە زانیاریی نییە و دەڵێت کورد بەشداری نەکردبوو، چونکە ئەو کاتە لەدایک نەبووە بۆیە نازانێت".  ناوی تەواوی: ئەحمەد مستەفا محەممەد ئاغای حەوێزییە  ساڵی ١٩٢٠ لە کۆیە لەدایکبووە   ساڵی ١٩٢٩ لە تەمەنی ٩ ساڵیدا لە کۆیە دەست بە خوێندنی سەرەتایی دەکات  ساڵی ١٩٣٧ بۆ یەکەمجار قوتابخانەی ناوەندی لە کۆیە دەکرێتەوە، ئەویش دەچێتە ناوەندی  لە ٢٨ی شوباتی ١٩٤٣ دەبێتە سەربازی سوپای لیڤی عێراقی  ساڵی ١٩٥٩ بە ئەندامی یەکێتیی ئەدیبانی عێراق وەرگیراوە   ساڵی ١٩٧٠ بە ئەندامی یەکەم دەستەی بەڕێوەبەری یەکێتیی نووسەرانی کورد ھەڵبژێردراوە  دوایین هەڤپەیڤینی لەگەڵ تۆڕی میدیایی رووداو بوو لە ١٣ی تشرینی یەکەمی ٢٠١٩ دا