سامان نادر، بەڕێوەبەری فریاکەوتنی خێرای سلێمانی بە تۆڕی میدیایی رووداوی راگەیاند، "ئێوارەی ئەمڕۆ ئاگادارکراینەوە کە لە نزیک بازگەی قەزای دووکان رووداوێکی هاتووچۆ روویداوە؛ تیمەکانمان چوونە شوێنی رووداوەکە و بۆمان روونبووەوە کە بەهۆی رووداوەکەوە کەسێک گیانی لەدەستداوە و کەسێکی دیکەیش بریندار بووە کە گەشتیارن و عەرەبن بۆ گەشت هاتبوونە ناوچەکە".  سامان نادر گوتیشی، "ئەوەی گیانی لەدەستداوە رەوانەی پزیشکی دادی سلێمانی کراوە و بریندارەکە باری تەندروستی جێگیرە و لە نەخۆشخانەی قەزای دووکانە".   بە گوتەی بەڕێوەبەری فریاکەوتنی خێرای سلێمانی، هۆکاری رووداوەکە ئۆتۆمبێلێک بووە کە بەهۆی تیژڕەوییەوە کۆنتڕۆڵی لەدەستداوە و وەگەڕاوە.