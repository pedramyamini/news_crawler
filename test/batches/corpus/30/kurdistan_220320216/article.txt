ئەژی چەتۆ، بەرپرسی راگەیاندنی بەڕێوەبەرایەتیی گشتیی کەشناسی و بوومەلەرزەزانیی هەرێمی کوردستان بە تۆڕی میدیایی رووداوی راگەیاند، لە ئێوارەی ئەمڕۆ دووشەممەوە ئاسمانی هەرێمی کوردستان بۆ نیمچە هەور دەگۆڕێت، دواتر بۆ هەوری تەواو و نمەباران لە رۆژئاوای هەرێمی کوردستان و ناوچە شاخاوییەکان دەبارێت.  لە بەشێکی دیکەی قسەکانیدا ئەژی چەتۆ گوتی: "پێشبینی دەکرێت لە دوای نیوەڕۆی سبەی سێشەممەوە، شه‌پۆلێكى بارانبارين زۆربه‌ى ناوچه‌كان بگرێته‌وه، له ناوچه شاخاويیه‌كان بارانى به‌لێزمه و له سه‌نته‌ری شاره‌كانيش نمه‌باران و هه‌ندێ كاتيش بارانى مامناوه‌ند ببارێت و هه‌وره تريشقه‌شى لەگه‌ڵ ده‌بێت".  هەر بەپێی پێشبینییەکانی فەرمانگەکە، رۆژى چوارشه‌ممه بارانبارين بەشێوه‌ی پچڕپچڕ به‌ردوامده‌بێت، به تايبه‌ت له ناوچه‌كانى رۆژهه‌ڵات و باكوورى رۆژهه‌ڵات و ناوه‌ڕاست نمه باران ده‌بارێت، له شه‌ودا كاريگه‌ريیه‌كه‌ى ته‌نیا له ناوچه شاخاويیه‌كان ده‌مێنێته‌وه. رۆژى پێنجشه‌ممه كاريگه‌ریی بارانبارينه‌كه ته‌نها له ناوچه شاخاويیه‌كانى باكوور ده‌بێت له‌گه‌ڵ بارينى به‌فرێكى كه‌م له‌و ناوچانە.  ئەژی چەتۆ ئاماژەی بەوەشکرد، خێرايى با ٢٠ - ٣٠ کیلۆمەتر لە کاژێرێکدا ده‌بێت و هه‌ندێ كاتيش ده‌گاته سه‌رووى ٣٣ کیلۆمەتر.