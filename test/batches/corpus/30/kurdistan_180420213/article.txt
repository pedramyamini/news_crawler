درەنگانی شەوی رابردوو ١٧ی نیسان، لە بازاڕی سەید مستەفای هەولێر، چەند کەسێک لەسەر مامەڵەی کڕین و فرۆشتنی کەلوپەلی ناوماڵ، تووشی دەمەقاڵێ بوون و یەکێکیان بە چەک تەقەی کرد.  موقەدەم هۆگر عەزیز، گوتەبێژی پۆلیسی هەولێر بە رووداوی راگەیاند، لە تەقەکردنەکەدا هیچ زیانێکی گیانی نەبووە، هەر لەو شوێنەشدا تەقەکەرەکە کە ناوی (ئـ، م، س)ە، دەستگیرکراوە و سەرەڕای ئاشتبوونەوەی هەردوولا، رادەستی دادگاش دەکرێن، چونکە ئارامی شاریان تێکداوە.  کاژێر ١٠: ٣٠ی شەوی رابردوو، بەهۆی دەمەقاڵێی نێوان دوو کەسەوە لە سەنتەر شاری هەولێر شەڕ دروستبوو، لایەنێکیان بە چەک تەقەی کرد، بەڵام زیانی گیانی نەبوو.