رووداوەکە رۆژی پێنجشەممە ٧ی ئایاری ٢٠٢١ لە شارۆچکەی حەڕان روویدا، دوای ئەوەی بەهۆی نەدانەوەی قەرزی کارەبا و بەکارهێنانی کارەبا بە شێوەیەکی نایاسایی، تیمەکانی کۆمپانیای دابەشکردنی کارەبا ویستیان هێڵی کارەبا لەسەر گەڕەکەکانی شەبەن و ئابانجوردا ببڕن، دەمەقاڵێ لەنێوان تیمەکان و خەڵکی ناوچەکە روویدا و خەڵکی بە دار و بەرد هێرشیان کردە سەر کارمەندانی کۆمپانیاکە و چوار کارمەندیان بریندارکردن.  دوای ئاگادارکردنەوەی لایەنە پەیوەندیدارەکان، تیمەکانی جەندرمە گەیشتنە شوێنی رووداوەکە و بۆ بڵاوەپێکردنی خەڵک تەقەیان بە ئاسماندا کرد و کارمەندانی کۆمپانیاکە بە هاوکاریی جەندرمە لە ناوچەکە چوونە دەرەوە.  بەگوێرەی زانیارییەکان لێکۆڵینەوە لە رووداوەکە دەستیپێکردووە.