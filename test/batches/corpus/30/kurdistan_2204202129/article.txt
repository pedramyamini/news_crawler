بەپێی راگەیێندراوەکەی پۆلیسی سلێمانی، چەند رۆژێک لەمەوبەر کەسێک تەقەی لە کەسێکی دیکە کردووە و برینداری کردووە و دواتر ھەڵاتووە.  پاش وەرگرتنی بڕیاری دادوەر، پۆلیسی سلێمانی توانیویەتی تۆمەتبار بەناوی "ر. پ. ز" دەستگیر بکات، کە لەدایکبووی ١٩٩٤ ە. هەروەها دەستیش بەسەر ئەو چەکەدا گیراوە کە تۆمەتبار لەکاتی تاوانەکەیدا بەکاریهێنابوو.  تۆمەتباری ناوبراو بە بڕیاری دادوەری لێکۆڵینەوە و بەپێی ماددەی (٣١/٤٠٥) لە یاسای سزادان راگیراوە و لێکۆڵینەوەکان لەگەڵیدا بەردەوامە.