ئەمڕۆ ١٢ - ٠٥ - ٢٠٢١ دوایین رۆژی مانگی رەمەزانە و رۆژی پێنجشەممە دەبێتە یەکەم رۆژی جەژنی رەمەزان، سەرۆک مەسعود بارزانی لە پەیامێکدا رایگەیاند، "گەرمترین پیرۆزبایی ئاراستەی موسڵمانانی جیهان به گشتی و كوردستان و عێراق به تایبه‌تی ده‌كه‌م".  لە بەشێکی دیکەی پەیامەکەیدا سەرۆک بارزانی رایدەگەیێنێت: "پیرۆزبایی گەرم له خێزانی سەربەرزی شەهیدان و پێشمەرگە قارەمانەکان و سەرجەم چین و توێژەكانی كوردستان دەكەم".  دوێنێ پشتیوان سادق، وەزیری ئەوقاف و کاروباری ئایینی لە کۆنگرەیەکی رۆژنامەڤانیدا رایگەیاند، "پێنجشەممە ١٣ - ٠٥ - ٢٠٢١ یەکەم رۆژی جەژنی رەمەزانی پیرۆزە و بەناوی وەزارەتەکەمان پیرۆزباییەکی گەرم لە هەموو موسڵمانانی کوردستان جیهان دەکەین".  دەقی پەیامی سەرۆك بارزانی بە بۆنەی هاتنی جەژنی رەمەزان:   بە ناوی خوای مەزن و دلۆڤان  بە بۆنەی هاتنی جەژنی ڕەمەزانی پیرۆزەوە، گەرمترین پیرۆزبایی ياراستەی موسڵمانانی جیهان به گشتی و كوردستان و عێراق به تایبه‌تی ده‌كه‌م.  پیرۆزبایی گەرم له خانەوادەی سەربەرزی شەهیدان و پێشمەرگە قارەمانەکان و سەرجەم چینوتوێژەكانی كوردستان دەكەم.  لە خوای گەورە داواکارم ڕۆژوو و عیبادەتی مانگی پیرۆزی ڕەمەزان، لە هەموو مسوڵمانان قبووڵ بكات و يەم جەژنە ببێتە مایەی کۆتاییهاتنی ناخۆشیی و کاولکاریی و گەڕانەوەی يارامیی بۆ سەرجەم مرۆڤایەتی.  هیوای خێر و خۆشی و تەندروستی بۆ هەموو لایەك دەخوازم.