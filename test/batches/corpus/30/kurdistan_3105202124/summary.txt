سێ ساڵە تورکیا دار لە ناوچە سنوورییەکانی باشووری کوردستان دەبڕێت و دەیبات. چەند وێنە و ڤیدیۆیەکی ئەو ناوچانەی کە داریان لێ دەبڕێت دەست تۆڕی میدیایی رووداو کەوتوون و بەدواداچوونیان بۆ دەکات. موختاری گوندی نزور کە دوایین گوندە لەنێوان باشوور و باکووری کوردستان لە سنووری زاخۆ، دەڵێت، تورکیا چەندین ساڵە دار لە دارستانی گوندەکەیان دەبڕێت؛ ئێستاش دەستی بە دروستکردنی دوو رێگە کردووە لە سنووری زاخۆ و ئامێدی بەرەو زناری کێستە و دەڕاڕ.