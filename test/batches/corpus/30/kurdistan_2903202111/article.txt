مفەوەز کامیل نەجمەدین، رێپێدراوی هاتووچۆ لە بەڕێوەبەرایەتیی هاتووچۆی دەربەندیخان بە تۆڕی میدیایی رووداوی راگەیاند "لە کاژێر ١: ٠٠ی دوای نیوەڕۆی ئەمڕۆوە توونێلی دەربەندیخان داخراوە، هۆکاری داخستنەکەش بەهۆی شۆرتێکی کارەبا روویداوە و ئێستا تیمەکانی بەڕێوەبەرایەتیی کارەبا سەرقاڵی چاککردنی کارەباکەن. "  ئەو رێپێدراوەی هاتووچۆ باس لەوەش دەکات، شۆرتی کارەباکە هیچ زیانێکی نەبووە و تەنیا لەبەر سەلامەتی شۆفێران رێگەکەمان داخستووە تاوەکو کێشەی کارەباکە چارەسەر دەکرێت.  توونێلەکە ناوچه‌كانى گه‌رمیان و پارێزگای سلێمانی پێکەوە دەبەستێتەوە و تاوەکو کاتی کردنەوەی، رێگەی سه‌رشاخی بەرانان به‌كارده‌هێندرێت.   توونێلەکە درێژییەکەی ٧١٣ مەترە و لە کاتی دروستکردنی زیاتر ١٠٠٠ كرێكار و ئه‌ندازیار كاریان تێدا كردووه. دوو کۆمپانیای ئیتاڵی و فه‌ره‌نسی له ساڵی ١٩٥٤ دروستیان کردووە و له سەرەتای ساڵی ١٩٥٨ کراوەتەوە.