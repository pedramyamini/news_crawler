لە په‌نجا و نۆيه‌مين ساڵيادى دامه‌زراندنى يه‌كێتيى مامۆستايانى كوردستان، نێچیرڤان بارزانی، سەرۆکی هەرێمی کوردستان پەیامێک بڵاودەکاتەوە و ئەو ساڵیادە "به گه‌رمى له ته‌واوى مامۆستايانى خۆشه‌ويستى كوردستان" پيرۆز ده‌كات و، هيواى سه‌ركه‌وتنيان بۆ ده‌خوازێت.   سەرۆکی هەرێمی کوردستان لە پەیامەکەیدا رایدەگەیێنێت: "ئه‌رك و خه‌باتى په‌روه‌رده‌يى و خزمه‌تى گه‌وره‌يان بۆ نه‌وه‌كانى كوردستان، به‌رز و به پێزانينه‌وه هه‌ڵده‌سه‌نگێنين".   نێچیرڤان بارزانی باسی رۆڵی مامۆستایان دەکات و دەڵێت: "مامۆستايانى كوردستان له هه‌موو قۆناخه‌كاندا له‌خۆبوردووانه و به دڵسۆزیى رۆڵى به‌رچاو و گه‌وره‌يان له په‌روه‌رده‌كردن و پێگه‌ياندن و فێركردنى نه‌وه له‌دواى نه‌وه‌ى كوردستاندا گێڕاوه و له دۆخ و رۆژگاره سه‌خته‌كان و له نه‌بوونيشدا له خزمه‌ت و په‌روه‌رده‌كارى به‌رده‌وام بوون و رێگه‌يان نه‌داوه پرۆسه‌ى خوێندن بووه‌ستێت، بۆيه هه‌ميشه مايه‌ى سوپاس و ده‌ستخۆشى و رێز و ستايشن".  سەرۆکی هەرێمی کوردستان په‌روه‌رده‌ى دروست بە كۆڵه‌كه و بنه‌ماى سه‌ره‌كيى هه‌موو كۆمه‌ڵگه‌يه‌كى به‌ئاگا و زيندوو و پێشكه‌وتوو ناودەبات كه "مامۆستايان رابه‌رايه‌تى" ده‌كه‌ن. نێچیرڤان بارزانی دەڵێت: "ئێستا و داهاتووى نه‌وه‌كان ئه‌مانه‌تى مامۆستايانه و دووپاتى ده‌كه‌ينه‌وه كه مامۆستايانى كوردستان شايسته‌ى خزمه‌ت و گوزه‌رانێكى باشترن و ده‌بێ هه‌موو مافێكيان پارێزراو بێت. سڵاو له مامۆستايانى خۆشه‌ويستى كوردستان و يادى دامه‌زراندنى يه‌كێتييه‌كه‌يان پيرۆز و شكۆدار بێت".