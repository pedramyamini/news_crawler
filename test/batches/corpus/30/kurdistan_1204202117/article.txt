لە ئاگادارییەکە بەڕێوەبەرایەتیی گشتیی حەج و عومرەدا هاتووە، "دوای ئاگادارکردنەوەی سەرجەم کۆمپانیاکانی حەج و عومرە و درێژکردنەوەی ماوەی پێشکێشکردن بۆ وەرگرتنی تەندەر و رێنوێنییەکانی (گەشتی عومرە)ی وەرزی ئەمساڵ ٢٠٢١، ئەمڕۆ دووشەممە وادەی دیاریکراو کۆتاییھات و دابەشکردنی تەندەر و رێنوێنییەکان لە رێکەوتی ١٢ - ٠٤ - ٢٠٢١ لە کاژێر ١٢: ٠٠ی پاش نیوەڕۆ وەستێندرا".  بەڕێوەبەرایەتیی گشتیی حەج و عومرە دەڵێت، ئەو کۆمپانیایانەی تەندەر و رێنوێنییەکانیان وەرگرتووە و مامەڵەکانیان تەواوکردووە، تەنیا ئەوان مافی گەشتکردن و گواستنەوەی عومرەکارانیان ھەیە لە ھەرێمی کوردستان، "بە پێچەوانەوە ھەر کۆمپانیایەک بەدەر لە رێنوێنییەکان سەرپێچی بکات، رووبەڕووی سزای یاسایی دەکرێتەوە".