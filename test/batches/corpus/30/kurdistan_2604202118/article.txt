رەجەب تەیب ئەردۆغان، سەرۆککۆماری تورکیا لە کۆنگرەیەکی رۆژنامەڤانیدا باسی لەو ئۆپەراسیۆنە کرد کە رۆژی ٢٣ی ئەم مانگە سوپای وڵاتەکەی بە پاساوی رووبەڕووبوونەوەی پەکەکە دەستیپێکردووە و ناویان ناوە "چڕنووکی هەورەبروسکە".  خولوسی ئاکار، وەزیری بەرگریی تورکیا رۆژی یەکشەممە گیانلەدەستدانی ٣١ گەریلا و برینداربوونی ٦ سەربازی سوپای وڵاتەکەی راگەیاند.، بە گوتەی سەرۆککۆماری تورکیا، ئەمڕۆ دوو لەو بریندارانە گیانیان لەدەستداوە.  لە بەرامبەردا ناوەندی چاپەمەنیی هەپەگە بڵاویکردووەتەوە: "گەریلاکانمان لە ناوچەی مێرڤانۆس لە ئاڤاشین ژمارەیەک سەربازیان کردە ئامانج، کە دەیانویست لەسەر گردی شەهید سەردار جێگیربن. لە ئەنجامدا ٦ سەربازی سوپای داگیرکاری تورک کوژران".     رەجەب تەیب ئەردۆغان لەبارەی ئۆپەراسیۆنەکە دەڵێت، "هه‌روه‌ك چۆن سنووره‌كانمان له‌گه‌ڵ عێراق و سووریا له گێچه‌ڵی رێكخراوه تیرۆریستییه‌كان پاككرده‌وه، له ده‌ره‌وه‌ی سنووره‌كانیشمان رێگه به پێكهاته‌ی تیرۆریستی ناده‌ین. هەرچەندە هێشتا کەسانێک هەن کە لە هەستیاری و پێداگریی ئێمە لەم بابەتە تێناگەن، بەڵام لە گۆڕەپان و سەر مێزی دیالۆگدا وادەکەین هەمووان راستییەکان قبووڵ بکەن".