رۆژی چوارشەممە ٢١ - ٠٤ - ٢٠٢١ مەسرور بارزانی، سەرۆکی حکومەتی هەرێمی کوردستان پێشوازیی لە ستاڤرۆس کریمیس، کۆنسوڵی گشتیی نوێی یۆنان لە هەولێر کرد و "پیرۆزبایی دەستبەکاربوونی کرد و هیوای سەرکەوتنی بۆ خواست لە کاری تازەیدا" و  دووپاتیشی کردەوە کە هەرێمی کوردستان، پێشوازی لە پەرەپێدانی پەیوەندییەکانی لەگەڵ یۆنان دەکات.  بەپێی راگەیێندراوی حکومەتی هەرێمی کوردستان، کۆنسوڵی گشتیی یۆنان وێڕای ئاماژەدان بە پەیوەندیی دۆستانە و مێژوویی نێوان یۆنان و هەرێمی کوردستان، جەختی لەوە کردووەتەوە کە "هەرێمی کوردستان، پێگەیەکی گرنگی هەیە و فاکتەرێکی سەقامگیرییە لە ناوچەکەدا".  هاوکات ستاڤرۆس کریمیس ئامادەیی وڵاتەکەشی بۆ بەهێزکردنی پەیوەندییەکان لەگەڵ هەرێمی کوردستان لە هەموو بوارەکاندا دەربڕیوە.