رووداوەکە شەوی پێنجشەممە ١٥ی نیسانی ٢٠٢١ لە شارۆچکەی جزیری سەر بە پارێزگای شرناخ روویداوە.  هۆگر موباریز کە بەکارهێنەری ماددەی هۆشبەرە، ماوەیەک بەر لە ئێستا لە هاوژینەکەی جیابووەتەوە و نزیکەی یەک ساڵە چارەسەری دەروونی وەردەگرێت، شەوی رابردوو لە پارکی "برجابەلەک" کوڕە ٣ ساڵانەکەی خۆی دەبینێت کە ناوی کەمال موباریز - ە و لە پارک یاری دەکات، کوڕەکەی دەبات و فڕێیدەداتە نێو ئاوی رووباری دیجلە.  ئەو کەسانەی رووداوەکە دەبینن منداڵەکە رزگار دەکەن و تیمەکانی تەندروستیی ١١٢ و پۆلیس ئاگاداردەکەنەوە. باوکی منداڵەکەش لەلایەن تیمەکانی پۆلیسەوە دەستبەسەر کرا.  دوای رزگارکردنی، منداڵەکە بۆ نەخۆشخانەی جزیر گوازرایەوە، کە بەگوێرەی زانیارییەکان دۆخی تەندروستیی ناجێگیرە. هەر بەو هۆیەوە دواتر گوازراوەتەوە بۆ نەخۆشخانەیەکی ئامەد.