لە راگەیێندراوی سەرۆکایەتیی حکومەتی هەرێمی کوردستاندا هاتووە، دەزگای خێرخوازیی بارزانی لە چوارچێوەی پرۆژەی "چاودێریی ئازیزان"دا بڕی زیاتر لە ١٣ ملیۆن دۆلاری وەكو دیاری و جەژنانە بەسەر زیاتر لە ١٥ هەزار منداڵانی بێباوك لە هەرێمی کوردستان دابەشكردووە.  لەبارەی ئەو هاوکارییانەی دەزگای خێرخوازیی بارزانی، وەکو لە راگەیێندراوی سەرۆکاتیی حکومەت هاتووە، مەسرور بارزانی، سەرۆکوەزیرانی هەرێمی کوردستان دەستخۆشی لە رێکخەرانی پڕۆژەکە کرد کە بە هاوکاری مانگیی سووری ئیماراتی و هەندێک لە سەرمایەدارانی کوردستاندا ئەنجام دەدرێت.  لە بەشێكی دیکەی راگەیێندراوەکەدا هاتووە، مەسرور بارزانی هیوای خواستووە پڕۆژەکە فراوان ببێت کە هەموو منداڵێکی بێناز و ئازیز، بەتایبەتی منداڵانی شەهیدان بگرێتەوە. هەروەها جگە لە هاوكاریی ماددی، لایەنی پەروەردەیی منداڵانیش لەخۆبگرێت و منداڵەکان لەسەر هزری نیشتمانپەروەری و مرۆڤدۆستی پەروەردە بکرێن.   هەروەها پێشتریش سەرۆکی حکومەتی هەرێمی کوردستان بەبۆنەی جەژنی رەمەزانی پیرۆزەوە پەیامێکی بڵاوکردەوە و جگە لە پیرۆزبایی جەژن دەڵێت "هیوادارم ئەم جەژنە هاندەری ئاشتەوایی بێت لەنێوان پێکهاتە جیاوازەکان".  دەقی راگەیێندراوی سەرۆکایەتیی حکومەتی هەرێمی کوردستان:  دوای ئەوەی لە مانگی رەمەزانی پیرۆزدا، دەزگای خێرخوازیی بارزانی لە چوارچێوەی پرۆژەی (چاودێری ئازیزان)دا بڕی زیاتر لە ١٣ ملیۆن دۆلاری وەكو دیاری و جەژانانە بەسەر زیاتر لە ١٥ هەزار  منداڵانی بێباوك لە سەرتاسەری هەرێمی کوردستان دابەش كرد، سەرۆکی حکومەتی هەرێمی کوردستان مەسرور بارزانی، لە وتەیەکدا دەستخۆشی لە ڕێکخەرانی پڕۆژەی چاودێری ئازیزانی دەزگای خێرخوازیی بارزانی کرد کە بە هاوکاری مانگیی سووری ئیماراتی و هەندێک لە سەرمایەدارانی کوردستاندا ئەنجام دەدرێت.  سەرۆکی حکومەت هیوای خواست، پڕۆژەکە  فراوان ببێت کە هەموو منداڵێکی بێناز و ئازیز، بەتایبەتی منداڵانی شەهیدان بگرێتەوە. هەروەها جگە لە هاوكاری ماددی، لایەنی پەروەدەیی منداڵانیش لەخۆبگرێت و منداڵەکان لە سەر هزری نیشتمانپەروەری و مرۆڤدۆستی پەروەردە بکرێن.   دواتر سەرۆکی حکومەت، لە ڕێگەی چەند پەیوەندییەکی تەلەفۆنییەوە، جەژنی رەمەزانی لە ژمارەیەک منداڵی بێباوك و كەسوكاریان پیرۆز كرد.