ئەمڕۆ دووشەممە ١٩ - ٠٤ - ٢٠٢١ گەنجێکی ٢٢ ساڵان بەناوی هەژار ئیبراهیم لە پێشانگەیەکی ئۆتۆمبێل کارەبا دەیگرێت، عیرفان عەلی، کارگێڕی سەنتەری فریاکەوتنی خێرای سلێمانی بە تۆڕی میدیایی رووداوی راگەیاند، "دوای بیستنی هەواڵەکە دەستبەجێ ئەمبوڵانسمان بۆ پێشانگەکە ناردووە و لەکاتی گواستنەوەی بۆ نەخۆشخانەی شار گیانی لەدەستداوە".  بە گوتەی ئەرکان عەلی، پەیامنێری رووداو کێشەیەکی کارەبایی لە پێشانگەکە هەبووە و هەژاریش وەکو شاگردێک لەوێ کاری کردووە، دەوروبەری کاژێر ٠٣: ٠٠ بوو کە کارەبا دەیگرێت و دواتر گیانی لەدەستدا.