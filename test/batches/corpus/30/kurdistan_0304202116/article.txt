لە پەیامەکەی سەرۆک مەسعود بارزانیدا هاتووە، "هیوادارم ئەو بۆنەیە ببێتە هۆی بەدیهاتنی برایەتی، تەبایی و سەقامگیری و، نەمانی یەكجارەكیی هزری تیرۆر و توندڕەویی. "  کریستیانەکان دوو جەژنی سەرەکییان هەیە، جەژنی لەدایکبوونی مەسیح، هەروەها جەژنی قیامە کە گرنگترین و گەورەترین جەژنی کریستیانەکانە و ساڵانە دەکەوێتە وەرزی بەهارەوە. ئەوان دوای ٥٠ رۆژ بەڕۆژووبوون، جەژن دەگێڕن.  سەرۆک مەسعود بارزانی ئاماژە بەوەشدەکات، هیوادارە ئەو بۆنەیە "كۆتایی بە نەهامەتییەكانی خوشك و برا مەسیحییەكان و پێكهاتەكانی دیکە لە عێراق و ناوچەكەدا بێت و هەموو لایەك بە ئاشتی و ئازادی لەگەڵ یەكدیدا بژیین. "  هاوکات مەسرور بارزانی، سەرۆکوەزیرانی هەرێمی کوردستان لە پەیامێکدا دەڵێت، "هیواخوازم خوای مەزن، نزا و رۆژوویان قبووڵ بکات و رۆژانی جەژنیش بە شادی و ئارامی بەسەرببەن. "  لەم بۆنە پیرۆزەدا، جەخت لە پەرەپێدان و بەهێزترکردنی کولتووری بەیەکەوەژیانی ئایینی و لێبوردەیی کە سیمایەکی جوان و گرنگیی هەرێمی کوردستانە دەکەینەوە، خوازیارم گیانی بەیەکەوەژیان و تەبایی و برایەتی لەنێو تەواوی گەلان و شوێنکەوتووانی ئایینە جیاوازەکان، زیاتر گەشە بسێنێت و مرۆڤایەتی پێ بنێتە قۆناخێک کە دوور بێت لە هەموو تووندڕەوی و نەهامەتییەک. "