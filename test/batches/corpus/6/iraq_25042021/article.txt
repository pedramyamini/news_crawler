چەند سەرچاوەیەکی پزیشکی بڵاویانکردەوە، بۆری گەیاندنی ئۆکسجین لە نەخۆشخانەی ئیبن ئەلخەتیب لە نزیک بەرزە پردی دیالە لە باشووری بەغدا تەقیوەتەوە.  هەر ئەو سەرچاوانە هۆکاری ئەو هەموو قوربانییە دەگەڕێننەوە بۆ کەمتەرخەمی لە جێبەجێکردنی مەرجەکانی سەلامەتی و دەڵێن، سیستەمی ئاگرکوژێنەوەی نێو نەخۆشخانەکە کاری خۆی نەکردووە تاوەکو تیمەکانی ئاگرکوژێنەوە گەیشتوون.  سەرچاوەکان لەنێو بەرگریی شارستانی بەغدا بڵاویانکردووەتەوە، یەکەکانیان توانیویانە زیاتر لە ٢٠ تیمی ئاگرکوژێنەوە رەوانەی نەخۆشخانەکە بکەن، لە ١٢٠ نەخۆش ٩٠ نەخۆشیان لە ئاگرەکە پاراستووە.  بەشێک لە قوربانییەکان کە خۆیان ئۆکسجینی دەستکردیان بەستووە، لەکاتی گواستنەوەیان و بەهۆی هەڵمژینی دووکەڵی ئاگرەکە گیانیان لەدەستداوە.   بەڕێوەبەرایەتیی بەرگریی شارستانیی عێراق، لە راگەیێندراوێکدا رایگەیاند، "ئاگرەکە هێندە گەورە بوو زیاتر لە ٢٠ تیمی ئاگرکوژێنەوە بەشداربوون لە کوژاندنەوەی. "  نێچیرڤان بارزانی، سەرۆکی هەرێمی کوردستان رایگەیاند، "لايه‌نه په‌يوه‌نداره‌كان ده‌بێ هۆكاره‌كانى كه‌وتنه‌وه‌ى ئاگره‌كه ئاشكرا بكه‌ن و لێچينه‌وه له هه‌ر كه‌مته‌رخه‌مييه‌كدا بكرێت و له هه‌موو شوێنێك ئه‌وپه‌ڕى ڕێكاره‌كانى سه‌لامه‌تى بگيرێنه‌به‌ر بۆ ئه‌وه‌ى جارێكى ديكه رووداوى وا دڵته‌زێن له هيچ شوێنێكى وڵات دووباره نه‌بنه‌وه".  لەبارەی ئاگرکەوتنەوەکەوە مستەفا کازمی، سەرۆکوەزیرانی عێراق رایگەیاند، رووداوی لەو شێوە بەڵگەیە لەسەر بوونی کەم و کورتی بۆیە داوا دەکەن بەپەلە لێکۆڵینەوە لە رووداوەکە بکرێت.