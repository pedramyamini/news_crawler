وەزارەتی تەندروستیی عێراق رایدەگەیێنێت، لە ٢٤ کاژێری رابردوودا ٣٢ هەزار و ٣٩٩ پشکنینی کۆرۆنا لە عێراق و هەرێمی کوردستان کراون، کە ئەنجامی پشکنینی چوار هەزار و ٢٣ کەسیان پۆزەتیڤ بوون، هاوکات ژمارەی گیانلەدەستدان بە کۆرۆنا ١٦ هەزار کەسی تێپەڕاندووە.  لە راگەیێندراوی وەزارەتی تەندروستی و ژینگەی عێراقدا ئاماژە بەوە کراوە "شەش هەزار و ١٩٨ تووشبووی دیکەی کۆرۆنا چاکبوونەتەوە، هەروەها ٣٤ تووشبووی دیکەی کۆرۆنا گیانیان لەدەستداوە، تاوەکو ئێستاش ٤٩١ هەزار و ٤٥٢ کەس لە عێراق و هەرێمی کوردستان پێکوتەی کۆرۆنایان وەرگرتووە".  وەزارەتی تەندروستیی عێراق ئەوەشی خستووەتەڕوو "لە هەرێمی کوردستان ٨٥٨ تووشبووی دیکەی ڤایرۆسی کۆرۆنا تۆمارکراون، ٨٠٩ تووشبووی دیکەی پێشووی ڤایرۆسەکەش چاکبوونەتەوە، هەروەها هەشت تووشبووش گیانیان لەدەستداوە".  تاوەکو ئێستا یەک ملیۆن و ١٤٦ هەزار و ٩٤٨ کەس لە عێراق و هەرێمی کوردستان تووشی کۆرۆنا بوون، یەک ملیۆن و ٥٦ هەزار و ٨٨٥ لەو تووشبووانە چاکبوونەتەوە، ١٦ هەزار و ٢٩ تووشبووش گیانیان لەدەستداوە.