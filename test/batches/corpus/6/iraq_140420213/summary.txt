لە ١١ی ئەم مانگە یەکەم کاروانی ڤاکسینی فایزەر - بایۆنتێک گەیشتە بەغدا کە ٤٩ ھەزار ژەمە ڤاکسین بوو، وا بڕیارە لەمەودوا ھەموو ھەفتەیەک ٤٩ بۆ ٥٠ ھەزار لە ڤاکسینی فایزەر بگاتە عێراق. جیاوازیی ڤاکسینی فایزەر لەگەڵ ئەسترازێنیکا و سینۆفارم ئەوەیە کە دەبێت لە شوێنێکی زۆر سارد ھەڵبگیرێت کە پلەی گەرمی تێیدا لانیکەم ٧٠ پلە ژێر سفری سەدی بێت، وەزارەتی تەندروستیی عێراقیش بۆ ئەم ڤاکسینە ساردکەرەوەی تایبەتی لە دەرەوە ھاوردە کردووە.