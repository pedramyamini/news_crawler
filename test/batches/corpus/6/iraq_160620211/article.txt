بەپێی راگەیێندراوێکی پۆلیسی پارێزگای موسەننا، دوای تێپەڕبوونی ٢٠ کاژێر بەسەر تاوانی دەستدرێژیکردنە سەر منداڵێکی شەش ساڵان، تۆمەتبارەکە لەلایەن پۆلیسەوە دەستگیرکراوە.  پۆلیس روونیدەکاتەوە، بنکەی پۆلیسی شۆڕشی بیستی سەر بە پۆلیسی رومێسە، ئاگادار کراوەتەوە لەلایەن هاوڵاتییەکی ژنەوە بە ناوی (ر. ه. ص)، بەوەی منداڵەکەی بەناوی (ع. ح. م) کە تەمەنی شەش ساڵانە، رووبەڕووی دەستدرێژیی سێکسی بووەتەوە لەلایەن کەسێکی نەناسراو، کاتێک کە بۆ کڕینی کەرەستەی خۆراک بۆ دووکانێکی ناردووە.  وەک لە راگەیێندراوەکەدا هاتووە، دوای چڕکردنەوەی هەوڵەکان و گرتنەبەری رێکاری پێویست و رەزامەندی دادوەر، شوێن و کەسی تۆمەتبار دەستنیشانکراوە و لە بۆسەیەکدا تۆمەتبارەکە بەناوی (ط. ع. ن) دەستگیرکراوە، کە تەمەنی ٢٧ ساڵە و دانیشتووی گەڕەکی قەزای وەرکایە.  پۆلیسی پارێزگای موسەننا ئاماژەی بەوەکردووە، تۆمەتبارەکە دانی بە تاوانەکەی داناوە و وتەکانی وەرگیراون، لەلایەن دادوەریی بنکە پەسندکراون، بەرزکراوەتەوە بۆ ئەوەی سزای یاسایی خۆی وەربگرێت.