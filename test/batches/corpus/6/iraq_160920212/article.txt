رۆژی پێنجشەممە ١٦ی ئەیلوولی ٢٠٢١ دەسەڵاتی فڕۆکەوانیی ئێران لە بەیاننامەیەکدا رایگەیاند، چەند جارێک هۆشدارییان داوە بە کۆمپانیای هێڵی ئاسمانیی عێراقی کە بلیت بە خەڵک نەفرۆشێت تاوەکو خەڵکەکە ڤیزەی عێراقی پێنەدرێت، بەڵام بەهۆی پابەندنەبوونی بە هۆشدارییەکانیان، گەشتەکانی کۆمپانیاکەیان راگرتووە.  بەپێی زانیارییەکان، رۆژی ١٧ی ئەیلوولی ٢٠٢١ سەرجەم گەشتەکانی (هاتن و چوون)ی ئەو کۆمپانیایە هەڵدەوەشێندرێنەوە و پێویستە لەسەر کۆمپانیاکەش بە خێرایی قەرەبووی ئەو کەسانە بکاتەوە کە بلیتی گەشتکردنیان کڕیوە.  دەسەڵاتی فڕۆکەوانیی عێراقی رایگەیاندووە، پێویستە سەرجەم زیارەتکاران بەر لە گەشتکردنیان بۆ عێراق ڤیزەی دەستەی گەشتیاری وەربگرن.