بەپێی راگەیێندراوێکی نووسینگەی سەرۆکوەزیرانی عێراق، لە کۆبوونەوەی رۆژی سێشەممەی ئەنجوومەنی وەزیران چەند بڕیارێک پەسندکراون، لەوانە: رەزامەندی لەسەر گرێبەستەی کۆمیسیۆنی باڵای سەربەخۆی هەڵبژاردنەکان بۆ ئەوەی راستەوخۆ گرێبەست بکات لەگەڵ چاپخانەی تۆڕی میدیایی عێراق بۆ چاپکردنی تۆمارەکانی کۆتایی دەنگدەرانی گشتی و تایبەتی و کارتی دەنگدەران و پۆستەری تۆماری دەنگدەران.   یەکێکی دیکە لە بڕیارەکان پێدانی دەسەڵات بە کۆمیسیۆنی باڵای سەربەخۆی هەڵبژاردنەکان، بۆ ئەوەی گفتوگۆ و گرێبەستی راستەوخۆ بکات لەگەڵ کۆمپانیایەکی جیهانیی رەسەن بۆ چاپ و ئامێری کاخەزی دەنگدان و فۆرمی هەڵبژاردنی پەرلەمانی عێراق ٢٠٢١.  هەروەها ئەنجوومەنی وەزیران بڕیاریدا هاوکاریی پاراستنی و چاودێریی کۆمەڵایەتی لە سەرەتای ساڵی دارایی زیادبکرێت بەم شێوەیە:  خێزانێکی یەک کەسی ١٢٥ هەزار  خێزانێکی دوو کەسی ١٧٥ هەزار دینار  خێزانی سێ کەسی ٢٢٥ هەزار دینار   خێزانی چوار کەسی ٢٧٥ هەزار دینار   خێزانێکی یەک کەسی ١٢٥ هەزار دینار  خێزانێکی دوو کەسی ٢٠٠ هەزار دینار  خێزانێکی سێ کەسی ٢٧٥ هەزار دینار  خێزانێکی چوارکەسی ٣٢٥ هەزار دینار   هەروەها لە کۆبوونەوەکەدا راسپاردەی ئەنجوومەنی وەزاریی وزە (٦٣ی ساڵی ٢٠٢١) پەسندکرا، کە بەم شێوەیە:  وەزارەتی نەوت / کۆمپانیای دابەشکردنی بەرهەم نەوتییەکان بەردەوام دەبێت لە پێدانی وزەی رادەستکراو بە هەردوو کۆمپانیای (کار و قەیوان) تاوەکو ١ی حوزەیرانی ٢٠٢١ لەگەڵ بەردەوام بوو لە پێدانی بەهای سووتەمەنی و گواستنەوە، ئەوەشی پەیوەستە بە کۆمپانیای کار تاوەکو ١ی حوزەیران، ئەو پارەیەش لە شایستەکانی وەزارەتی کارەبا دەبڕدرێت لە چوارچێوەی بودجەی ساڵی ٢٠٢١ دا.  زیادکردنی بڕی وزە، بەپێی گرێبەستی واژۆکراو لەگەڵ کۆمپانیای قەیوان بۆ ئەوەی بکرێتە (٣٠٠+١٠ %) مێگاوات، کە پێشتر (١٥٠+ ٢٠ %) مێگاوات بووە، بەپێی پێناسی یەکەی وزە لەنێویاندا وزەی بەکارخستن بەپێی هاوکێشەی نرخی پشت پێبەستراو هاوردەکردنی وزە لە ئێران (Take and Pay).  کۆمپانیا حکومییەکانی سەر بە وەزارەتی کارەبا بابەتەکانی بڕی باجی کەڵەکەبوو لەسەر کۆمپانیای قەیوان لە ئەستۆ دەگرن، ئەمەش بەپێی گرێبەستێک لە نێویاندا رێکدەخریت.