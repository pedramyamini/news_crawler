ئەو وڵاتانەی خراونەتە لیستی ناوەندەکە کە نابێت سەگیان لێ هاوردە بکرێت، بریتین لە: عێراق، میسر، جەزائیر، لیبیا، مەغریب، سوودان، باشووری سوودان، تونس، ئوردن، کوێت، لوبنان، عومان، قەتەر، سعودیە، ئیمارات، یەمەن، لەگەڵ وڵاتانی دیکەی ئەفریقی و ئاسیایی.  بڕیاری قەدەخەی هاوردەکردنەکە بۆ ئەمریکا "کاتییە" و لە ١٤ی تەمموزی داهاتوو دەخرێتە بواری جێبەجێکردنەوە.   ناوەندی کۆنترۆڵکردنی نەخۆشییەکان و خۆپارێزی ئەمریکی (CDC) ئاماژەی بەوەکردووە، بڕیاری کاتیان بۆ هاوردەکردنی قەدەخەی سەگ لە ١١٣ وڵاتی جیهان داوە، ئەمەش بەهۆی بڵابوونەوەی نەخۆشیی لە نێو سەگەکاندا.  ناوەندەکە دەشڵێت،  هەندێک هەڵاوێردنی تایبەتیان دەبێت بۆ ئەو کەسانەی دەیانەوێت سەگ لەو وڵاتانە هاوردە بکەن، بەڵام دەبێت لایەنیکەم ٣٠ رۆژ بەر لە گەیشتنی ئەو سەگانە بۆ ئەمریکا، ئاگادار بکرێنەوە.    ئەو ناوەندە ئەمریکییە، تێبینی ئەوەی کردووە  ساڵی رابردوو نەخۆشی لە نێو سەگ لە وڵاتانە بەشێوەیەکی مەترسیدار زیادیکردووە، بۆیە ئەمە وایکردووە لە کۆتاییدا بڕیاری قەدەخەکردنی هاوردەکردنیان بدات. لەگەڵ ئەوەشدا هەندێک بڕوانامەی ساختەی ڤاکیسنکردنی سەگیش دەستیان بەسەرداگیراوە.