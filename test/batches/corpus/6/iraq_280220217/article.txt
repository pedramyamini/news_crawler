غانم ئەلعەفیان، ئەندامی شانەی قەیرانەکانی ئەنبار بە تۆڕی میدیایی رووداوی راگەیاند، لە گوندی مودهەمی قەزای حەدیسەی پارێزگای ئەنبار لەکاتی  ئۆپەراسیۆنێکی سەربازیدا، ئۆتۆمبێلێکی مۆدێل کۆن کە لە پەناگەیەک بە بۆمبڕێژکراوی بەجێهێڵدرابوو، لەو کاتەدا هێزەکانی حەشدی هۆزەکان و حەشدی شەعبی و سوپا خەریکبوون دەیانپشکنی، پێیاندا تەقیوەتەوە و لە ئەنجامدا شەش چەکداری حەشدی هۆزەکان و سوپا کوژراون و ژمارەیەکی دیکەش برینداربوون، کە برینی هەندێکیان سەختە.  لای خۆیەوە شانەی راگەیاندنی ئەمنی لە راگەیێندراوێکدا بڵاویکردەوە، هێزێکی لیوای ٨ی پیادەی سوپای عێراقی و حەشدی هۆزەکان لەو کاتەی سەرقاڵی پووچەڵکردنەوەی ئۆتۆمبێلێکی بۆمبڕێژکراو بوون، ئۆتۆمبێلەکە تەقیوەتەوە و بەهۆیەوە سەربازێکی لیوای ٨ی پیادە کوژراوە و پێنجی دیکەش برینداربوون، هەروەها شەش چەکداری حەشدی حەدیسەش کوژراون و ٢ی دیکەش برینداربوون.