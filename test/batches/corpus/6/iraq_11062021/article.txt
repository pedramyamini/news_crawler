حەسەن نازم، وەزیری رۆشنبیریی عێراق سەردانی ناوچەیەکی بەغدا دەکات و لەوێ هاووڵاتییەک باسی گوزەران و دۆخی خۆی دەکات و دەڵێت: '' من لە دایکبووی ساڵانی نەوەتەکانم و ٩ منداڵم هەیە و نزیکەی ٤ رۆژە...''، لەو کاتەدا وەزیری رۆشنبیری قسەکانی پێدەبڕێت و دەڵێت: '' چییە تۆ ڤیاگرا دەخۆی ''؟  ئەم قسانەی حەسەن نازم، وەزیری رۆشنبیریی عێراق کە لە هەمانکاتدا گوتەبێژی حکومەتیشە، کاردانەوەی زۆری بە دوای خۆیدا هێناوە لە سۆشیاڵمیدیا. کەسانێکی زۆر رەخنەیان لەو وەزیرە گرتووە بەوەی نەدەبوو لەکاتی ئەوەی هاووڵاتییەک دەردەدڵ و باسی گوزەرانی خۆی بکات، باسی ڤیاگرای لەگەڵ بکات و بە پێکەنینەوە وەڵامی بداتەوە.