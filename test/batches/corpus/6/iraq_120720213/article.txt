رووداوەکە پێشنیوەڕۆی ئەمڕۆ دووشەممە ١٢ - ٠٧ - ٢٠٢١ بووە، وەزارەتی ناوخۆی عێراق رایگەیاند، ئاگر لە باڵەخانەی وەزارەتی تەندروستی و ژینگەی عێراق لە بەغدا کەوتەوە و "ئێستاش تیمەکانی بەرگریی شارستانی باڵەخانەکەیان بە کارمەندان چۆڵکردووە و هەوڵی کوژاندنەوەی ئاگرەکە دەدەن. "  وەزارەتی ناوخۆی عێراق راگەیێندراوێکی لەبارەی رووداوەکە بڵاوکردووەتەوە و دەڵێت، تیمەکانی بەرگریی شارستانی ئێستا هەوڵی کوژاندنەوەی ئاگرەکە دەدەن کە ئەمڕۆ لە نهۆمی چوارەمی وەزارەتی تەندروستیی عێراق لە ناوچەی باب ئەلموعەزەم لە بەغدا کەوتەوە.