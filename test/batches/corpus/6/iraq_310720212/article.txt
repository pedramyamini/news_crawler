ئەمڕۆ شەممە ٣١ - ٠٧ - ٢٠٢١ حەسەن زەین عابدین، قایمقامی خورماتوو بە تۆڕی میدیایی رووداوی راگەیاند، "لەکاتی گەڕانەوەی کاروانێکی حەشدی شەعبی بۆ بارەگاکەیان لە سنووری زەرگە، بۆمبێکی چێندراویان پێدا تەقیەوە و بەھۆیەوە چەکدارێک گیانی لەدەستدا و یەکێکی دیکەش بریندار بوو".   قایمقامی خورماتوو ئاماژەی بەوەشدا، "دوای گەیشتنی ھێزێکی دیکە بۆ بەھاناچوونیان، بۆمبێکی دیکە تەقیەوە و بەھۆیەوە دوو چەکداری دیکە برینداربوون؛ بریندارەکانیش رەوانەی نەخۆشخانەی کۆماری لە خورماتوو کراون و دۆخی تەندروستییان ناجێگیرە".