ئەنجوومەنی وەزیرانی عێراق لە کۆبوونەوەی ئەمڕۆ خۆیدا ژمارەیەک بڕیاری پەسندکرد، لەوانە پەسندکردنی راسپاردەکانی ئەنجوومەنی راژەی وەزاری.   بەپێی راگەیێندراوێکی نووسینگەی سەرۆکوەزیرانی عێراق لە کۆبوونەوەی ئەمڕۆ سێشەممەی ئەنجوومەنی وەزیرانی عێراق، چەند بڕیارێک پەسندکراون لەوانە:  یەکەم: پەسندکردنی راسپاردەکانی ئەنجوومەنی وەزاریی وزە:  - واژۆکردنی پاشکۆی گرێبەستی دووەمی دابینکردنی وزەی کارەبا لە رێگەی هێڵی (خابات - قەرەقوش).  - کۆمپانیای گشتیی گواستنەوەی وزەی کارەبا / ناوچەی باکووری سەر بە وەزارەتی کارەبا بڕی باجی کەڵەکەبووی لە ئەستۆدایە، ئەمەش بە گرێبەستێک رێکدەخرێت لەگەڵ کۆمپانیاکەدا.   دووەم: رەزامەندیدان لەسەر:  - هەڵاوێردنی کڕینی مافی چاپ (CopyRight) و گرێبەستی کتێبی بیانی سەبارەت بە وەرگێڕان بۆ سەر زمانی نیشتمانی و بەرهەمهێنانی کاری سینەمایی، شانۆ و هونەری میللی بەپێی میکانزمی ئەو گرێبستە کراوە.  - پێدانی بەخششێکی دارایی بۆ فیلمە سینەماییەکانی: (رجل الخشب، ميسي بغداد، الامتحان، أوربا، الجنائن المعلقة)  - کارمەندانی وەزارەتی رۆشنبیری کرێی کارەکانیان پێدەدرێت لە وەرگێڕان، بەرهەمی سینەمایی، شانۆ، هونەری میللی پێدەدرێت لە چوارچێوەی بودجە و ئەو بەشانەی بۆیان تەرخان کراوە، دەبێت مەرجەکانی تێیدا بێت بەپێی ماددەی ٥٣ لە یاسای خزمەتی مەدەنی (٢٤ی ساڵی ١٩٦٠)ی هەموارکراو.