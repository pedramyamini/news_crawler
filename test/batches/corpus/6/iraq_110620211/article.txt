کۆلۆنێل واین مارۆتۆ، گوتەبێژی هێزەکانی هاوپەیمانیی نێودەوڵەتی لە تویتێکدا نووسیویەتی، "تاوەکو ئێستا لە مانگی حوزەیراندا، هاوپەیمانیی نێودەوڵەتیی دژی داعش و هاوبەشەکانمان ١٣ ئۆپەراسیۆنیان دژی داعش ئەنجامداوە و رێگرییان لە سێ کردەوەی تیرۆریستی کردووە کە بە نیازبوون دژی خەڵکی عێراق و سووریا ئەنجامیان بدەن. "  مۆرۆتۆ بە زمانی کوردیش تویتەکەی بڵاوکردووەتەوە و وێنەی ژنە پێشمەرگەیەکی لەگەڵدا هاوپێچ کردووە.   لە تویتێکی دیکەدا، گوتەبێژی هاوپەیمانیی نێودەوڵەتی باس لەوە دەکات، بە پشتبەستن بە زانیاریی هەواڵگری، ئاژانسی هەواڵگریی فیدراڵی و لێکۆڵینەوەکانی عێراق، لە بێستانێکی ناوچەی زەنبووری پارێزگەی سەڵاحەدین، چوار مووشەکی کاتیۆشا و سەکۆیەکی مووشەکهاوێژتنیان دۆزیوەتەوە.   بە گوێرەی شانەی راگەیاندنی ئەمنیی عێراق، مووشەکەکان لە شوێنێکی شاراوە ئامادەکرابوون و روویان کرابووە بنکەی سەربازیی بەلەد.  دوای دۆزینەوەیان مووشەکەکان، لەلایەن شارەزایانی پووچەڵکردنەوەی ماددە تەقەمەنییەکانەوە دوورخرانەوە.     وێنەی ئەو کچە پێشمەرگەیەی کە واین مارۆتۆ بڵاویکردووەتەوە