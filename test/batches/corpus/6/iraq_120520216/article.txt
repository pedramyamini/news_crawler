د. بەرهەم ساڵح، سەرۆککۆماری عێراق لە پەیامەکەیدا کە لە تویتەر بڵاویکردووەتەوە، رایگەیاندووە "به‌بۆنه‌ی جه‌ژنی رەمه‌زانه‌وه، پیرۆزبایی لە خۆتان و کەسوکارتان ده‌که‌م، به‌تایبه‌تی که‌سوکاری شه‌هیدان که رۆڵه‌کانیان بۆ سه‌رفرازیی گەل گیانیان به‌خت کرد".  لە کۆتایی پەیامەکەیدا سەرۆککۆماری عێراق نووسیویەتی "هیوادارم ئه‌م جه‌ژنه ببێته مایه‌ی گه‌ردن ئازادی و یەکڕیزی بۆ دابینکردنی ژیانێکی شایسته بۆ هاووڵاتییان. هەر لە جەژندا بن".  ئەمەش لەکاتێکدایە لە عێراق سبەینێ یەکەم رۆژی جەژنی رەمەزانە لای سوننە و ئایەتوڵڵا عەلی سیستانی، مەرجەعی باڵای عێراقیش دەڵێت، هەینی یەکەم رۆژی جەژنی رەمەزانە.