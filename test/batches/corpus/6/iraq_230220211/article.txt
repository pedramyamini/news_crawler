شەهید ئەحمەد، ئەندامی پێشووی ئەنجوومەنی پارێزگای زیقار بە تۆڕی میدیایی رووداوی راگەیاند: "ئێوارەی دوێنێ دووشەمە دانیشتووانی شاری ناسریە لە گۆڕەپانی حەبووبی دەستیان بە خۆپێشاندان كرد و داوایان لە سەرۆكوەزیرانی عێراق كرد لە ماوەی عەوت رۆژی دیكەدا پارێزگاری زیقار لە پۆستەكەی دوور بخاتەوە. "  هەروەها شەهید ئەحمەد گوتیشی: "لە خۆپێشاندانەكەدا بەریەككەوتن لەنێوان خۆپێشاندەران و هێزە ئەمنییەكاندا روویدا و بەهۆیەوە خۆپێشاندەرێكی ١٥ ساڵان كوژرا و شەش خۆپێشاندەر و ١٨ ئەندامی هێزە ئەمنییەكانیش بریندار بوون. "  بە گوتەی ئەو ئەندامەی پێشووی ئەنجوومەنی پارێزگای زیقار، خۆپێشاندەران داوای دورخستنەوەی پارێزگار، سزادانی بكوژانی خۆپێشاندەران و لێپێچینەوەی گەندەڵكاران دەكەن.  بەپێی داتا نافەرمیەكان لە سەرەتای دەستپێكردنی خۆپێشاندانەكانەوە لە شاری بەغداو پارێزگاكانی ناوەڕاست و باشووری عێراق لە كانوونی یەكەمی ٢٠١٩ وە تاوەكو ئێستا، نزیكەی ٦٠٠ كەس كوژراون و كردەوەكانی رفاندن، تیرۆركردن و دەستگیركردنی چالاكوانانیش بەردەوامە.