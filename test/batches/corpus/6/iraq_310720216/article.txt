فالح فەییاز، ئەمڕۆ شەممە، لە راگەیێندراوێکدا باسی لەوە کردووە، هێرشەکان "رژدمان دەکەن بۆ بنبڕکردنی ئەو شانانە بە پشتبەستن بە هەوڵی هەواڵگری پێشوەخت و بەهێزکردنی سیستمی ئاسایشی کۆمەڵایەتی. "  جەمال عەگاب، گوتەبێژی شانەی قەیران لە پارێزگای سەلاحەدین، شەوی رابردوو بە تۆڕی میدیایی رووداوی راگەیاند: "تیرۆریستانی داعش ئێوارەی ئەمڕۆ بە چەک هێرشیانکردە سەر پرسەیەک لە شارەدێی یەسریبی سەر بە بەلەد لە باشووری سەلاحەدین، دواتر هێزێکی ئەمنی گەیشتە شوێنی رووداوەکە بۆ گەڕان بەدوای چەکدارە هێرشکارەکانی داعش، بەڵام لەو کاتەدا نیشانشکێنەکانی داعش هێرشیانکردە سەر هێزە ئەمنییەکە؛ بۆیە بە تێکڕا لە هەردوو هێرشەکەدا سێ کەس شەهیدبوون و حەوت کەسی دیکەش برینداربوون؛ کە زۆربەیان کارمەندی فەوجی پۆلیسی ئامادەن لە سەلاحەدین. "  هاوکات شانەی راگەیاندنی ئەمنیی عێراق لە راگەیێندراوێکدا ئاماژەی بەوە کردووە، "هێرشێکی تیرۆریستی کرایە سەر پرسەیەک لە ناوچەی ئالبوجیل لە شارەدێی یەسریب لە پارێزگای سەلاحەدین؛ ئەو هێرشە تیرۆریستییە ژمارەیەک قوربانی لێکەوتەوە. "  قاسم گرێدی، فەرماندەی ئۆپراسیۆنەکانی لیوای ٤١ ـی حەشدی شەعبی بە تۆڕی میدیایی رووداوی راگەیاند، "هەندێک زانیاری سەرەتایی هەیە کە ئاماژە بۆ ئەوە دەکات یەکێک لە ئەندامانی ئەو چەتانە سەرکردەیەکە بەناوی ئەحمەد بڕنەو و ئەو سەرپەرشتیی کردەوەکان دەکات لەم سنوورە، ئێستا هێزە ئەمنییەکان دەستیانکردووە بە کۆنترۆڵکردنی ناوچەکە، لێکۆڵینەوەکان بەردەوامە و گەڕان بەدوای ئەنجامدەرەکان بەردەوامە. پشت بەخوا لە کاژێرەکانی داهاتوو ئەنجامی دەبێ. "  وردەکاریی هێرشەکە لە ڤیتییەکی هیوا حوسامەدین