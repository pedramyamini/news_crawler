ئەو سەرچاوەیە، کە نەیویست ناوی ئاشکرابکرێت بە تۆڕی میدیایی رووداوی راگەیاند: "کۆمیسیۆنی باڵای سەربەخۆی هەڵبژرادنەکان بۆ کۆتاییهێنان بە گرژییەکان هێزی ئەمنی بەکارهێناوە و دواتر بنکەکەی داخست، کە دەکەوێتە رۆژئاوای قەزای هیت".  سەرچاوەکە راشیگەیاند؛ لەو بنکەیە دەنگدەران تووشی شۆک بوون کە رێگەیان پێنادرێت دەنگبدەن لەکاتێکدا کارتی دەنگدانیان وەرگرتووەتەوە و کارتی دەنگدانی کۆنیشیان لەگەڵ خۆیان بردووە".  ئەمە لەکاتێکدایە، ئەمڕۆ لە چەند ناوەندێکی دەنگدان لە چەند پارێزگایەک باس لە کێشەی تەکنیکی کراوە لەوانە نەخوێندنەوەی پەنجەمۆر و لەکارکەوتنی ئامێرەکانی دەنگدان.