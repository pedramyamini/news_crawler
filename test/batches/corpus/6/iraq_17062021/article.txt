پۆلیسی کۆمەڵگەیی بەغدا لە وەزارەتی ناوخۆی عێراق دەڵێت باوکی کچە تەمەن ١١ ساڵانەکە ویستوویەتی کچەکەی بە کەسانێک بفرۆشێت لە هەولێر، بەڵام هەوڵەکە هەر لە بەغدا کۆتایی پێهێنرا و باوکی کچەکەیان دەستبەسەرکردووە و کچەکەشیان بردووەتە خانەی بێسەرپەرشتانی ئەعزەمییەی بەغدا دوای فەرمانی دادوەر بۆ ئەو مەبەستە.  ئاماژەی بۆ ئەوەشکردووە هەواڵ بە یەکێک لە بنکەکانی پۆلیسی تایبەت بە تووندوتیژی خێزانی دراوە، کە کچێکی ١١ ساڵان لە دەست کەسوکارەکەی هەڵاتووە، دوای ئەوەی زانیویەتی باوکی نیازی فرۆشتنی بە کەسانێک هەیە لە هەرێمی کوردستنن.  سەرچاوەیەک لە وەزارەتی ناوخۆی هەرێمی کوردستان بە تۆڕی میدیایی رووداوی  راگەیاند: "زانیارییمان لەسەر ئەو رووداوە نییە، ئەوی هەیە رووداوەکە هەمووی لەبەغدا بووە، تۆمەتبار و قوربانییەکە لە بەغدان و هیچیان نەهاتوونەتە هەولێر".