بەپێی راگەیێندراوێکی دەستەی حەشدی شەعبی، رۆژی دووشەممە ٢٩ی ئادار، لەکاتی راوەدوونانی چەکدارانی داعش لە باشووری رۆژئاوای سامەڕا، حەسەن محەممەد خەلیفە ئەسەدی، فەرماندەی فەوج لە لیوای ٣١٤ و راسم خریس سوڵتان ئەلحجامی، چەکدار لە لیوای ٣١٥ی حەشدی شەعبی کوژراون.  لە سەرەتای دروستبوونی حەشدی شەعبی لە ساڵی ٢٠١٤ وە تاوەکو ئێستا زیاتر لە هەشت هەزار چەکداری کوژران و زیاتر لە ٢٠ هەزار چەکداری دیکەشی برینداربوون.  ئەمەش وەکو فالح خەزعەلی، یەکێک لە فەرماندەکانی حەشدی شەعبی و ئەندامی پەرلەمانی عێراق و نوێنەری پارێزگای بەسرە ئێوارەی رۆژی یەکشەممە ٢٨ - ٠٣ - ٢٠٢١ لە کۆنگرەیەکی رۆژنامەڤانیدا لە تەلاری پەرلەمانی عێراق رایگەیاند.