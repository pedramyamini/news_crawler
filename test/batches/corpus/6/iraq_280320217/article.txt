فەرمانگەی لێکۆڵینەوەکان لە دەستەی دەستپاکیی عێراق لە راگەیێندراوێکدا رایگەیاند "دادگەی تاوانەکان لە واست، بەپێی ماددەی ٣٤٠ ـی یاسای سزاکان، سزای سێ ساڵ زیندانیی تووندی بەسەر بەڕێوەبەرێکی پێشووتری شارەوانییەکی پارێزگای واست سەپاند، دادگەکە بڕیاریشی دا سزادراوەکە ناچاربکرێت بڕی ئەو زیانەی کە شەش ملیار و ٢٠٠ ملیۆن دینارە، بۆ دەوڵەت ببژێرێت".  هەر لە راگەیێندراوەکەدا هاتووە "تاوانبارەکە لەو کاتەی بەڕێوەبەری شارەوانی بوو، پارچە زەوییەکی بە رووبەری ٢٤ دۆنم لە پارێزگای واست بە بێسوود لەڕووی ئابوورییەوە دەستنیشان کردووە، ئەوەش راست نییە، ئەو پارچە زەوییەش بەپێی بڕیاری ١١٧ ـی ساڵی ٢٠٠٠ تاپۆ کراوە".