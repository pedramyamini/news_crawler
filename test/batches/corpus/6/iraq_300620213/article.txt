وەزارەتی تەندروستی و ژینگەی عێراق، ئەمڕۆ چوارشەممە ٣٠ - ٠٦ - ٢٠٢١ لە راگەیێندراوێکدا رایگەیاند "ئەمڕۆ حەوت هەزار و ٣٠٠ تووشبووی دیکەی کۆرۆنا لە عێراق و هەرێمی کوردستان دەستنیشانکراون، هاوکات چوار هەزار و ٥٥٠ تووشبووی دیکەی پێشووی ڤایرۆسەکەش چاکبوونەتەوە، هەروەها ٣٠ تووشبووی دیکەش گیانیان لەدەستدا. تاوەکو ئێستاش ٨٩٦ هەزار و ٦٣ کەس لە عێراق و هەرێمی کوردستان پێکوتەی دژە کۆرۆنایان وەرگرتووە".  بەپێی راگەیێندراوی وەزارەتی تەندروستیی عێراق "ئەمڕۆ لە هەرێمی کوردستان ٧٢٣ تووشبووی دیکەی کۆرۆنا لە هەرێمی کوردستان تۆمارکراون، هاوکات ٥٤٩ تووشبووی دیکەی پێشووی ڤایرۆسەکە چاکبوونەتەوە و شەش تووشبووی دیکەش گیانیان لەدەستداوە".  تاوەکو ئێستا ملیۆنێک و ٣٤٥ هەزار و ٩٠٤ کەس لە عێراق و هەرێمی کوردستان تووشی کۆرۆنا بوون، ملیۆنێک و ٢٤٥ هەزار و ٥٢٨ لەو تووشبووانە چاکبوونەتەوە، واتە ٩٢.٥ % ی تێکڕای تووشبووان، هەروەها ٨٣ هەزار و ١٩٠ تووشبووی کۆرۆنا هێشتا چارەسەر وەردەگرن، ٦٢٩ لەو تووشبووانە لەژێر چاودێریی چڕدان، ١٧ هەزار و ١٨٦ تووشبووی کۆرۆناش گیانیان لەدەستداوە.