رۆژی پێنجشەممە ١٠ - ٠٦ - ٢٠٢١، لیوا یەحیا رەسووڵ، گوتەبێژی فەرماندەی گشتیی هێزە چەکدارەکانی عێراق رایگەیاند، مستەفا کازمی، فەرماندەی گشتیی هێزە چەکدارەکان بڕیاریداوە سنووری عێراق لەگەڵ سووریا تووندوتۆڵ بکرێت، هێڵی سنووری کامێرای لێزەری، ئامێری وزە و هێزی زیاتری سەربازیی بۆ دابینبکرێت.  گوتەبێژی فەرماندەی گشتیی هێزە چەکدارەکانی عێراق جەخت لەوە دەکاتەوە، بەردەوامن لە چڕکردنەوەی هەوڵە هەواڵگرییەکان و بەهێزکردنی هاوئاهەنگیی نێوان تەواوی دەزگا ئەمنی و هەواڵگرییەکان.  زۆرجار چەکدارانی داعش لە سنووری سووریاوە دزە دەکەنە نێو خاکی عێراق و پەلاماری هێزە ئەمنییەکان دەدەن؛ هاوکات هێزە ئەمنییەکانیش هەوڵەکانیان چڕکردووەتەوە بۆ بەهێزکردنی ناوچە سنوورییەکان و رێگریکردن لە دزەکردنی چەکداران.