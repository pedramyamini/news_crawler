زافر ئەلعانی، جێگری سەرۆكی لێژنەی پەیوەندییەكانی دەرەوەی پەرلەمانی عێراق بە تۆڕی میدیایی رووداوی راگەیاند: "بە ئامانجی بەهێزكردنی پەیوەندییەكانی نێوانیان و بونیادنانی بەرەیەكی سیاسی سەربەخۆ لە ناوچەكە، بڕیارە رۆژی پێنجشەممە ٢٥ - ٣ - ٢٠٢١ عەبدولفەتاح ئەلسیسی، سەرۆككۆماری میسر و شا عەبدوڵلا، پاشای ئوردن سەردانی عێراق بكەن و لەگەڵ مستەفا كازمی، سەرۆكوەزیرانی عێراق لە شاری بەغدا كۆببنەوە".   بەگوتەی ئەلعانی، لە كۆبوونەوەی داهاتووی لوتكەی نێوان عێراق، میسر و ئوردن، گفتوگۆ لەسەر دۆسیەی سیاسی، ئابووری و ئەمنی دەكرێت و دەڵێت: "ئەو كۆبوونەوەیە تەواوكاری دوو كۆبوونەوەكەی پێشووی لووتكەیە، كە لە قاهیرە و عەمان کراون و لووتکەی سێیەمیش لە بەغدا بەڕێوەدەچێت".  تشرینی یەكەم  لە قاهیرە و ئابی ٢٠٢٠ لە عەمان كۆبوونەوەی لووتكە لە نێوان میسر و عێراق و ئوردن بەڕێوەچوو، لە كۆبوونەوەكاندا تیشك خرایە سەر فراوانكردنی هاریكاری ئابووری، بازرگانی و وەبەرهێنان لە نێوان هەرسێ وڵات، بەجۆرێك بەرژەوەندیی هاوبەش بەدیبێنێت و خزمەتی پرسە عەرەبییەكان بكات.