رووداوەکە لە نزیک مزگەوتی بوخاری گەڕەکی پەنجەعەلی بووە و ھێزە ئەمنییەکان دەستیان بە لێکۆلینەوە کردووە.   رائید عامر نوری، گوتەبێژی پۆلیسی کەرکووک بە تۆڕی میدیای رووداوی راگەیاند، "رووداوەکە بەھۆی کێشەیەکی کۆمەڵایەتییەوە بووە و ھەردوولا خزمی یەکدین و پێشتر کەسیان لەیەکدی کوشتووە، ئەمرۆش بۆ تۆڵەکردنەوە چەند چەکدارێکیان ھەڵیانکوتاوەتە سەر ئەو ماڵە و بە دەستڕێژی گوللە ئافرەتێکیان کوشتووە و ھاوژینەکەشی بەسەختی بریندار کراوە. "  لە بەشێکی دیکەی قسەکانیدا رائید عامر دەڵێت، "ئافرەتە کوژراوەکە دایکی دوو منداڵ و بکوژەکان ناسراون و بڕیاری دەستگیرکردنیان بۆ دەرچووە".