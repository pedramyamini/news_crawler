بە گوێرەی شانەی راگەیاندنی ئەمنیی عێراق، پرۆسەکە كاژێر ٠٢: ٠٠ ـی بەرەبەیانی شەوی شەممە هێزێكی سەر بە دەزگای ئاسایشی نیشتمانیی عێراق لە ناوچەی شەعب لە باكووری شاری بەغدا "رووبەڕووی بازرگانێكی مەترسیداری ماددە هۆشبەرەكان بوونەتەوە و كوشتوویانە. "  لە كاتی پۆسەی دەستگیركردنەكە، تاوانبارەكە نارنجۆكێكی تەقاندووەتەوە و بەهۆیەوە ئەفسەرێک بەناوی سەلمان داود میحاوی، كوژراوە و ئەفسەرێكی دیكەش برینداربوو.  شانەی راگەیاندنی ئەمنی هەروەها دەڵێت "هێزە ئەمنییەكان هەمیشە چاوكراوە دەبن لەپێناو پاراستنی كۆمەڵگەی عێراق و بەرەنگاربوونەوەی تیرۆر و تاوانی رێكخراو لە هەر كوێیەك بێت. "