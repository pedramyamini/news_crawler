وەزارەتی تەندروستی و ژینگەی عێراق رۆژی دووشەممە ١٢ - ٠٧ - ٢٠٢١ لە راگەیێندراوی رۆژانەیدا ئاماژەی بەوەش کردووە، نۆ هەزار و ١٤٩ تووشبووی دیکەی پێشووی کۆرۆنا چاکبوونەتەوە و تاوەکو ئێستاش ١٥٤ هەزار و ٦٤٩ تووشبوو لە عێراق و هەرێمی کوردستان پێکوتەی دژە کۆرۆنایان وەرگرتووە.  لە راگەیێندراوەکەی وەزارەتی تەندروستیی عێراقدا هاتووە، هەر لەو ماوەیەدا "لە هەرێمی کوردستان هەزار و ٣٦٨ تووشبووی دیکەی کۆرۆنا تۆمارکراون، ٧٩٧ تووشبووی دیکەی پێشوو چاکبوونەتەوە و چوار تووشبووی دیکەش گیانیان لەدەستداوە".  تاوەکو ئێستا ملیۆنێک و ٤٣٨ هەزار و ٥١١ تووشبووی کۆرۆنا لە عێراق و هەرێمی کوردستان تۆمارکراون؛ ملیۆنێک و ٣١٣ هەزار و ٥٥٢ لەو تووشبووانە چاکبوونەتەوە، واتە ٩١.٣ % ی تێکڕای تووشبووان، هەروەها ١٠٧ هەزار و ٣٦٧ تووشبووی کۆرۆنا هێشتا چارەسەر وەردەگرن، ٦٤٧ لەو تووشبووانەش لەژێر چاودێریی چڕدان، ١٧ هەزار و ٥٩٢ تووشبووی کۆرۆناش گیانیان لەدەستداوە.