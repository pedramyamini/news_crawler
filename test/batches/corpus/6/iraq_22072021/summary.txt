لەنێو گەرمایەکی تاقەتپڕوكێنی بەغدا، لەو كاتەی سەرقاڵە بە چاككردنەوەی هێڵەكانی كارەبای موەلیدەكەی كە تەزووی كارەبا دەداتە ٢٧٠ ماڵ لە ناوچەی سەدر لە بەغدا، عارەقە لە نێوچەوانی عەقیل حەسەن دەڕژێت؛ ئەو وەکو کارمەندێکی موەلیدە ئەهلییەکان، بەردەوام سەرقاڵی کار و ئەرکەکانیەتی. شارەزایەکی وزە لە واشنتن باس لەوە دەکات، لە عێراق ٤.٥ ملیۆن موەلیدە هەن و رۆژانە بەردەوام کار دەکەن.