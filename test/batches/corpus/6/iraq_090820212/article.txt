موقەدەم عامر نوری، گوتەبێژی پۆلیسی کەرکووک بە تۆڕی میدیایی رووداوی راگەیاند، "شەوی رابردوو هێزەکانی پۆلیسی فریاکەوتنی کەرکووک لە رووداوێکی کوشتن ئاگادارکرانەوە کە دوو کەس ژنێکیان کوشتووە، دواتر لە بۆسەیەکی هێزەکانی پۆلیسی فریاکەوتنی کەرکووک بەسەرپەرشتیی عەقید مازن غەریب هەردوو کەسەکە دەستگیرکران کە لە هەوڵدابوون دوای کوشتنی ژنێکی تەمەن ٣٢ ساڵان لە شوێنێک بیشارنەوە".  هاوکات سەرچاوەکی پۆلیس بە رووداوی گوت، "دوای ئاشکرابوون ئەو تاوانە لەو ماڵەی تێیدا نیشتەجێبوون لە گەڕەکی ئەسراو مەفقودین بڕێکی زۆری ماددەی هۆشبەر دەستی بەسەرداگیرا کە لە دانپێدانانی سەرەتایی دەرکەوت ئەو کەسانە بازرگانییان بە ماددەی هۆشبەرەوە کردووە. "