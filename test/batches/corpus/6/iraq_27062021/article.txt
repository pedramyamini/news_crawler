ستیفن هیکی، رۆڵێکی کارای گێڕا لە بەرەوپێشبردنی پەیوەندییەکان لەنێوان هەولێر و بەغدا، لە ناوەڕاستی ئەم مانگە لە چاوپێکەوتنێکی تایبەتدا لەگەڵ رووداو گەشبینی خۆی بە داهاتووی پەیوەندییەکانی نێوان هەردوولا دەربڕی،  بە گرنگیشی زانی "عێراق خاوەنی کوردستانێکی سەقامگیری و خۆشگوزەران بێت. ".  مارک ریچاردسن، مانگی داهاتوو دەستبەکاردەبێت، ریچاردسن پێشتر جێگری باڵیۆز بوو لە بەغدا، پێشووتریش کۆنسوڵی بەریتانیا بوو لە بەسڕە. چەندین پۆستی لە وەزارەتی دەرەوەی بەریتانیا وەرگرتووە، لەنێویاندا جێگری باڵیۆزی بەریتانیا لە سۆماڵ، سەرۆکی گرووپی لیبیا، راوێژکاری سیاسی لە باڵیۆزخانەی بەریتانیا لە کابوول.  ریچاردسن هەروەها سەرۆکی تیمی پرۆسەی ئاشتی رۆژهەڵاتی ناوەڕاست، جێگری باڵیۆزی بەریتانیا لە خەڕتووم، سکرتێری دووەمی سیاسی کۆمیسیۆنی باڵای بەریتانیا لە ئیسلام ئاباد، بەڕێوەبەری دیسکی جەبەلتاریق لە یەکێتیی ئەوروپا بووە. لە ٢٠١٤ ش تاوەکو ٢٠١٩ بەڕێوەبەری یەکەی سەقامگیری وەزارەتی دەرەوەی بەریتانیا بوو.