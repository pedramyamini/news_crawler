پرۆسەی دەنگدانی گشتیی بۆ هەڵبژاردنی ئەندامانی ئەنجوومەنی نوێنەرانی عێراق لە کاژێر ٠٧: ٠٠ی بەیانی ئەمڕۆ دەستیپێکرد، بەڵام پرۆسەکە لەگەڵ چەندین کێشە بەرەوڕوو بووەوە، لەوانەش وەستانی ئامێرەکانی دەنگدان و درەنگکردنەوەی بنکەکانی دەنگدان.  سەدر دەڵێت: "پاش ئەوەی هەواڵی لەکارکەوتنی ئامێری دەنگدانمان بەدەستگەیشتووە بەشێکیان لەلایەن پسپۆران چاککراوە، سوپاس بۆ کۆمسیۆن و سوپاس بۆ چاودێرانی نێودەوڵەتی".  هەر سەبارەت بە لەکارکەوتنی ئامێرەکانی دەنگدان، موقتەدا سەدر لە تویتێکدا گوتی: "لەکارکەوتن یان پەکخستنی ئامێرەکانی دەنگدان رووشاندنی پڕۆسەی دیموکراسییە".   موقتەدا سەدر، کە یەکێک بوو لەو سەرکردە عێراقیانەی کە هەر لە دوای کردنەوەی بنکەکانی دەنگدان دەنگی دا. هەر لە تویتەکەیدا داواکارییەکی هەیە و دەڵێت: "تاوەکو دەنگ نەدەی بنکەی دەنگدان جێمەهێڵە".