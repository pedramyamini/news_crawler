ئەمڕۆ دووشەممە ٠٧ - ٠٦ - ٢٠٢١ حەشدی شەعبی بە مەبەستی پشکنین و بەدواداچوون لە نزیک چەمی ئەڵوەند بوون، لەو کاتەدا تەقەیان لێکراوە و دوو چەکداریان بە ناوەکانی خەزیر عێدان عەباس و ئەسیر ئیبراهیم ئیسماعیل کوژراون. هەروەها چەکدارێکی داعشیش کوژراوە کە تاوەکو ئێستا ناسنامەی دیار نییە.  مەحموود سەنگاوی، بەرپرسی میحوەری گەرمەسێری وەزارەتی پێشمەرگە لەکاتی بەشداریکردن لە بەرنامەی "لەگەڵ رەنج"ـی تۆڕی میدیایی رووداو رایگەیاند، ئەمڕۆ لە ئاوایی شەفیق نزیک لە خانەقین رووبەڕووبوونەوە لەنێوان حەشدی شەعبی و داعش روویداوە، لە ئەنجامدا دوو کەس لە حەشدی شەعبی و چەکدارێکی داعش کوژراون.  مەحموود سەنگاوی لەبارەی شێوازی رووبەڕووبوونەوەکە دەڵێت، "دوو لیوای حەشدی شەعبی چوون، رەنگە داعشەکان چوار بۆ پێنج کەس بووبن، بەڵام دوو کەسیان لە حەشدی شەعبی کوشتووە. "