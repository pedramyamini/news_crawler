ئێوارەی ئەمڕۆ لە شاری بەغدا کوشتنی ئەفسەرێکی هەواڵگریی عێراق بەناوی مەحموود لەیس لە ناوچەی مەنسوور راگەیێندرا. پەیامنێری رووداو گوتی، ئەفسەرەکە پلەی موقەدەمی لە هەواڵگریی عێراق هەبووە و ئێوارەی ئەمڕۆ لە نزیک ماڵی ناسراوێکی لەلایەن کەسانی نەناسراوەوە کوژراوە.  بە گوتەی پەیامنێری رووداو، ئەفسەرەکە دوای تەقەلێکردنی بە برینداری گەیێنراوەتە نەخۆشخانەی یەرمووک و لەوێ گیانی لەدەستداوە.  بەگوێرەی هەندێک لە میدیاکان، مەحموود لەیس سوننە بووە و خەڵکی ناوچەی مەنسووری بەغدا بوو، بەرپرسی بەش بووە لە بەڕێوەبەرایەتی هەواڵگری.