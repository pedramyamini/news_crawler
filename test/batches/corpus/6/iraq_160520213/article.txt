وەزارەتی تەندروستی و ژینگەی عێراق لە راگەیێندراوی رۆژانەیدا لەبارەی ڤایرۆسی کۆرۆنا رایگەیاند "دوو هەزار و ٤٥٦ تووشبووی دیکەی کۆرۆنا لە عێراق و هەرێمی کوردستان دەستنیشانکران، پێنج هەزار و ٦٢٤ تووشبووی پێشووش چاکبوونەتەوە، هەروەها ٢٤ تووشبووی دیکەی ڤایرۆسەکەش گیانیان لەدەستداوە"  بەپێی راگەیێندراوەکە، تاوەکو ئێستاش ٤٧٥ هەزار و ٣٨١ کەس لە عێراق و هەرێمی کوردستان پێکوتەی دژە کۆرۆنایان وەرگرتووە.  وەزارەتی تەندروستیی عێراق ئاماژەی بەوە کردووە "ئەمڕۆ لە هەرێمی کوردستان ٤٩٩ تووشبووی دیکە کۆرۆنا دەستنیشانکران، ٧٨٧ تووشبووی پێشووی کۆرۆنا چاکبوونەوە و پێنج تووشبووی دیکەش گیانیان لەدەستدا".  تاوەکو ئێستا ملیۆنێک و ١٣٩ هەزار و ٣٧٣ کەس لە عێراق و هەرێمی کوردستان تووشی کۆرۆنا بوون، ملیۆنێک و ٤٥ هەزار و ٢٤٠ لەو تووشبووانە چاکبوونەتەوە، واتە ٩١.٧ % ی تێکڕای تووشبووان، هەروەها ٧٨ هەزار و ١٧٩ تووشبووی کۆرۆنا هێشتا چارەسەر وەردەگرن، ٤٥٦ لەو تووشبووانە لەژێر چاودێریی چڕدان، ١٥ هەزار و ٩٥٤ تووشبووی کۆرۆناش گیانیان لەدەستداوە.