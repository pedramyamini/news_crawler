وەزارەتی تەندروستی و ژینگەی عێراق، ئەمڕۆ یەکشەممە لە راگەیێندراوی رۆژانەی تایبەت بە ڤایرۆسی کۆرۆنادا ئاماژەی بەوەش کردووە، پێنج هەزار و ٣٩ تووشبووی پێشووی ڤایرۆسی کۆرۆنا چاکبوونەتەوە، تاوەکو ئێستاش ٥٢٧ هەزار و ١٥٩ کەس لە عێراق و هەرێمی کوردستان پێکوتەی دژە کۆرۆنایان وەرگرتووە.  بەپێی راگەیێندراوی وەزارەتی تەندروستیی عێراق، لە ٢٤ کاژێری رابردوودا "لە هەرێمی کوردستان ٧٤٧ تووشبووی دیکەی ڤایرۆسی کۆرۆنا دەستنیشانکراون، هاوکات ٧٧٦ تووشبووی پێشووی ڤایرۆسەکە چاکبوونەتەوە و ١٠ تووشبووی دیکەش گیانیان لەدەستداوە".  تاوەکو ئێستا ملیۆنێک و ١٦٧ هەزار و ٩٤٠ کەس لە عێراق و هەرێمی کوردستان تووشی کۆرۆنا بوون؛ ملیۆنێک و ٨١ هەزار و ٨٤٣ لەو تووشبووانە چاکبوونەتەوە، واتە ٩٢.٦ % ی تێکڕای تووشبووان، هەروەها ٦٩ هەزار و ٩٠٧ تووشبووی کۆرۆنا هێشتا چارەسەر وەردەگرن، ٤٧٤ لەو تووشبووانە لەژێر چاودێریی چڕدان، ١٦ هەزار و ١٩٠ تووشبووی کۆرۆناش گیانیان لەدەستداوە.