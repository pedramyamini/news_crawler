لیوا یەحیا رەسوول، گوتەبێژی فەرماندەی گشتیی هێزە چەکدارەکانی عێراق، ئەمڕۆ سێشەممە، لە هەژماری خۆی لە تویتەر رایگەیاند: "دەزگای دژەتیرۆر لە ئۆپەراسیۆنێکدا دوو تیرۆریستی چەتەکانی داعشیان لە ناوچەکانی ئەعزەمییە و حەی جیهاد لە بەغدا دەستگیرکرد، هەروەها پاڵەوانانی دژەتیرۆر لە ئۆپەراسیۆنێکی دیکەدا لە پارێزگاکانی دیالە و سەلاحەدین ٣ تیرۆریستی چەتەکانی داعش و داواکراویان دەستگیرکرد، هاوکات پاڵەوانانی دەزگای دژەتیرۆر تیرۆریستێکی دیکەی داعشیان لە شارۆچکەی فەللوجە لە پارێزگای ئەنبار دەستگیرکرد".  گوتەبێژی فەرماندەی گشتیی هێزە چەکدارەکانی عێراق راشیگەیاند: "هێزێکی فیرقەی ١٧ی پیادە بە هاوبەشی لەگەڵ تیمەکانی هەواڵگریی دژەتیرۆر و ئاسایشی نیشتمانی و هەواڵگری، هەڵمەتێکی گەڕان و پشکنینیان لە باشووری بەغدا ئەنجامدا، تێیدا حەشارگەیەکی چەتەکانی داعش دۆزرایەوە، کە تەرمێکی شیبووەوەی تیرۆریستی ناسراو بە ئەبو رەبیعی تێدا بوو، لەگەڵ ١١ گوللە هاوەن و بڕێک تەقەمەنی".