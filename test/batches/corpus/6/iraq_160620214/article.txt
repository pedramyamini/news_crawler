شانەی راگەیاندنی ئەمنی عێراق بڵاویکردەوە، ئەمڕۆ چوارشەممە تەقینەوەیەک لە نێو پاشماوەیەکی جەنگی لە نزیک کارگەی چیمەنتۆ لە رۆژئاوای پارێزگای کەربەلا (لە سنووری جیاکەرەوەی نێوان ئەنبار و کەربەلا) روویداوە.   بەپێی زانیارییە سەرەتاییەکان هاووڵاتییەک گیانی لەدەستداوە و یەکێکی دیکەش برینداربووە کە سەرقاڵی گەڕان بوونە لە نێوان پاشماوەی کۆنەکان، بەبێ ئەوەی زانیاریان هەبێت، پاشماوەی جەنگی لەو شوێنەدا هەیە.  شانەی راگەیاندنی ئەمنی عێراق ئاماژەی بەوەداوە تیمە هاوبەشەکانی بەرگریی شارستانی و دەزگا ئەمنییەکان چوونەتە شوێنی رووداوەکە و رێکاری پێویست گیراوەتەبەر بۆ دوورخستنەوەی مەترسیی سەر ژیانی هاووڵاتیان و دیاریکردنی ئەو تەنە نامۆیەی کە بووەتە هۆی ئەو تەقینەوەیە.