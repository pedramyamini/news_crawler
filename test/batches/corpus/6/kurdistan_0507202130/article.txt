کەمال کەرکووکی، سەرۆکی ئەنجوومەنی سەرکردایەتیی کەرکووک - گەرمیانی پارتی دیموکراتی کوردستان بە رووداوی گوت، "وەزارەتی پێشمەرگە و بەرگریی عێراق لە گفتوگۆدان بۆ گەڕانەوەی پێشمەرگە". سێ هەزار و ٥٢٣ بەربژێر هەن، لە ٨٣ بازنەدا دەنگیان پێ دەدرێ.  ئامادەکارییەکانی کۆمیسیۆنی باڵای هەڵبژاردنەکانی عێراق بۆ ئەنجامدانی تیروپشک بۆ وەرگرتنی ژمارەی بەربژێران، کۆتاییهات، وا بڕیارە ٧ی مانگ، کاژێر ١٠ی سەرلەبەیانی لە هەرێمی کوردستان و عێراق پرۆسەی پێدانی ژمارە بە بەربژێران بەڕێوەبچێت.  فەرهاد ئەسعەد، بەرپرسی هۆبەی حیزبە سیاسییەکان لە ئۆفیسی هەولێر - کۆمیسیۆنی هەڵبژاردنەکانی عێراق لە بەرامبەر نیگەرانیی حیزبە کوردستانییەکان لەسەر چۆنێتیی بەڕێوەچوونی هەڵبژاردن لە ناوچەکانی سنووری ماددەی ١٤٠ دەڵێت، "کۆمیسیۆن دڵنیایی دەدات، چاودێریی ناوخۆیی و بیانی لەو شوێنانە زیاتر دەبێت. "  جومانە غولای، گوتەبێژی کۆمیسیۆنی باڵای هەڵبژاردنەکانی عێراق دەڵێت، "کورد دەیەوێت لەکاتی بانگەشەی هەڵبژاردن، هێزی پێشمەرگە لە ناوچە کورستانییەکانی دەرەوەی هەرێمی کوردستان ئەرکی پاراستنی بەربژێرانی کورد و بانگەشەیەکی ئازاد لەو ناوچانەی پێ بسپێردرێت. "  لە عێراق ٢٤ ملیۆن و ٢٩ هەزار و ٩٢٧ کەس مافی دەنگدانیان هەیە. سێ هەزار و ٥٢٣ بەربژێر لە رێگەی ٨٣ بازنەی هەڵبژاردنەوە کێبڕکێی بەدەستهێنانی ٢٣٩ کورسی پەرلەمان دەکەن.