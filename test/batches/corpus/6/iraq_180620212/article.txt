جەمال مستەفا عەبدوڵڵا، هاوژینی حەلا کچە بچووکەکەی سەدام حوسێن لە ساڵی ٢٠٠٣ لەدوای پرۆسەی ئازادکردنی عێراق و رووخانی دەسەڵاتی سەدام حوسێن لەلایەن ئەمریکاوە ناوی خرایە لیستێکی داواکراوانەوە کە ٥٢ کەس پێکهاتبوو، زاواکەی سەددام لە ٢٠ نیسانی هەمان ساڵدا دەستگیرکرا.  بەر لە رووخانی دەسەڵاتی سەدام حوسێن، جەمال مستەفا، جێگری بەرپرسی دۆسیەی هۆزەکانی عێراق بوو.  چەند سەرچاوەیەکی سەر بە کۆمسیۆنی مافەکانی مرۆڤ لە عێراق ئاشکرایانکرد، جەمال مستەفا لەدوای تەواوکردنی ماوەی سزاکەی، کە ١٨ ساڵ بەندکردن بووە، ئازادکرا.  جەمال مستەفا، عەقید لە سوپای پێشووی هەڵوەشێندراوەی عێراق لە ٤ی ئایاری ساڵی ١٩٥٥ لە تکریتی سەر بە پارێزگای سەلاحەدین لەدایکبووە.  لە ساڵی ٢٠١٧ دا، ئەنجوومەنی نوێنەرانی عێراق یاسایەکی دەرکرد و تێیدا بڕیاری دەستگرتنی بەسەر سامانی گوازراوە و نەگوازراوەی سەدام حوسێن، هاوژین، منداڵ، نەوە و خزمانی پلە دووی دەرکرد، لەنێوانیاندا سامانی جەمال مستەفا.