بەپێی راگەیێندراوی وەزارەتی تەندروستی و ژینگەی عێراق، کە رۆژی چوارشەممە ١٩ - ٠٥ - ٢٠٢١ بڵاویکردەوە "پێنج هەزار و ٩٠ تووشبووی پێشووی کۆرۆنا چاکبوونەتەوە، هەروەها ٤٠ تووشبووی دیکەی کۆرۆناش گیانیان لەدەستداوە. تاوەکو ئێستاش ٥٠٢ هەزار و ٧٢٠ کەس لە عێراق و هەرێمی کوردستان پێکوتەی دژە کۆرۆنایان وەرگرتووە".  وەزارەتی تەندروستیی عێراق راشیگەیاند "ئەمڕۆ لە هەرێمی کوردستان ٨٣٢ کەسی دیکە تووشی ڤایرۆسی کۆرۆنا بوون؛ هاوکات ٨٥٣ تووشبووی پێشووی ڤایرۆسەکەش چاکبوونەتەوە و هەشت تووشبووش گیانیان لەدەستداوە".  تاوەکو ئێستا ملیۆنێک و ١٥١ هەزار و ٥٥٧ کەس لە عێراق و هەرێمی کوردستان تووشی ڤایرۆسی کۆرۆنا بوون، ملیۆنێک و ٦١ هەزار و ٩٧٥ لەو تووشبووانە چاکبوونەتەوە، واتە ٩٢.٢ % ی تێکڕای تووشبووان، هەروەها ٧٣ هەزار و ٥١٣ تووشبووی کۆرۆنا هێشتا چارەسەر وەردەگرن، ٤٥٧ لەو تووشبووانە لەژێر چاودێریی چڕدان، ١٦ هەزار و ٦٩ تووشبووی کۆرۆناش گیانیان لەدەستداوە.