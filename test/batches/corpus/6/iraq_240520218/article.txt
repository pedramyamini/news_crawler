وەزارەتی تەندروستی و ژینگەی عێراق رۆژی دووشەممە لە راگەیێندراوی رۆژانەیدا ئاماژەی بەوەش کردووە، چوار هەزار و ٧٦٩ تووشبووی دیکەی پێشووی کۆرۆنا چاکبوونەتەوە، تاوەکو ئێستاش ٥٣٦ هەزار و ١٨٢ کەس لە عێراق و هەرێمی کوردستان پێکوتەی دژە کۆرۆنایان وەرگرتووە.  لە راگەیێندراوەکەی وەزارەتی تەندروستیی عێراقدا ئاماژە بەوەش کراوە، هەر لەو ماوەیەدا "لە هەرێمی کوردستان ٥٩٣ کەسی دیکە تووشی ڤایرۆسی کۆرۆنا بوون، ٨٠٣ تووشبووی دیکەی پێشووی کۆرۆنا چاکبوونەتەوە و هەشت تووشبووی دیکەش گیانیان لەدەستدا".  تاوەکو ئێستا ملیۆنێک و ١٧٢ هەزار و ٤٢ کەس لە عێراق و هەرێمی کوردستان تووشی کۆرۆنا بوون؛ ملیۆنێک و ٨٦ هەزار و ٦١٢ لەو تووشبووانە چاکبوونەتەوە، واتە ٩٢.٧ % ی تێکڕای تووشبووان، هەروەها ٦٩ هەزار و ٢١٦ تووشبووی کۆرۆناش هێشتا چارەسەر وەردەگرن، ٤٥٦ لەو تووشبووانەش لەژێر چاودێریی چڕدان، ١٦ هەزار و ٢١٤ تووشبووی کۆرۆناش گیانیان لەدەستداوە.