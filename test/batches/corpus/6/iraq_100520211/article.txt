ئەوە سەرەتایەک بوو بۆ دەستپێکردنی خۆپیشاندان و ناڕەزایەتیی لە کەربەلا و گەیشتە ئەوەی کە شەوی رابردوو لە بەردەم کۆنسوڵخانەی ئێران خۆپێشاندەران ئاگریان کردەوە و ناڕەزایێتیان دەربڕی.   ئیهاب وەزنی یەکێک بوو لە چالاکڤانە دیارەکانی شاری کەربەلا و لە گۆڕەپانی ئەحرار لە ناوچەی حەداد لە ناوەڕاستی کەربەلا لەلایەن کەسێکی نەناسراوەوە کوژرا. لە ماوەی ٢٤ کاژێری رابردوو دۆخی شارەکە شڵەژاوە و خۆپیشاندان و ناڕەزایەتیی شەقام و کۆلان و تەنانەت شوێنە پیرۆزەکانی شیعەکانیشی گرتووەتەوە.  وەزنی لە کانوونی یەکەمی ساڵی ٢٠١٩ ش لە هەوڵێکی کوشتن رزگاری بوو، ئەوکاتەی کە یەکێک بوو لە چالاکڤانە بەشدارەکانی خۆپێشاندانەکانی کەربەلا کە لە ئۆکتۆبەری ٢٠١٩ وە دەستیان پێکردبوو.