بڕیارەی لە ١٠ - ١٠ - ٢٠٢١ هەڵبژاردنی پێشوەختی پەرلەمانی عێراق بەڕێوەبچێت. تاوەکو ئێستا زیاتر لە ٢٠ حیزب و لایەن بایکۆتی پرۆسەکەیان کردووە، بەڵام کۆمیسیۆن سوورە لەسەر بەڕێوەچوونی هەڵبژاردن لە کاتی خۆیدا.   بۆ ئەو مەبەستەش ١٩ مەرجی بۆ ئەو کارمەندانە داناوە کە بڕیارە بەشداری لە هەڵبژاردن بکەن کە ئەمانەن:  یەکەم: پابەندبوون بە هەموو یاساکانی هەڵبژاردنەکانی عێراق و بنەما و سیستەم و رێکارەکانی کۆمیسیۆن و جێبەجێکردنیان بە شێوەیەکی بێلایەنی و دادپەروەرانە.  دووەم: دەبێت کارەکان بەشێوەی دروست جێبەجێبکات و ئەوپەڕی پابەندی هەبێت بە مامەڵەی پیشەییانە.  سێیەم: نابێت هیچ کارێک بکات کە کاریگەریی نەرێنی لەسەر ئابڕووی کۆمیسیۆنی باڵای سەربەخۆی هەڵبژاردنەکان یان پرۆسەی هەڵبژاردن هەبێت.  چوارەم: ئەرک و کارەکانی بە ئەمانەتەوە بکات بێ جیاکاری لەسەر بنەمای رەگەز، نەتەوە، ئایین، رەنگ، بیروباوەڕی سیاسی یان هەر پێوەرێکی دیکە.  پێنجەم: مامەڵەکردن لەگەڵ دەنگدەر و بریکاری قەوارە سیاسییەکان، چاودێران و بەربژێرەکان، راگەیاندن، بەشداربووانی دیکە لە پرۆسەی هەڵبژاردن بە رێزگرتن و بێلایەن و پیشەییانە.   شەشەم: پاراستنی زانیاری و بەڵگەنامەکان کە بەهۆی پیشەکەییەوە ئاگاداریانە.  حەوتەم: نابێت سەر بە هیچ قەوارە یان رێکخستنێکی سیاسی بێت.  هەشتەم: نابێت سەر بە هیچ هێزێکی ئەمنی و سەربازیی بێت.  نۆیەم: نابێت رێکارەکانی لێپرسینەوە و دادپەروەریی بیگیرێتەوە.  دەیەم: نابێت نزیک بێت لە بەربژێر (باوک، دایک، خوشک، هاوژین، کوڕ، مام و  خاڵ).  یازدەیەم: دەبێت داتاکانی بە بایۆمەتری تۆمارکردبێت، ئەوەش لەکاتی کردنەوەی سەنتەرەکانی تۆماری بایۆمەتری.  دوازدەیەم: دەبێت سەردانی سەنتەرەکانی تۆماری کردبێت و کارتی بایۆمەتریی دەنگدانی وەرگرتبێت.  سێزدەیەم: نابێت هیچ کار یان چالاکییەک بکات کە ئاماژەبێت بۆ پشتیوانیکردنی پارتێک یان لایەنگیری بێت بۆ لایەنێکی دیاریکراو یان دژایەتی لایەنێکی دیاریکراو.   چواردەیەم: دوورکەوتنەوە لە لێدوانەکان یان بۆچووندان لەسەر بابەتێک بە ئاشکرا کە رەنگە ببێتە پرسێکی سیاسی لە هەڵبژاردن.  پازدەیەم: ئاشکراکردنی هەر پەیوەندەییەک کە دەبێتە هۆی دژبوون یان دەرکەوتنی دژبوونی بەرژەوەندییەکان.  شازدەیەم: رەتکردنەوەی هەر دیاری یان خزمەتگوزارییەک لە هیچ کەس یان قەوارەیەک کە کاریگەریی لەسەر رەوتی هەڵبژاردن هەبێت.  حەڤدەیەم: رەتکردنەوەی هەر کاریگەرییەکی نەشیاو و رەتکردنەوەی قبووڵکردنی رێنوێنییەکان تایبەت بە وەرگرتنی بەرپرسیارێتی لەلایەن هەر کەسێکەوە بێت تەنیا لە بەرپرسی فەرمییەوەی نەبێت.  هەژدەیەم: نووسینی راپۆرت سەبارەت بە هەر هەوڵێک کە کاریگەریی نەرێنیی لەسەر بێگەردی و شەفافییەتی پرۆسەی هەڵبژاردن.  نۆزدەیەم: پارێزگاریکردن لە سامانی دەوڵەت کە لە ئەستۆیدا دەبێت یان لەژێر کۆنترۆڵیدا دەبێت، بەتایبەت ئامێرە ئەلیکترۆنییەکان و ماددە لۆجیستییەکانی کۆمیسیۆن و بەکارهێنانیان بەشێوەیەکی تەواو و بەپێی رێنوێنییەکانی کۆمیسیۆن.