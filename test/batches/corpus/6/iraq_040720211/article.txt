وەزارەتی تەندروستی و ژینگەی عێراق، ئەمڕۆ یەکشەممە لە راگەیێندراوێکدا رایگەیاند: "ئەمڕۆ شەش هەزار و ٢٦٤ کەسی دیکە لە عێراق و هەرێمی کوردستان تووشی ڤایرۆسی کۆرۆنا بوون، هاوکات پێنج هەزار و ١٥٨ تووشبووی دیکەی کۆرۆنا چاکبوونەوە، هەروەها ٣٥ تووشبووی دیکەی کۆرۆنا گیانیان لەدەستدا؛ تائێستاش ٩٢٩ هەزار و ١٩٣ کەس لە عێراق و هەرێمی کوردستان پێکوتەی دژە کۆرۆنایان وەرگرتووە. "  وەزارەتی تەندروستیی عێراق راشیگەیاند: "ئەمڕۆ لە هەرێمی کوردستان ٧٤٦ کەسی دیکە تووشی ڤایرۆسی کۆرۆنا بوون، هاوکات ٤٨١ تووشبووی دیکەی کۆرۆنا چاکبوونەوە، هەروەها ٤ تووشبووی دیکەی کۆرۆنا گیانیان لەدەستدا".  تاوەکو ئێستا یەک ملیۆن و ٣٧١ هەزار و ٤٧٥ کەس لە عێراق و هەرێمی کوردستان تووشی کۆرۆنا بوون، یەک ملیۆن و ٢٦٥ هەزار و ٤٥٥ لەو تووشبووانە چاکبوونەتەوە، واتە: ٩٢.٣ % ی تێکڕای تووشبووان، هەروەها ٨٨ هەزار و ٧٠٤ تووشبووی کۆرۆنا هێشتا چارەسەر وەردەگرن، ٦٢٠ لەو تووشبووانە لەژێر چاودێری چڕدان، ١٧ هەزار و ٣١٦ تووشبووی کۆرۆناش گیانیان لەدەستداوە.