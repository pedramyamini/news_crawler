ئاژانسی هەواڵی ڤاتیکان رایگەیاندووە پاپا سەرلەبەیانی ئەمڕۆ هەینی ٥ - ٣ - ٢٠٢١ لەگەڵ ١٢ پەنابەری عێراقی کۆبووەتەوە، کە لە ئیتاڵیا دەژین.  ڤاتیکان باسی ناوەڕۆکی کۆبوونەوەکەی نەکردووە، تەنیا باسی لەوە کردووە ئەو پەنابەرە عێراقییانە لە ئیتاڵیا لەلایەن کۆمیتەی قەدیس ئیگیدۆ  هاوکارییان دەکرێت، کە سەندیکایەکی خۆبەخشی خزمەتگوزاری کاسۆلیکییە لە رۆما.   چاوەڕێ دەکرێت پاپا فرانسیس دەوروبەری کاژێر ١٤: ٠٠ بە کاتی هەولێر، بگاتە فڕۆکەخانەی نێودەوڵەتیی بەغدا، دوای رێوڕەسمی پێشوازی لە کۆشکی سەرۆکایەتیی عێراق، سەردانی کەنیسەی سەیدە نەجات دەکات.