سەرچاوەیەکی ئەمنیی عێراقی رایگەیاند، شەوی رابردوو چەکدارانی داعش لە قەزای تارمییەی باکووری بەغدا تەقەیان لە ژمارەیەک کەس کردووە و بەهۆیەوە کەسێک کوژراوە و حەوتی دیکە برینداربوون، کە سەرجەمیان کەسوکاری یەکدین.  وەک سەرچاوەکە ئاماژەی بۆ کردووە، کوژراوەکە کارمەندی حەشدی عەشائیریی بووە لە تارمییە.   ناوچەی تارمییەی باکووری بەغدا یەکێکە لەو ناوچانەی کە چەکدارانی داعش تێیاندا جموجووڵیان هەیە و زۆرجار هێرش دەکەنە سەر کارمەند و هێزە ئەمنییەکانی عێراق.