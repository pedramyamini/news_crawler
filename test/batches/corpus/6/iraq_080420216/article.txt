لە کۆنگرەیەکی رۆژنامەڤانیدا له بارەگای سەرەکیی بەرەی تورکمانی لە كه‌ركووك، حه‌سه‌ن توران، سه‌رۆكی به‌ره‌ی توركمانی عێراقی، نه‌خشه‌ڕێگەی بەشداریکردنی توركمانه‌كانی بۆ هه‌ڵبژاردنی پەرلەمانی عێراق لە ١٠ی تشرینی دووه‌م خسته‌ڕوو.   حەسەن توران ئاماژه‌ی به‌وه‌دا ته‌واوی حیزبه توركمانه‌كانی عێراق به یه‌ك لیست و له‌ژێر ناوی "هاوپه‌یمانی به‌ره‌ی توركمانی عێراقی" به‌شداری له هه‌ڵبژاردنه‌كه‌دا ده‌كه‌ن.  توران گوتی، به‌رنامه‌ی سیاسیی خۆیان بۆ هه‌ڵبژاردن بەمنزیكانه ده‌خه‌نه‌ڕوو و جه‌ختی له‌وه‌شكرده‌وه به‌شداریكردن به یه‌ك لیست له هه‌ڵبژاردنه‌كه‌دا له سه‌رتاسه‌ری عێراق ده‌بێته هۆی سه‌ركه‌وتنی توركمانه‌كان.  حەسەن توران ئەوەشی راگەیاند، سەرۆکی حیزبە سیاسییەکانی تورکمان، ئەویان بۆ سەرۆکایەتیی لیستەکە دەستنیشانکردووە.   ئەو حیزبە تورکمانیانەی بە ناوی هاوپەیمانی بەرەی تورکمانی عێراق بەشداری لە هەڵبژاردنەکاندا دەکەن بریتین لە:   - بزووتنەوەی نەتەوەیی تورکمان   - پارتی دادپەروەریی تورکمان   - یەکگرتووی ئیسلامیی تورکمان