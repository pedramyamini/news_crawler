بەپێی را گەیێندراوی ئەمیندارییەتی گشتیی ئەنجوومەنی وەزیران، ئەمڕۆ دووشەممە ٢٩/٣/٢٠٢١ مستەفا كازمی، سەرۆكوەزیرانی عێراق وەزارەتی ناوخۆ و دەزگای ئاسایشی نیشتمانی راسپاردووە رێكاری پێویست بگرنەبەر بۆ رێگرتن لە گرانكردنی نرخی كەلوپەل و خواردەمەنی لەلایەن بازرگانانی "هەلپەرست".  وەكو لە راگەیێندراوەكەدا هاتووە، "كازمی فەرمانیكردووە بە هاوكاریكردنی هەردوو وەزارەتی بازرگانی و كشتوكاڵ بۆ زوو ئامادەكردنی ئارد بە نرخێكی گونجاو"، ئەو  فەرمانانەی كازمی دوای بەرزبوونەوەی نرخی ئەو خۆراكانە دێت كە لە نێوخۆ بەرهەمدەهێندرێت، لەلایەن هەندێك لە بازرگانانەوە، ئەوەش هاوكاتە لەگەڵ نزیك بوونەوەی مانگی رەمەزان.