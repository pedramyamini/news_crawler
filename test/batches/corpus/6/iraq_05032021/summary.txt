شەقامەکانی شاری بەغدا خاوێن کراونەتەوە، ئاڵای ڤاتیکان و عێراق بەتەنیشت یەکدییەوە دەبیندرێن و پۆستەری بەخێرهاتنی پاپا و دروشمی برایەتیی نێوان ئایینەکان لەسەر دیواری باڵەخانەکان چەسپکراون، ئەمە یەکەمین جارە پاپای ڤاتیکان سەردانی عێراق بکات و دەبێت بە سەردانێکی مێژوویی، بۆیە پێکهاتە جیاوازەکانی عێراق دەیانەوێت بە باشترین شێوە پێشوازیی لێ بکەن، بڕیارە پاپا سەردانی دوو شوێنی گرنگ و مێژوویی عێراق بکات.