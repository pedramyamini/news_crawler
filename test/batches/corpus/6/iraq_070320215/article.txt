حاجی كازم عوێد، جێگری سەرۆكی دەزگای شەهیدانی عێراق بە (تۆڕی میدیایی رووداو)ی راگەیاند "ئەمڕۆ یەكشەممە ٧ - ٣ - ٢٠٢١ قوسەی موسلیم بەندەر، بەڕێوەبەری شەهیدان لە پارێزگای بەسرە لە نێو ماڵی سەفا موسلیم بەندەر، کە خوشکییەتی و پەرلەمانتاری هاوپەیمانی دەوڵەتی یاسایە لە پەرلەمانی عێراق، بە وایەری كارەبا خۆی هەڵواسیوە و لە ئەنجامدا گیانی لەدەستداوە".  سەبارەت بە هۆکاری خۆخنکاندنی ئەو بەڕێوەبەرە. عوێد گوتی: "قوسەی بەندەر، ماوەیەك بوو باری دەروونی جێگیر نەبوو، جێگرەكەی كاروباری بەڕێوەبەرایەتی شەهیدانی لە بەسرە رایی دەکرد. ئێستاش لێكۆڵینەوە لە رووداوەكە بەردەوامە و تەرمەكەشی رەوانەی پزیشكی دادی كراوە".  تاوەكو ئێستا سەفا موسلیم بەندەر، پەرلەمانتاری پارێزگای بەسرە كە خوشكی قوسەی موسلیمە و رووداوەکە لە نێو ماڵەکەی ئەو روویداوە، هیچ لێدوانێكی لەو بارەیەوە نەداوە.