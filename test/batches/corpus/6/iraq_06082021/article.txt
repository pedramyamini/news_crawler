جومانە غەلای، گوتەبێژی کۆمیسیۆنی باڵای سەربەخۆی هەڵبژاردنەکانی عێراق ناسنامەی بایۆمەتری لەلایەن کۆمپانیایەکی ئیسپانی چاپکراون و پێشتر دوو ملیۆن و ٥٠٠ هەزار ناسنامەمان لەلایەن ئەو کۆمپانیایە بەدەست گەیشتووە، هەروەها دوو ملیۆن ناسنامەش پێشتر خەڵک وەرینەگرتووەتەوە، ئێستا ئەو ناسنامانە لە بنکەکان ماونەتەوە.  جومانە غەلای ئاماژەی بەوەدا ئەوان لە ٥ - ٧ - ٢٠٢١ دەستیانکردووە بە دابەشکردنی ناسنامەکان لە رێگەی بنکەکانی کۆمسیۆن و یان لە رێگەی تیمە گەڕۆکەکان.   گوتەبێژی کۆمیسیۆنی باڵای سەربەخۆی هەڵبژاردنەکانی عێراق، لە رێگەی تۆڕی میدیایی رووداوەوە داوا لەو کەسانە دەکات، کە مافی دەنگدانیان هەیە سەردانی بنکەکانی کۆمسیۆن بکەن بۆ وەرگرنتی ناسنامەکانیان. بۆ ئەوەی لە رۆژی هەڵبژاردن لە دەنگدان بێبەش نەبن،  سەرەڕای کشانەوەی ٢٥ حیزب و هاوپەیمانی لە هەڵبژاردن، کە دیارترینیان رەوتی سەدری سەر بە موقتەدا سەدر و مینبەری عێراقی سەر بە ئەیاد عەللاوییە، بەڵام بەرپرسانی حکومەت و کۆمیسیۆن بەردەوام جەخت لەوە دەکەنەوە، کە هەڵبژاردن لە وادەی خۆیدا لە ١٠ - ١٠ - ٢٠٢١ دەکرێت.