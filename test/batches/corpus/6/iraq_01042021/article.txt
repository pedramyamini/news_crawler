سوپای عێراق داواشیکردووە، ئەنجوومەنی خۆسەر، شنگال چۆڵبکات، بەڵام تاوەکو ئێستا چەند جارێک ئەو داواکارییانە وادەکەی درێژکراوەتەوە و چۆڵنەکراوە.  نەجم جبووری، پارێزگاری موسڵ بە تۆڕی میدیایی رووداوی راگەیاند "من قسەم لەگەڵ فەرماندەی فرقەی ٢٠ کرد، لە راستیدا من نامەوێت کێشەکە سەربکێشێت بۆ پێکدادانی چەکداری، حکومەتی عێراق هەوڵدەدات رەوشەکە بە داناییەوە چارەسەر بکات. بەبێ ئەوەی بگاتە ئاستی رووبەڕووبوونەوەی چەکداری. "  تاوەکو ئێستا نزیکەی ١٨ % ی خەڵکی شنگال و دەوروبەری گەڕاونەتەوە شوێنی خۆیان. ئامانجێکی رێککەوتنەکەش رەخساندنی زەمینەیەکی لەبارە بۆئەوەی کوردی ئێزدی ئاوارە بتوانن بگەڕێنەوە شوێنی خۆیان، بەڵام هەندێک هێز و خەڵکی شنگال بەو رێککەوتنە رازی نین.  بابەتی دووەمی رێککەوتنەکە پرسی ئەمنییە، پێشمەرگە و سوپای عێراق شنگال و دەوروبەری دەپارێزن، رێکخراوە چەکدارییەکانی دیکە بۆ دەرەوەی سنووری شارۆچکەکە دوور دەخرێنەوە، کە ئێستا لانیکەم حەوت هێزی جیاوازی چەکداری لە شنگال هەن، ئەوانیش بریتین لە:  ١. هێزی پاراستنی ئێزیدخان - سەر بە هەرێمی کوردستانن  ٢. فەرماندەیی پێشمەرگەی شنگال - سەر بە هەرێمی کوردستانن   ٣. فرقەکانی ٧١، ١٥ و ٢٠ی سوپای عێراق  ٤. فرقەی ٦ پۆلیسی فیدراڵی دۆسیەی ئەمنی قەزاکەیان پێسپێردراوە   ٦. ئاسایشی ئێزیدخان - لە سەنتەری شنگال  ٧. یەکینەکانی بەرخودانی شنگال (یەبەشە) - لە دەرەوەی شنگال  - فەرماندەیی پێشمەرگەی شنگال  لە ٩ - ١٠ - ٢٠٢٠ بەغداو هەولێر لەسەر ئاسایی كردنەوەی رەوشی قەزای شنگال و بەڕێوەبردنی قەزاكە لە رووی كارگێڕی، ئەمنی و خزمەتگوزاری بەشێوەیەكی هاوبەش رێككەوتن.  رێککەوتنەکە بەسەر سێ تەوەری "کارگێڕی، ئەمنی و ئاوەدانکردنەوە" دابەشبووە، لەگەڵ پاشکۆیەکی ٩ خاڵی، کە خشتەی چاودێریی جێبەجێکردنی رێککەوتنی گەڕاندنەوەی سەقامگیری و ئاساییکردنەوەی دۆخی شنگالی تێدا خراوەتەڕوو.