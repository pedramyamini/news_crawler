مستەفا حەسەن، فرۆشیارێکە و دەڵێت، "ھەموو وەرزێکی ھاوین خەڵک دێن و تەپەدۆر و تەرمۆزم لێدەکرن و سەھۆڵی تێدەکەن، لەبەر ئەوەی کارەبا نییە، خزمەتگوزاری نییە، ھیچ شتێک نییە. ئێستا پلەی گەرما ٥٠ ـیە ھەندێک جار ٥٣ ـیە، کارەبای نیشتمانیش نییە خاوەن موەلیدەش کارەبا لەسەر خەڵک دەکوژێنێتەوە، خزمەتگوزاری لەوپەڕی خراپیدایە، ٤٠ ساڵ گەڕاینەوە دواوە".   بێ کارەبایی وایکردووە سەھۆڵیش بە زەحمەت دەست بکەوێت و نرخی قاڵبێک لە ھەندێک شوێن بۆ نموونە بەسرە بگاتە ١٢ ھەزار دینار، لە بەغداش ٤ ھەزاری ھاتووەتە سەر.   ئەحمەد عەلی دەڵێت، "ئێستا زۆر بەزەحمەت سەهۆڵمان دەست دەکەوێت، کارەبا نییە، ئێمە ئەم سەهۆڵە لە بەغدا جدیدەوە دەھێنین رێگەکەی ٨٠ کیلۆمەترە، کاژێر دووی شەو دەردەچین نۆرە دەگرین، چونکە زۆر قەرەباڵخە کەشەکەش زۆر زۆر گەرمە".   خەڵک لە ناوچەی ئەعزەمییەی بەغدا بێ کارەبان و بەرگەی گەرما ناگرن، لەنێو ئاوی دیجلە ئەگەر بۆ کاتێکی کەمیش بێت دەچن خۆیان فێنک دەکەنەوە. جگە لەوە رێگەیەکی دیکە شک نابەن.  لوئەی محەممەد، دانیشتووی ئەعزەمییەیە وەکو لە ڤیدیۆکەدا دەردەکەوێت خەریکی مەلەکردن و خۆفێنککردنەوەیە و دەڵێت، "لەبەر گەرما ناتوانین لە ماڵ بمێنینەوە، کارەبا نییە دێین خۆمان ھەڵدەدەینە ناو ئەم ئاوە تۆزێک فێنک دەبینەوە وزەی خراپی جەستەشمان دەردەکەین".   تێکست - ئێستا کە کارەبا بەتەواوی خراپ بووە ھۆکارەکەی تەقاندنەوەی زیاتر لە چل تاوەری کارەبایە بەڵام بەبێ ئەوەش کارەبای نیشتمانیھەر خراپەو لە ٢٤ کاژێردا لە زۆربەی گەرەکەکان کەمتر لە شەش کاژێر کارەبا دەگاتە ماڵان، گەندەڵی ھۆکاری سەرەکییە ٥٧ دۆسییەی گەندەڵی لەسەر کەرتی کارەبا لە پەرلەمانی عێراقە".