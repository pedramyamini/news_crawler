لە راگەیێنراوێکدا شانەی ئەمنیی عێراق رایگەیاند بەرەربەیانی ئەمڕۆ دووشەممە ئۆپەراسیۆنی دووەمی جەزیرە بۆ گەڕان و لەناوبردنی پاشماوەکانی چەکدارانی داعش لەو ناوچانە دەستیپێکردووە، لەو ئۆپەراسیۆنە هێزە زەوینییەکان و هێزەکانی سەرکردایەتی ئۆپەراسیۆنەکانی جەزیرە - رۆژئاوای نەینەوا - سەڵاحەدین بەشدارن.  هەر ئەمڕۆ دووشەممە وەزیری ناوخۆی عێراق و جێگری فەرماندەی ئۆپەراسیۆنە هاوبەشەکانی عێراق گەیشتنە نەینەوا.  ئۆپەراسیۆنەکە دوای ئەوە دێت لە ئەمساڵدا چەکدارانی داعش لە سنووری ناوچەکانی نەینەوا و سەڵاحەدین و کەرکووک و ئەنبار و چەند ناوچەیەکی دیکە پەلاماری خەڵک و هێزەکانی ئاسایشی عێراق دەدەن و بەرپرسانی سەربازیش هۆشدارییان لە خۆڕێکخستنەوەی ئەو چەکدارانە دەدەن.  دوێنێ شەوی یەکشەممە، ١٣ی حوزەیرانی ٢٠٢١، لە یەکێک لە رێگە دەرەکییەکانی شاری ناسرییەی پارێزگای ئەنبار بۆمبێک بە کاروانێکی لۆجستیی هێزەکانی هاوپەیمانان  تەقیەوە سێ لە سەربازی کاروانەکە برینداربوون و ئۆتۆمبیلە سەربازییەکانیش زیانیان پێگەیشت.