دوو رۆژ پێش ئێستا لە ئاگر لە نەخۆشخانەی ئیبن ئەلخەتیب تایبەت بە تووشبووانی کۆرۆنا کەوتەوە، کە بووە هۆی گیانلەدەستداوە دەیان کەس و بریندار بوونی زیاتر لە ١٠٠ کەس.  لەو ڤیدیۆییانەی لە شوێنی خۆپێشاندانەکە تۆمارکراون دەنگی تەقە دەبیسترێت، بەڵام تاوەکو ئێستا هیچ بریندار و کوژران بەهۆی تەقەکانەوە رانەگەیێنراوە.  دوای ئاگرکەوتنەوەکە بە بڕیاری ئەنجوومەنی وەزیرانی عێراق لیژنەیەک بۆ بەدواداچوون لە کەمتەرخەمی و هۆکاری ئاگر کەوتنەوەکە پێکهێنرا.   ئەمڕۆ لیژنەکە لە راپۆرتەکەیدا باسی دیدار و کۆبوونەوەکانی کرد، لەگەڵ بەرپرسە باڵاکانی وەزارەت کۆبووەتەوە لەوانە بریکاری وەزارەت بۆ کاروباری تەکنیکی و کارگێڕی و بەڕێوەبەرە گشتییەکان، چەندین پرسیاری لێکردوون لەبارەی خزمەتگوزاریی نێو نەخۆشخانەکە و رادەی پابەندبوون بە رێنوێنییەکانی تەندروستی و ژینگەیی و خۆپارێزی و شێوازی مامەڵەکردنی دەزگا تەندروستی و پزیشکییەکان لەبارەی بووتڵەکانی ئۆکسجین و شێوازی کۆگاکردنیان.  بەپێی راپۆرتی لیژنەکە، نەبوونی پارەی پێویست بۆ دامەزراندنی کارمەند و پیشەوارەن، وایکردووە هاوەڵی نەخۆش خۆیان بوتڵی ئۆکسجین هەڵبگرن و بیگوزانەوە. دژبەری هەیە لەنێوان کاری وەزارەتی تەندروستی و پارێزگاکان بەشێوەیەکی گشتی و ئەمەش وایکردووە بەرپرسیارییەتییەکان تێکەڵ ببێت و  ناوەندیەتی نەبێت و نەتوانرێت بەرپرسیاریەتی دیاری بکرێت.  ژمارەی بووتڵە ئۆکسجینەکان لە نەخۆشخانەکە، بەهۆی پەتای کۆرۆنا ١٠٠٠ % زیادیان کردووە بە بەراورد بە پێش سەر هەڵدانی پەتاکە. نەبوونی کۆنترۆڵی جۆری بەسەر بوتڵەکانی ئۆکسجین. کەمیی پارەی تەرخانکراو بۆ سەلامەتی ئەمنی و پیشەیی و نۆژەنکردنەوە و چاککردنەوەیان.  نەخۆشخانەی ئیبن ئەلخەتیب لە ساڵی ١٩٥٩ دروستکراوە، نەخۆشخانەیەکی کۆنە، سیستەمی ئاگرکوژێنەوەی ناوەندی تێدا نییە، لەگەڵ ئەوەی هەندێک بوتڵی ئاگرکوژێنەوە هەیە، کە بە گوتەی ئیدارەی نەخۆشخانەکە لە ١٨/٤/٢٠٢١ نۆژەنکراوەتەوە. لەگەڵ ئەوەشدا چاودێری و پشکنینی بەردەوام لەلایەن بەڕێوەبەرایەتیی بەرگریی شارستانی نەبووە.