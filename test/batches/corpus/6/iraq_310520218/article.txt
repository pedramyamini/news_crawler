وەزارەتی تەندروستی و ژینگەی عێراق رۆژی دووشەممە ٣١ی ئایاری ٢٠٢١ لە راگەیێندراوی رۆژانەیدا تایبەت بە تووشبووانی ڤایرۆسی کۆرۆنا ئاماژەی بەوەش کرد، چوار هەزار و ٩٩٠ تووشبووی دیکەی پێشووی کۆرۆنا چاکبوونەتەوە و تاوەکو ئێستاش ٥٩٤ هەزار و ٩٢٧ کەس لە عێراق و هەرێمی کوردستان پێکوتەی دژە کۆرۆنایان وەرگرتووە.  لە راگەیێندراوەکەی وەزارەتی تەندروستیی عێراقدا هاتووە، هەر لەو ماوەیەدا "لە هەرێمی کوردستان ٦٤٠ تووشبووی دیکەی کۆرۆنا تۆمارکراون، ٦٥٠ تووشبووی دیکەی پێشوو چاکبوونەتەوە و شەش تووشبووی دیکەش گیانیان لەدەستداوە".  تاوەکو ئێستا ملیۆنێک و ٢٠١ هەزار و ٣٥٢ تووشبووی کۆرۆنا لە عێراق و هەرێمی کوردستان تۆمارکراون؛ ملیۆنێک و ١١٦ هەزار و ٤٥٦ لەو تووشبووانە چاکبوونەتەوە، واتە ٩٢.٩ % ی تێکڕای تووشبووان، هەروەها ٦٨ هەزار و ٥٢١ تووشبووی کۆرۆنا هێشتا چارەسەر وەردەگرن، ٤١١ لەو تووشبووانەش لەژێر چاودێریی چڕدان، ١٦ هەزار و ٣٧٥ تووشبووی کۆرۆناش گیانیان لەدەستداوە.