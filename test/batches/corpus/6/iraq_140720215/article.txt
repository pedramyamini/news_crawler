وەزارەتی نەوتی عێراق لە هەژمارەی خۆی لە تۆڕی کۆمەڵایەتیی تویتەر بڵاویکردەوە، ئەو کەشتییەی گڕیگرتووە بە هیچ شێوەیەک پەیوەندیی بە وەزارەتی نەوتەوە نییە و کەشتیی نەوتهەڵگری حکومەتیش نییە، بەڵکو لەلایەن کۆمپانیایەکی کەرتی تایبەتەوە خاوەندارێتی دەکرێت.   ئەنمار سافی، بەڕێوەبەری گشتیی بەندەرەکانی عێراقیش رایگەیاند، لە هەندێک سەرچاوەوە بڵاوبووەتەوە کە کەشتییەکی گوێزەرەوەی نەوت گڕیگرتووە و چەند کارمەندێک سووتاون، بەڵام هێشتا زانیاریی تەواویان لەبارەی ئەو رووداوە لەبەردەست نییە.   ئەنمار سافی گوتیشی، دەکرێت رووداوەکە لەو سنوورە ئاوییەدا روویدابێت کە دەکەوێتە دەرەوەی سنووریی ئاویی عێراقەوە. ئاماژەی بەوەشکرد، لەگەڵ کۆنترۆڵی دەریاوانی لە پەیوەندیدان بۆ وەرگرتنی زانیاری لەو بارەوە.