عەلی ئەلموئەید، سەرۆکی دەزگای جێبەجێکردنی کۆمیسیۆنی راگەیاندن و پەیوەندییەکان لە دیداری چارەسەرییەکانی کۆڕبەندی رافیدەین ٢٠٢١ کە لەبەغدا بەڕێوەدەچێت لە دانیشتنی تایبەت بە پەیوەندییەکان و ئینتەرنێت، رایگەیاند: "لە عێراق ٣٩ ملیۆن مۆبایل و تەلەفۆن بەکاردێنن و ٨٠ % ی هاووڵاتییانی عێراق بە ئینتەرنێتەوە بەستراون و خزمەتگوزاریی ئینتەرنێتییان هەیە".  عەلی ئەلموئەید، گوتیشی: "ساڵانە بەهۆی سەردانە ئاینییە ملیۆنییەکان خزمەتگوزارییەکانی ئینتەرنێت و پەیوەندییەکان رادەوەستان، بەڵام ئەمساڵ ئەوەمان تێپەڕاند".  هەروەها عەلا جاسم، جێگری بەڕێوەبەری کۆمپانیای ئێرسلینک، لەو دیدارە گوتی: "کەرتی ئینتەرنێت ٢٣ کۆمپانیای فەرمیی رێگەپێدراوی هەیە. ئەم ژمارەیەش بەهەموو پێوەرەکان کارەساتە، جگە لەوە ١٠٠ کۆمپانیای دیکەش هەن کە مۆڵەتییان نییە".