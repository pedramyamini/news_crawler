سەرچاوەیەک لە نووسینگەی محەممەد حەلبووسی، سەرۆکی پەرلەمانی عێراق، کە نەیویست ناوی ئاشکرا بکرێت، بە تۆڕی میدیایی رووداوی راگەیاند: "نیوەڕۆی ئەمڕۆ سەرۆکی پەرلەمانی عێراق بە سەردانێک دەگاتە هەولێر و ئامانجی سەردانییەکە سیاسییە".  سەرچاوەکە گوتیشی: "سەرۆکی پەرلەمانی عێراق لە سەردانەکەیدا بۆ هەولێر لەگەڵ سەرۆک مەسعود بارزانی، نێچیرڤان بارزانی، سەرۆکی هەرێمی کوردستان و مەسروور بارزانی، سەرۆکی حکومەتی هەرێمی کوردستان کۆدەبێتەوە".  لە هەڵبژاردنی پێشوەختی پەرلەمانی عێراق کە بڕیارە لە ١٠ ـی ئۆکتۆبەری ٢٠٢١ دا بەڕێوەبچێت، محەممەد حەلبووسی، سەرۆکی پەرلەمانی عێراق بە هاوپەیمانی تەقەدومی نیشتمانی - تەقەدوم بەشدار دەبێت.