پێشانگەکە لە ناوەڕاستی شاری بەسرەدایە و بەهۆی ئاگرەکەشەوە تەواوی ئۆتۆمبێلەکانی ناوی سووتاون، بەڵام تاوەکو ئێستا دیار نییە کە ژمارەی ئۆتۆمبێلە سووتاوەکان چەندە.  ژمارەیەک چالاکوانی خەڵکی بەسرە دەڵێن، ئاگرەکە سەرەتا لە رێستۆرانتێکی تەنیشت پێشانگەکە کەوتووەتەوە و دواتر گەیشتووەتە نێو ئەو پێشانگەیە.  بەرگریی شارستانیی بەسرەش دەڵێت، تیمەکانیان زوو فریا کەوتوون و نەیانهێشتووە ئاگرەکە بچێتە نێو پێشانگەکانی دیکە و هیچ زیانێکی گیانیشی نەبووە.  بەپێی راگەیێندراوی بەرگریی شارستانیی بەسرە، ئاگر زیانی زۆری بەو پێشانگەیە گەیاندووە کە گەیشتووەتە ناوی.