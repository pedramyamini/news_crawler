مەترسی داعش هێشتا بەردەوامە، تەنانەت بەهێزبوونەوەشیان ئەگەرێکی بەهێزە. لەگەڵ ئەوەی زیاتر لە دوو ساڵە تێکشاندنی داعش لە باغۆز لەڕووی سەربازییەوە راگەیێندراوە، بەڵام هۆشداری دەدرێت لەوەی کە ئەو رێکخراوە ئێستا سەرقاڵی خۆڕێکخستنەوە و داڕشتنی ستراتیژییەتی نوێیە بۆ بەهێزبوونەوە. ئەمانەش لەژێر سەرپەرشتیی محەممەد مەولا قورەیشی، کە دوای کوژرانی ئەبوبەکر بەغدادی، شوێنەکەی گرتووەتەوە.