كازمی لە وەڵامی پرسیارەكانی تۆڕی میدیایی رووداو دا، زانیاریی و هەڵوێستی لەسەر ژمارەیەك پرس راگەیاندن وەک بودجە، پرسی کەرکووک و ئۆپەراسیۆنەکانی تورکیا لە هەرێمی کوردستان.  مستەفا کازمی بە تۆڕی میدیایی رووداوی راگەیاند، لیژنەیەک پێکهێنراوە بۆ ناردنی بودجەی هەرێمی کوردستان لەم مانگەدا. کازمی هەروەها گوتی کە پەیوەندی بەغدا و هەولێر ئێستا لە قۆناخی زێڕینی خۆیدایە.   شەهیان تەحسین لە هەڤپەیڤینەکەدا لە مستەفا کازمی پرسیوە، خەڵكی کوردستان و مووچەخۆران بە تایبەت پرسیار دەکەن بۆچی لەکاتێکدا کە بودجە پەسند کراوە، تاوەکو ئێستا بەغدا بەشەبودجەی هەرێمی کوردستان نانێرێ، مستەفا کازمی رایگەیاندووە، پارەی هەرێمی کوردستان دەنێرین. شەهیان تەحسین لێی دەپرسێت کەی دەینێرن؟ ئەم مانگە؟ کازمی لە وەڵامدا رایدەگەیێنێت، لیژنەیەک پێکهێنراوە کاری لە سەر دەکات بۆ ئەوەی ئەم مانگە بەشە بودجەی کوردستان بنێردرێت.    هەڤپەیڤینەکە ٩٠ خولەکە و ئەمشەو لە کاژێر ٢١: ٠٠ پەخشدەکرێت. سەرۆکوەزیرانی عێراق دەڵێ زۆر کێشەیان لە گەڵ هەرێمی کوردستان چارەسەر کردوون و، هەردوولا کاردەکەن لەسەر بونیاتنانەوەی متمانە.   شەهیان تەحسین لەبارەی هەڤپەیڤینەکەوە رایگەیاند، زۆر شت باسکراوە. کازمی باسی حەشدی شەعبی و رۆڵی لە عێراق کردووە و هەروەها داوایکردووە کورد رۆڵی زیاتر بگێڕێت لە بەغدا.   شەهیان تەحسین دەڵێت لەسەر چوار تەوەر پرسیاری لە سەرۆکوەزیرانی عێراق کردووە:   ١ - بەشە بودجەی هەرێمی كوردستان و پەیوەندی لەگەڵ كوردستان  ٢ - ئۆپەراسیۆنەکانی توركیا و شەڕی توركیا و پەكەكە  ٤ - هاوئاهەنگی لە ناوچە ناكۆكی لەسەرەكان بەتایبەت لە کەرکووک