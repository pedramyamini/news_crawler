پرۆژەکە لە چوارچێوەی پرۆژەکانی بەڕێوەبەرایەتیی گشتیی کارەبای سلێمانییە و بەڕێوەبەرایەتی دابەشکردنی کارەبای راپەڕین جێبەجێبەجێی دەکات.  بەڕێوەبەرایەتی گشتیی کارەبای سلێمانی رایگەیاند، بەڕێوەبەرایەتی دابەشكردنی کارەبای راپەڕین لەسەر بودجەی داهاتی ٨ % ی کارەبا بە بڕی ١٧٨ ملیۆن دینار كارەبا دەگەیێنێتە گوندی بێگەڵاس لە قەڵادزێ.  وەک بەڕێوەبەرایەتی کارەبای سلێمانی بڵاویکردووەتەوە، پرۆژەكە بریتییە لە گەیاندنی كارەبا بۆ گوندی بێگەڵاس / وێستگەی قەڵادزێ فیدەری ٦ بەبڕی ١٧٨ ملیۆن و ٣٦٨ هەزار و ٩٦٠ دینار جێبەجێدەكرێت.  پرۆژەکەش لەلایەن کۆمپانیای هەسونەوە کارەکانی جێبەجێ دەکرێت و وا بڕیارە لە ماوەی ٦٠ رۆژدا كارەكانی تەواو بكرێت.  گوندی بێگەڵاس یەکێکە لە گوندەکانی قەزای پشدەر و سەر بە شارۆچکەی هەڵشۆیە لە قەزای قەڵادزێی سەر بە پارێزگای سلێمانی. نزیکەی ٩ کیلۆمەتر لە قەڵادزێ - وە دوورە و دەکەوێتەسەر سنووری عێراق - ئێران.