مستەفا سەید قادر، جێگری سەرۆكی هەرێمی كوردستان بە تۆڕی میدیایی رووداوی راگەیاند،   "ئەو هەواڵانەی باس  لەوە دەكەن کە ئێمە رێگربین لە كشانەوەی گۆڕان لە حكومەت  دوورن لە راستییەوە و هەركاتێك بزووتنەوەی گۆڕان بڕیار بدات، ئێمە  ئامادەین لە حكومەت بكشێینەوە. "  لە دوای ئەوەی بزووتنەوەی گۆڕان نەیتوانی هیچ كورسییەكی پەرلەمانی  عێراق بەدەستبهێنێت، ئەمڕۆ سێشەممە كۆبوونەوەی نائاسایی جڤاتی گشتیی  بزووتنەوەكە كرا و بڕیاریشە سبەی چوارشەممە كۆبوونەوەی جڤاتی  نیشتمانی بكرێت.   سەرچاوەیەك لە بزووتنەوەی گۆڕان بە تۆڕی میدیایی رووداوی گوت،   "مەرج نییە لە كۆبوونەوەی جڤاتی نیشتمانی بڕیاری یەكلاییكەرەوە لەبارەی كشانەوە لە حكومەتی هەرێمی كوردستان بدرێت. "  لەبارەی دەستلەکارکێشانەوەی عومەر سەید عەلی، رێکخەری گشتیی بزووتنەوەکە، سەرچاوەکەی رووداو باسی لەوە کرد، تاوەکو ئێستا هیچ پرسێکی لەو شێوەیە نییە.