زانا عەبدولڕەحمان، قایمقامی پێنجوێن بە رادیۆی رووداوی راگەیاند، ٩٥ % ـی گوندەکانی سنووری ناڵپارێز و ناحیەی گەرمک رێگەکانیان زۆر خراپە و قیرتاو نەکراون، رێگەی ناوچەی میشاو پرۆژەشی بۆ دەرچووە کۆمپانیاکە بەشێک لە کارەکانیشی کردوون، بەڵام بەهۆی قەیرانی داراییەوە پرۆژەکە وەستاوە.  زانا عەبدولڕەحمان ئەوەشی خستەڕوو، چەندینجار دەرخستەیان بۆ رێگەکانی ئەو گوندانە کردووە، بەڵام تاوەکو ئێستا هیچ پرۆژەیەکیان بۆ نەکراوە، ئەو پرۆژانەی هەشبوون وەستاون.  قایمقامی پێنجوێن گوتی، "ئەو گوندانەی لەو ناوچانە هەن، گوندی کشتوکاڵین خەڵکەکەیان بژێویان لەسەر کشتوکاڵە، بەڵام خراپیی رێگەکان زیانی هەبووە بۆیان، راستە هەموو گوندەکان رێگەیان بۆ چووە، بەڵام رێگەکان خۆڵن و ئۆتۆمبێل بەئاسانی پێیدا ناڕوات".