وەزارەتی کارەبا راگەیاند: "پرۆسەی لینککردنی پێوەری زیرەک لە راپەرین لەلایەن شارەزایانی بوارەکە بۆ ئەو ژمێرکارانە باسکرا، کە ئەم ئەرکەیان پێسپێردراوە.   بە گوێرەی راگەیێندراوەی وەزارەتی کارەبا پرۆسەکە لە چوارقوڕنە، حاجیاوا و سەنگەسەر جێبەجێ دەکرێت و ئەندازیار بەختیار عوسمان کریم، ڕێباز ئەشرف شریف ئەندامانی لیژنەی تۆڕی زیرەکی سلێمانی سەرپەرشتیی پرۆسەکە دەکەن.   پرۆسەی لینککردنی پێوەری زیرەک پاش بەستنی، قۆناخێکی گرنگی پڕۆژەکەیە، کە بەهۆیەوە لە رێگەی پێوەری زیرەکەوە مامەڵە لەگەڵ هاوبەشانی کارەبا دەکرێت.  رۆژی ٩ - ١٠ - ٢٠٢١ وەزارەتی کارەبای حکومەتی هەرێمی کوردستان رایگەیاند: تاوەکو ئێستا یەک ملیۆن پێوەری زیرەکی کارەبایان بۆ هاوبەشانی کارەبا بەستووە.