بەشێک لە خەڵکی هەولێر دووکان و شوێنە گشتییەکانیان بە ناوی پێغەمبەری ئیسلام، فەرموودە و ئایەتەکانی قورئانی پیرۆز رازاندووەتەوە.   لە هەولێر جیاواز لە هەموو شار و شارۆچکەکانی دیکەی هەرێمی کوردستان، بە گڕوتینێکی زۆرەوە خەڵک یادەکە دەکەنەوە. دوای بڵاوبوونەوەی کۆرۆناش قەرەباڵخی و گردبوونەوە بۆ یادەکە کەمتربووەوە.   زیاتر لە ٨٠٠ ساڵ بەر لە ئێستا لە سەردەمی مزەفەرەددین کۆکبەری کە حاکمی شاری هەولێر بوو، بۆ یەکەمجار یادی لەدایکبوونی پێغەمبەری ئیسلام بەشێوەیەکی فراوان کرایەوە.