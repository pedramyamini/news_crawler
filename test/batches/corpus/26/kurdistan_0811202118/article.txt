به‌ڕێوه‌به‌رایه‌تیی ئاسایشى زاخۆ، به تۆڕى میدیایى رووداوی راگه‌یاند، ئه‌م ئۆپه‌راسیۆنه ئه‌مڕۆ ٨ - ١١ - ٢٠٢١ كاژێر ١٠: ٣٠ خوله‌ك ئەنجامدرا، توانرا ٢ بازرگان و ٣ فرۆشیاری ماددەى هۆشبه‌ر و ٧ بەكارهێنه‌ر ده‌ستگیربكرێن.  به گوته‌ى ئاسایشى زاخۆ، بازرگان و دابه‌شکه‌ر و به‌كارهێنه‌رەکان ته‌مه‌نیان له‌نێوان ١٨ بۆ ٣٣ ساڵاندا بوون، تۆمەتبارەکان ماوەی مانگێك له‌ژێر چاودێریى هێزه ئه‌منییه‌كاندا بوون و، له سێ ئه‌شكه‌وت كۆدەبوونەوە بۆ ئه‌وه‌ى مادده‌ى هۆشبه‌ر به‌كاربێنن.  ئاسایشى زاخۆ راشیگه‌یاند، ئه‌و ماددانه‌ى به‌كاریان هێناون كریستاڵ، ناسیاره، به شووشه، و هێرۆیین و تریاك به‌كاریان هێناون.   هه‌روەها چه‌كى كڵاشینكۆف و دەمانچه و چفته بۆ پاراستى خۆیان له ئه‌شكه‌وت دانرا بوون و له کاتی ئۆپه‌راسیۆنەکە به‌کاریانهێنان.