رۆژی چوارشەممە ٢٧ - ١٠ - ٢٠٢١ وەزارەتی پەروەردەی حکومەتی هەرێمی کوردستان لە بانگهێشتنامەیەکدا کە واژۆی بەڕێوەبەری گشتیی دیوانی لەسەرە، ئاماژەی بەوە کرد "ئاگاداری سەرجەم کۆمپانیاکان دەکەینەوە کە وەزارەتی پەروەردە پێویستی بە دابینکردنی (لاپتۆپ)ـە بۆ قوتابخانەکانی وەزارەتی پەروەردەی حکومەتی هەرێمی کوردستان لە رێگەی کەمکردنەوەی گشتیی نهێنی، هەر کۆمپانیایەک ئارەزووی بەشداریکردنی هەیە و تایبەتمەندە لەم بوارەدا، سەردانی بەڕێوەبەرایەتیی ژمێریاری لە دواینی وەزارەت بکات بە مەبەستی کڕینی تەندەرەکە".  وەزارەتی پەروەردە ئاماژەی بەوەش کردووە، کڕینی تەندەرەکە لە ئەمڕۆوە تاوەکو رۆژی یەکشەممە ٠٧ - ١١ - ٢٠٢١ دەفرۆشرێت و نرخی تەندەرێک بە ١٠٠ هەزار دینارە و ناگەڕێندرێتەوە بۆ خاوەنەکەی، کاژێر ١١: ٠٠ی رۆژی یەکشەممە تەندەرەکە دەکرێتەوە.  وەزارەتی پەروەردە بۆ ئەو مەبەستە چوار مەرجی سەپاندووە کە ئەمانەن:  ١ - کرێی بڵاوکردنەوەی ئەم ئاگادارییە دەکەوێتە ئەستۆی ئەو لایەنەی کەمکردنەوەکەی بۆ دەردەچێت.  ٢ - بارمتەی سەرەتایی بە بڕی ٣ % ی گوژمەی پێشکێشکراو بە چەکێکی پەسندکراو یان گەرەنتینامە بۆ ماوەی ٩٠ رۆژ وەکو بارمتەی سەرەتایی کە پێویستە لە کاتی گەڕانەوەی تەندەر، هاوپێچ بکرێت و بە پێچەوانەوە تەندەر پشتگوێ دەخرێت.  ٣ - ماوەی تەندەرەکان ٦٠ رۆژە و لە رۆژی کردنەوەی تەندەر دەستپێدەکات.  ٤ - پێویستە کۆمپانیای بەشداربوو ئەستۆپاکیی نوێی باجی دەرامەت بۆ ساڵی ٢٠٢١ پێشکێش بکات لە کاتی گەڕانەوەی تەندەر، بە پێچەوانەوە ئەو تەندەرە پشتگوێ دەخرێت.