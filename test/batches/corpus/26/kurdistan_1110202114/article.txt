رائید عامر شوانی، گوتەبێژی پۆلیسی کەرکووک بە رووداوی راگەیاند، شەوی رابردوو لە نزیک پردی لەیلان لە شاری کەرکووک چەند کەسێکی نەناسراو تەقەیان لە چەند کەسێکی دیکە کردووە و بەهۆیەوە گەنجێکی بە رەچەڵەک عەرەب کە لەدایکبووی ساڵی ٢٠٠٤ بووە , گیانی لەدەستداوە و گەنجێکی دیکەش برینداربووە.  گوتەبێژی پۆلیسی کەرکووک ئاماژەی بەوەش کرد، لێکۆڵینەوە لە رووداوەکە دەستیپێکردووە و پۆلیس سەرقاڵی دۆزینەوەی تۆمەتبارەکانە.