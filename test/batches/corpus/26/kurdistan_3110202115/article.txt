مەسرور بارزانی لە تویتێکدا نووسیویەتی، "زۆر خه‌مباربووم به شه‌هیدبوونی دوو پێشمەرگەی قارەمان (خالید حەمید ھەیاس کاکەیی و ئاکۆ کەریم قادر) لە هێرشی شەوی رابردووی تیرۆریستانی داعش لە پردێ. پرسە و سەرەخۆشی لە كه‌سوكاریان و هەڤاڵەکانیان دەکەم و هاوبەشی خەمیانم. "  ئەو ھێرشە بە گوتەی مەسرور بارزانی، "جارێکی دیکە گرنگیی ھەمانگیی نێوان ھەرێمی کوردستان و حکومەتی فیدراڵی و ھاوکاریی ھاوپەیمانیی نێودەوڵەتیی دووپات دەکاتەوە بۆ رووبەڕووبوونەوەی ھەڕەشەکانی تیرۆریستانی داعش و پڕکردنەوەی بۆشایی ئەمنی لە ناوچە کوردستانییەکانی دەرەوەی ئیدارەی ھەرێمی کوردستان. "   شەوی رابردوو لە بەرزاییەکانی زورگەزراو لە سنووری شارۆچکەی پردێ داعش هێرشی کردەسەر پێشمەرگە و بەهۆیەوە دوو پێشمەرگە بە ناوەکانی (خالید حەمید ھەیاس و ئاکۆ کەریم قادر) له لیوای ١٠ ـی پیاده‌ى سه‌ر به وەزارەتی پێشمەرگە شەهیدبوون.    ئەمڕۆ یەکشەممەش، نێچیرڤان بارزانی، سەرۆکی هەرێمی کوردستان رایگەیاند، دووبارەبوونەوەی ئەو هێرشانە "ئه‌و راستييه ده‌سه‌لمێنێت كه داعش هێشتا مه‌ترسييه‌كى راسته‌قينه‌يه و هه‌ڕه‌شه له ئارامى و سه‌قامگيريى وڵات ده‌كات، بۆيه ده‌بێ به ئيراده و ده‌ستێكى پۆڵايينه‌وه، به هاوكاری و هه‌ماهه‌نگيى پێشمه‌رگه و سوپاى عێراق و هێزه ئه‌منييه‌كان و به پشتگيريى هاوپه‌يمانيى نێوده‌وڵه‌تى تا له‌ناوبردنى يه‌كجارييان، رووبه‌ڕوو و به‌ره‌نگاريان ببينه‌وه. "