عەبدولسەلام دۆڵەمەڕی، سەرۆکی لیژنەی پەروەردە و خوێندنی باڵا لە پەرلەمانی کوردستان بە تۆڕی میدیایی رووداوی راگەیاند: "تاوەکو ئێستا ٥٨ کورسی خوێندن چارەسەر کراون و ئەوانەی نمرەیان ٩٩ %  ـە ھیچ گرفتێکیان نەماوە و لە پزیشکی گشتی وەردەگیرێن".  سەرۆکی لیژنەی پەروەردەو خوێندنی باڵا هەروەها رایگەیاند "سەرقاڵی چارەسەری گونجاوین بۆ ئەو پرسە و ئەوەی پێویست بێت دەیکەین، لە چەند رۆژی رابردوو بەردەوام لە کۆبوونەوەدا بووین و ئەمڕۆش لە کۆبوونەوەیەکی ئۆنلاین لەگەڵ بەڕێز وەزیری خوێندنی باڵا لەسەر پرسی چارەسەری کۆنمرە بەرزەکان تاوتوێی ئەو پرسەمان کرد".  عەبدولسەلام دۆڵەمەڕی ئاشکراشیکرد، رۆژی یەکشەممەی داهاتوو کۆبوونەوەیەکی ھاوبەشیان دەبێت لەگەڵ وەزیری خوێندنی باڵا لە پەرلەمانی کوردستان بۆ چارەسەری تەواوی گرفتەکان.