سەرچاوەیەک لە بەڕێوەبەرایەتیی پۆلیسی کەرکووک بە تۆڕی میدیایی رووداوی راگەیاند، "هێزێکی ئاسایشی نیشتمانی بە بڕیاری دادوەر و بۆ دەستگیرکردنی مەسعود زەنگەنە دەچنە گەڕەکی ئەڵماس و لەگەڵ کەسی ناوبراو رووبەڕووی یەکدی بوونەتەوە و دوو ئەفسەری ئاسایشی نیشتمانی برینداربوون و مەسعود زەنگەنەش بە برینداری دەستگیرکرا".  ئەو سەرچاوەیە ئاماژەی بەوەش کرد، "مەسعود زەنگەنە بە ماددەی ١٣٠ لە یاسای سزادانی عێراقی و خراپ بەکارهێنانی تۆڕە کۆمەڵایەتییەکان داواکراوە".  بەپێی ماددەکە بێت بۆ ماوەی حەوت ساڵ زیندانی دەکرێت و بە گوتەی سەرچاوەکەی پۆلیس بێت مەسعود زەنگەنە خاوەنی چەند پەیج و ئەکاونتێک بووە لە فەیسبووک و هێرشی کردووەتە سەر دامەزراوەکانی حکومەت و کەسایەتییە ناودار و سیاسییەکانی عێراق.