یاسین کەریم عەتار کە لە بەڕێوەبەرایەتیی سەیرانگەکە کاردەکات بە تۆڕی میدیایی رووداوی گوت، ئەمساڵ ١٠٠ هەزار گەشتیار روویان لە سەرچنار کردووە، بەڵام لە چاو ساڵانی دیکە ژمارەی گەشتیار کەمیکردووە ئەوەش بەهۆی پەتای کۆرۆناوەیە.  ئەمساڵ جیاواز لە ساڵانی دیکە، بەهۆی بەرزیی پلەی گەرما گەڵاکان زووتر هەڵوەرین، لە ١٥ ـی ئەیلوولەوە گەڵای دارەکان دەستیان بە هەڵوەرین کرد و ئێستا دووبارە گەڵاکان سەوز بوونەتەوە، ئەوەش بەهۆی کاریگەریی کەشوهەواوەیە.  سەرچنار دەکەوێتە رۆژئاوای سلێمانی، نزیکەی ١١ کیلۆمەتر لە سەنتەری شاری سلێمانی دوورە.