جەبار زەندی، بەکالۆریۆسی لە کارگێڕیدا هەبووە و هەروەها ماستەر لە بەشی ئەندازیاری شارسازی دەخوێنێت، بەڵام ژینگەپارێزی شارەوانیی سنە بووە.  جەبار زەندی لە شەشەمین خولی هەڵبژاردنەکانی ئەنجوومەنی شار لە رۆژی ١٨ - ٠٦ - ٢٠٢١ بەشداریی دەکات، بۆ ئەندامیێتی ئەنجوومەنی شار دەنگ ناهێنێتەوە، بەڵام لەنێو سێ جێگری ئەنجوومەنی شاری سنەدا زیاترین دەنگ دێنێتەوە.  یەکێک لە ئەرکەکانی ئەنجوومەنی شارەکان هەڵبژاردنی سەرۆکی شارەوانییە، ئەنجوومەنی نوێی شاری سنە رۆژی ٠٧ - ٠٨ - ٢٠٢١ کۆبووەوە و لەو کۆبوونەوەیەدا ئەنوەر رەشیدی، کە خۆیشی ئەندامی هەڵبژێراوی ئەنجوومەن بوو، وەک سەرۆک شارەوانیی سنە هەڵبژێرا.  ئەنجوومەنی شاری سنە ٩ ئەندامی هەیە و بە رۆیشتنی کەسێکیان کورسییەکی بەتاڵ بوو کە بەپێی یاسا جێگاکەی بە جێگرانی ئەنجوومەنی شار پڕ دەکرێتەوە.   جەبار زەندی کە لەنێو جێگرەکاندا زیاترین دەنگی هێنابوو، وەک ئەندامی سەرەکی ئەنجوومەنی شاری سنە هەڵبژێرا.