ئارام ھادی، بەڕێوەبەری کەمپی بەردەڕەش بە رووداوی راگەیاند، مێرمنداڵەکە ناوی فەیسەڵ ئەیمەنە، کاژێر ١٧: ٠٠ ئاگادارکراینەوە کە لە خێمەیەک کۆتایی بە ژیانی خۆی ھێناوە.  بەڕێوەبەری کەمپی بەردەڕەش ئاماژەی بەوەش کرد، دایک و باوکی مێرمنداڵەکە بۆ چارەسەرکردنی منداڵێکی دیکەیان چووبوونە لای پزیشک لە دەرەوەی کەمپەکە کاتێک رووداوەکە روویداوە و تاوەکو ئێستا ھۆکارەکەی دیار نییە.  بارزان ئەحمەد، یەکێکە لە موختارەکانی کەمپی بەردەڕەش، سەبارەت بە خێزانی مێرمنداڵەکە گوتی، خەڵکی قامشلۆن و پێنج کەسن کە دایک و باوک و دوو کوڕ و کچێکن.  کەمپی بەردەڕەش دەکەوێتە باشووری قەزاکە، ئێستا ٧٥٤ خێزانی رۆژئاوای کوردستان تێیدا نیشتەجێن، کە ژمارەیان دەبێتە ٣٢٥٠ کەس و لە کۆتایی ساڵی ٢٠١٩ بەھۆی ھێرشی تورکیا بۆسەر ناوچەکانی گرێ سپی و سەرێکانی تێیدا نیشتەجێ بوون.