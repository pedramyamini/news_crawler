ئەمڕۆ شەممە ٠٦ - ١١ - ٢٠٢١ عەبدولڕەحمان زەهاوی، گوتەبێژی هاتووچۆی گەرمیان بە تۆڕی میدیایی رووداوی راگەیاند، لە ئەنجامی رووداوەکە پێنج کەس بریندار بوون و بۆ وەرگرتنی چارەسەری پێویست رەوانەی نەخۆشخانەی قەزای کفری کران.  بەپێی زانیارییەکانی پەیامنێری رووداو، دوای وەرگرتنی چارەسەری سەرەتایی چوار لە بریندارەکان بردراونەتە نەخۆشخانەی فریاکەوتنی شەهید هەژار لە کەلار و تەندروستییان جێگیرە.  پێشمەرگەکان سەر بە لیوای ٩ ـن، موقەدەم نەواف محەممەد ساڵح، هاوڕێ پێشمەرگە بریندارەکان بە تۆڕی میدیایی رووداوی راگەیاند، لە نزیک کانی عوبێد ئۆتۆمبێلەکەیان وەرگەڕاوە و ئێستا دۆخی تەندروستیی بریندارەکان جێگیرە، پێشمەرگەکان خەڵکی رانیەن و دەوامیان لە کفرییە، رووداوەکەش لە کاتی چوون بۆ دەوام روویداوە.