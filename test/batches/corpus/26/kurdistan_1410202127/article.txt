بەپێی راگەیێندراوی پۆلیسی راپەڕێن، ئەو ژنە ناوی (د. ا. م)ە و لەدایکبووی سالی ٢٠٠١ ـە، پیشەی ژنی ماڵە و دانیشتووی رانیە / گەڕەکی راپەڕینە، تەرمەکەی گەیێندراوەتە نەخۆشخانەی گشتیی رانیە کە "شوێنەواری پەت بە ملیەوە دیارە".  بە گوتەی کەسوکارەکەی بۆ پۆلیسی راپەڕین، ئەو ژنە "لە ماڵی خۆیدا و بە پەت خۆی هەڵواسیوە و بەو هۆیەشەوە گیانی لەدەستداوە".  تەرمی ژنەکە دوای ئەنجامدانی پشکنینی توێکاری لە پزیشکی دادوەریی رانیە، رادەستی کەسوکاری کراوەتەوە و پەڕاوی لێکۆڵینەوەش بۆ رووداوەکە کراوەتەوە و لێکۆڵینەوە بەردەوامە.