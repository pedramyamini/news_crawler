عەبدولوەهاب مەحموود، بەڕێوەبەری شارۆچکەی حاجی ئۆمەران بە تۆڕی میدیایی رووداوی راگەیاند، لە سەرووی کوێستانی بەردی تەشی رێسی بناری چیای کۆدۆی حاجی ئۆمەران مینێکی جۆری ڤاڵمارا بە گەنجێکی جووتیار تەقییەوە و بەهۆیەوە گیانی لەدەستداوە.  بەڕێوەبەری شارۆچکەی حاجی ئۆمەران راشیگەیاند، گەنجەکە تەمەنی ٢٨ ساڵ بووە و دانیشتووی حاجی ئۆمەرانە، لە کوێستانەکە سەرقاڵی کشتوکاڵ بووە.