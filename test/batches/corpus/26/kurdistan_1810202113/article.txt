ئەنوەر نیلوفەری ئەو پەنابەرە کوردەی خەڵکی رۆژهەڵاتی کوردستانە و خەڵکی مهابادە. دوای چەند ساڵ مانەوە و وەرگرتنی بڕوانامەی ئەندازیاریی بیناسازی لە هەرێمی کوردستان، ساڵی ٢٠١٤ بەرەو ئەوروپا کۆچیکردووە. لە یۆنان ویستوویەتی لەڕێگەی یاساییەوە بچێتە وڵاتانی دیکەی ئەوروپایی، بەڵام ئەوە بۆی بووەتە کێشە.  ئەنوەر نیلوفەری لە یۆنان داوای مافی پەنابەریی کردووە، بەڵام دواتر چووەتە سوێد، بەڵام دەستبەجێ بۆ ئەسینا گەڕێندراوەتەوە. ئەو دەڵێت، بووەتە قوربانیی بەڵێنی کۆمیسیاری کاروباری پەنابەران و داوا دەکات، بەڵگەیەکی پێبدەن تاوەکو بتوانێت لە وڵاتێکی دیکە داوای مافی پەنابەرێتی بکات. لە ساڵی ٢٠١٧ وە لانیکەم سێ جار بۆ ماوەی درێژ مانی لە خواردن گرتووە و ئەوەش کاریگەریی زۆری لەسەر تەندروستیی داناوە.  ئەو پەنابەرە باری تەندروستیی ناجێگیرە و مەترسی لەسەر گیانی هەیە. بەو حاڵەش، پۆلیسی یۆنان چەندین جار خێوەتەکەییان تێکداوە و دەستبەسەریان کردووە.