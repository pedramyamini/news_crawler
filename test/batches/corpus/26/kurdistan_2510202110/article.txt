رۆژی دووشەممە ٢٥ - ١٠ - ٢٠٢١، ئاری ئەحمەد، بەڕێوەبەری گشتیی ئاو و ئاوەڕۆی هەرێمی کوردستان بە تۆڕی میدیایی رووداوی گوت، ٥٠٨ ملیۆن دینار بۆ جێبەجێكردنی پرۆژەی راكێشانی بۆریی ئاو و چاككردنەوەی مسیۆبۆشی بۆ بەشی ئالیاتی بەڕێوەبەرایەتیی ئاوی دەوروبەری سلێمانی تەرخانکرا.  بەڕێوەبەری گشتیی ئاو و ئاوەڕۆی هەرێمی کوردستان ئاماژەی بەوەش کرد، پارەکە تەرخانکراوە و لە داهاتوویەکی نزیکدا پرۆژەکە دەچێتە واری جێبەجێکردنەوە.  ٨٠ % ی گەڕەکەکانی سلێمانی بە تۆڕی ئاوی نیشتمانییەوە بەستراونەتەوە، بەرپرسانی سنوورەکە دەڵێن، ٥٠ % ی ئاوی سلێمانی بەفیڕۆدەچێت کە بەشێکی بەهۆی بوونی زێدەڕۆیی و نەبەستنی تەوافی ئاوی ماڵان و بردنی ئاو بە شێوەی نایاساییەوەیە.