لە راگەیێندراوی بارەگای بارزانیدا هاتووە، لە دیدارەکەدا ئیت دوڤال، بەرپرسی نووسینگەی کاروباری باڵیۆزخانەی کەنەدا لە هەولێر ئامادە بووە. هەردوولا بیروڕایان لەبارەی "پرۆسەی سیاسیی عێراق و بەڕێوەچوونی هەڵبژاردن و قۆناخی دوای هەڵبژاردن" ئاڵوگۆڕکردووە.  سەرۆک بارزانی، وەک لە راگەیێندراوەکەدا باسکراوە، جەختی لەوە کردووەتەوە کە "سەرکەوتنی پرۆسەی سیاسی لە عێراق بەندە بە بەهێزبوونی دیموکراسی، جێبەجێکردنی شەراکەت و رێزگرتن لە مافی هەموو پێکهاتەکانی عێراق. "  لە درێژەی ئەو دانیشتنەدا سەرۆک بارزانی و ئۆرلیک شانۆن "جەختیان لەسەر پەیوەندییەکان و دۆستایەتیی نێوان گەلی کوردستان و گەلی کەنەدا کردەوە. "