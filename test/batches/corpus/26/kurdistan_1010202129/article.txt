ئەمڕۆ کاژێر ١٨: ٠٠ دەنگدان لە هەرێمی کوردستان و عێراق کۆتاییهات، بەپێی ئەو ئەنجامانە کە دەست پەیامنێری رووداو کەوتووە، موسەننا ئەمین، بەربژێری یەکگرتوو لە بازنەی سێی سلێمانی لە وێستگەیەکی قوتابخانەی بورهان لە پارێزگای هەڵەبجە دەنگی یەکەمی بەدەستهێناوە.  لەلایەکی دیکەوە بەپێی ئەو ئەنجامانەی دەست پەیامنێری رووداو کەوتووە، لە نۆ بنکەی بازنەی یەکی دهۆک لە دەنگدانی تایبەت، جەمال کۆچەر لە کۆی حەوت هەزار و ٦٦٢ دەنگدەر، ١٥١٥ دەنگی بەدەستهێناوە.  پارێزگای دهۆک لە سێ بازنە پێکهاتووە، لە سەرجەم بازنەکان ٨٢٢ هەزار و ٧٠٣ کەس مافی دەنگدانیان هەیە و، ١١ کورسیی پەرلەمانی عێراق بۆ ئەو پارێزگایە دابینکراوە کە سێیان بۆ کۆتای ئافرەتانە.