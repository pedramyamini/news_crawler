پەیامەکەی سەرۆک مەسعود بارزانی لەلایەن بارەگای بارزانییەوە بڵاوکراوەتەوە و تێیدا جگە لە پیرۆزبایی لە موسڵمانانی جیهان و عێراق و هەرێمی کوردستان، هیوای خواستووە، "ببێتە هۆی قووڵتر بوونی گیانی لێبوردەیی و پێکەوەژیانی ئایینی و نەتەوەیی و مەزهەبی لە سەرانسەری عێراق و ناوچەکەدا".  دەقی پەیامی سەرۆک مەسعود بارزانی بەبۆنەی یادی لەدایکبوونی پێغەمبەری ئیسلام (د. خ):  به‌ناوی خودای به‌خشنده و میهره‌بان  به‌بۆنه‌ی یادی له دایكبوونی پێغه‌مبه‌ری مه‌زن، حەزرەتی محه‌مه‌دولمسته‌فا (سڵاوی خوای لێ بێت) پیرۆزبایی له هەموو موسڵمانانی جیهان و عێراق و موسڵمانانی كوردستان به‌تایبه‌تی ده‌كه‌م.  لە خودای مەزن داواكارم ئه‌م بۆنه پیرۆزه ببێتە هۆی قووڵتربوونی گیانی لێبورده‌یی و پێكه‌وه‌ژیانی ئاینی و نه‌ته‌وه‌یی و مه‌زهه‌بی لە سەرانسەری عێراق و ناوچەكەمان.  له یه‌زدانی مه‌زن ده‌خوازین له‌م بۆنه پیرۆزه‌دا ده‌رگای خێر و به‌ره‌كه‌ت و خۆشی به‌ڕووی گه‌لی كوردستان و گه‌لانی ناوچه‌كه بكاته‌وه و ئاشتی و سەقامگیری باڵ بەسەر جیهان و ناوچەكەدا بكێشێت.  والسلام علیكم ورحمة الله وبركاته