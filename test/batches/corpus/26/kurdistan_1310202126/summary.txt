سەرۆکوەزیرانی هەرێمی کوردستان بەپێویستی دەزانێت نوێنەرانی کوردستان لە ئەنجوومەنی نوێنەرانی عێراق، بەهەماهەنگیی و یەکڕیزی کاربکەن لەپێناو داکۆکیکردن لە شایستە و مافە دەستوورییەکانی خەڵکی کوردستان. هەروەها ستایشی خۆڕاگری خەڵکی ناوچە کوردستانییەکانی دەرەوەی ئیدارەی هەرێمی کوردستان دەکات و بەپێویستی دەزانێت لە رێگەی جێبەجێکردنی ماددەی ١٤٠ی دەستوور، بارودۆخی ئەو ناوچانە ئاسایی بکرێتەوە.