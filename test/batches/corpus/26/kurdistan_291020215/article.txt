ئەمڕۆ هەینی ٢٩ - ١٠ - ٢٠٢١، فازڵ حاجی، گوتەبێژی پۆلیسی هاتووچووی پارێزگای هەولێر،  بە تۆڕی میدیایی رووداوی راگەیاند: "درەنگانی شەوی رابردوو ئۆتۆمبێلێک سێ کەسی شێلاوە، کە دایکێک و دوو کچ بوون، هەرسێکیان هەر لە شوێنی رووداوەکە گیانیان لەدەستداوە".  سەبارەت بە چارەنووسی شوفێرەکەش، گوتەبێژی پۆلیسی هاتووچۆی پارێزگای هەولێر گوتی: "ئەوەی کارەساتە دوای ئەو تاوانە، شۆفێرەکە هەڵاتووە".  هۆگر عەزیز، گوتەبێژی پۆلیسی هەولێر، لە بارەی رووداوەکەوە گوتی: "ئەو سێ کەسە دانیشتووی گەڕەکی ئازادیی ناحیەی شەمامکن، هێشتا لە لێکۆڵینەوەداین لە رووداوەکە، لە داهاتوودا زانیاریی زیاتر لەبارەی شۆفێری ئۆتۆمبێلەکە ئاشکرا دەکەین".