عەلی ئەکبەر جاویدان، فەرماندەی پۆلیسی پارێزگای کرماشان رایگەیاند، لە ماوەی ئەو شەش مانگەدا لە رووداوەکانی هاتووچۆدا چوار هەزار و ٤١٦ کەسی دیکەش برینداربوون، کە زیاترە لە ساڵی رابردوو.  بەگوتەی عەلی ئەکبەر جاویدان، ئەمساڵ شەش هەزار و ٩٢٢ رووداوی هاتووچۆ روویداوە، بەڵام ئەم ژمارەیە ١٢ % کەمترە لە رووداوەکانی هاتووچۆی ساڵی رابردوو.  مردن لە رووداوەکانی هاتووچۆدا سێیەمین هۆکاری مردنە لە ئێران، ساڵی ٢٠٢٠ لەو وڵاتەدا ١٥ هەزار و ٣٩٦ کەس گیانیان لەدەستدابوو، لەکاتێکدا بەهۆی کۆرۆناوە رێژەی مردن ٢٣ % کەمیکردبوو.  خراپی رێگەکانی هاتووچۆ، کوالێتی نزمی ئۆتۆمبێلەکان، کەمتەرخەمی، خێرایی زۆر و خەولێکەوتن بە هۆکارە سەرەکییەکانی رووداوەکانی هاتووچۆ لە ئێران دادەندرێن.  کۆمیسیۆنی ماددەی ٩٠ ـی پەرلەمانی ئێران مانگی تەممووزی ٢٠٢٠ لە راپۆرتێکدا رایگەیاند، ئۆتۆمبێلەکانی پراید و بیجۆ ٤٠٥ مەرجی پێویستیان بۆ پاراستنی گیانی سەرنشینەکانیان نییە، بۆ نموونە لە سیستمی کۆنترۆڵ و ستۆپدا کێشەیان هەیە.