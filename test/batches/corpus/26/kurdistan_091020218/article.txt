موقدەمی مافپەروەر، علی جەمال قدووری، گوتەبێژی پۆلیسی گەرمیان لە لێدوانێکدا بە تۆڕی میدیایی رووداوی راگەیاند، "ئێوارەی ئەمڕۆ شەممە لە گەڕەکی شەهیدانی قەزای کەلارەوە تەرمی هاونیشتمانییەک بەناوی محەمەد شێرکۆ نەسروڵڵا، لە دایکبووی ساڵی ٢٠٠٥ هێندرایە بەشی فریاکەوتنی شەهید هەژار لە کەلار کە بەهۆی بەرکەوتنی کارەباوە گیانی لەدەستدابوو. "  بە گوتەی دووکاندارێک کە شایەتحاڵی رووداوەکە بووە و قسەی بۆ پۆلیسی گەرمیان کردووە، "ئەو گەنجە لە مارکێتەکەی ئەو کاریکردووە، لەکاتی پاککرنەوەی ئاوەڕۆی مارکێتەکە بە شیشی سەب، کارەبا گرتوویەتی و لەئەنجامدا گیانی لەدەستداوە. "  عەلی جەمال قدووری ئەوەشی گوت کە ئێستادا بەمەبەستی توێکاری تەرمی ئەو گەنجە رەوانەی پزیشکی دادوەری قەزای کەلار کراوە و "خاوەنی مارکێتەکەش بە بڕیاری دادوەر و بەپێی مادەی ٤١١ بەندکراوە. "