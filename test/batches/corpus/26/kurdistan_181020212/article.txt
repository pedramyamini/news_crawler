کەسوکاری کچەکان باسی رووداوەکە دەکەن. جەواد نیاز، باپیری کچەکان بە تۆڕی میدیایی رووداوی راگەیاند "منداڵ بوون و لەوێ خەریکی یاریکردن بوون، یەکێکیان دەبدەبەی لێکەوتووەتەوە ناو ئاوەکە و گەورەکەشیان چووە دەریبێنێت و هەردووکیان خنکاون. "  ئاینازی هەشت ساڵ و بەسۆزی پێنج ساڵان لە گۆمێک خنکاون، گۆمەکە پاشماوە رووباری بەستۆرەی کۆنە و پاشماوەی ماڵانی تێدا کۆبووەتەوە.  یەکێک لەو کەسانەی کە منداڵەکانی دەرهێناوەتەوە باسی رووداوەکە دەکات.  محەممەد عوسمان، شایەتحاڵ دەڵێت "من لە دوورەوە بینیم کە یارییان دەکرد و منداڵەکانیش زۆر بوون، لە ماوەی کەمتر لە دە خولەکدا هەردووکیان خنکان. ماوەی نێوان یاریکردن و خنکانیان تەنیا ١٠ بۆ ١٥ خولەک بوو. "  خەڵکی گوند و کەسوکاری ئایناز و بەسۆزی خەمبارن، بەڵام داخی لەدەستدانیان رەنگبێ لەسەر دڵی محەممەد ئەبەدیتر لە هەمووان بێت.