پرۆسەی هەڵبژاردن لە عێراق و باشووری کوردستان بەڕێوەدەچێت و بەردەوامە، د. هەڤاڵ ئەبوبەکر، پارێزگاری سلێمانی، داوا لە هاونیشتمانییان دەکات بەشداری پرۆسەی دەنگدان بکەن و دەڵێت: "ئومێد دەکەم دەنگدان پرۆسەی سیاسی عێراق بگۆڕێت.  پارێزگاری سلێمانی دەشڵێت، هاتووچۆی نێوان شارەکان رانەگیراوە و بەردەوامە و ئەمڕۆ وەکو رۆژانی دیکە بازاڕ و دووکانەکان کراوە دەبن و هەموو رێکارەکانی پاراستنی ئارامی و ئاسایش بۆ بەڕێوەچوونی هەڵبژاردن ئامادەکراوە.   د. هەڤاڵ ئەبوبەکر داوای پاراستنی ئارامی و ئاسایشی هەڵبژاردنی کرد و گوتی: "هیوادارم چۆن بانگەشەی هەڵبژادن و دەنگدانی تایبەت بە ئارامی بەڕێوەچوون، دەنگدانی گشتیش بە ئارامی بەڕێوەبچێت".  ئەمڕۆ بە بەشداریی ٢٤ ملیۆن و ٢٩ هەزار و ٩٢٧ دەنگدەر لە عێراق و هەرێمی کوردستان پرۆسەی دەنگدانی گشتی بۆ هەڵبژاردنی ٣٢٩ ئەندامی ئەنجوومەنی نوێنەرانی عێراق بەڕێوەدەچێت.