رۆژی سێشەممە ٠٩ - ١١ - ٢٠٢١ ئاسایشی دەروازەی نێودەوڵەتیی حاجی ئۆمەران لە راگەیێندراوێکدا ئاماژە بەوە دەکات، لە ٢٦ ـی مانگی رابردوودا لۆریێکی بارهەڵگر لەو سنوورە خراوەتە ژێر چاودێری تا شوێنی داگرتنی بارەکەی کە هەولێر بووە، دواتر بە هاوئاهەنگیی ئاسایشی دەروازە سنوورییەکان چوونەتە کۆگەیەک.  ئاسایشی دەروازەی حاجی ئۆمەران دەشڵێت، بۆیان دەرکەوتووە کە بارەکە چوار هەزار سەرەشووشەی دەرمانی پزیشكی لە جۆری دەرزی ڤیاڵ پلاستیك و ئەلەمینیۆم، چوار هەزار لەزگە (لێبل)ی سەر شووشەكانی تێدابووە و دەستیان بەسەریاندا گرتووە.  لە راگەیێندراوەکەدا هاتووە، ئاسایش ئەو کەسەشیان دەستگیر کردووە کە ویستوویەتی مامەڵە بەو دەرمانە ساختە و قەدەخەکراوانەش بکات، بۆیە پەڕاوی لێکۆڵینەوەی بۆ دروست کراوە و رادەستی یاسا کراوە.