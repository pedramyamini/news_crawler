نوێنەرانی سەرۆکایەتیی هەرێمی کوردستان هاوخەمیی نێچیرڤان بارزانی، سەرۆکی هەرێمی کوردستانیان گەیاندە کەسوکاری شەهیدەکان و بڕێک هاوکاریی داراییان پێشکێشکردن.  شەهید ئاکۆ کەریم تەمەنی ٣٧ ساڵ بوو و خەڵکی گوندی ئۆمەرگومبەدن سەر بە ناحیەی سێگردکان لە کۆیە بوو و باوکی سێ منداڵ بوو کە تەمەنیان ١٣، ١١ و ١ ـە.   هەروەها شەهید خالید کاکە تەمەنی ٤٦ ساڵ و باوکی شەش منداڵ بوو، کاتێک بە هانای شەهید ئاکۆ چووە، خۆیشی شەهید بوو.  سەوسەن ئەحمەد، هاوژینی شەهید ئاکۆ دەڵێت، "بە سێ منداڵی بچووکەوە من چی بکەم؟.. دار و نەداری من و ئەو منداڵانە باوکیان بوو، هیچ خۆشی لە گیانمان نەما".  یەکێک لە منداڵەکانی شەهید ئاکۆ ناوی سۆمایە کە هێشتا نە تامی خۆشەویستییەکەی باوکی کردووە و نە لە ئازاری لەدەستدانی تێدەگات. سۆما بچووکترین منداڵی شەهید ئاکۆ کەریمە.   سەعد حەمید، برای شەهید خالید دەڵێت، "هەموو کەسێکی بەغیرەت حەز دەکات بۆ خاک شەهید بێت