رۆژی چوارشەممە ٢٠ - ١٠ - ٢٠٢١، سەرچاوەیەک لە وەزارەتی پێشمەرگە بە تۆڕی میدیایی رووداوی گوت، ئاگادارکراونەتەوە، کە سبەینێ مووچەی لیوا هاوبەشەکانی سەر بە وەزارەتی پێشمەرگە دابەش دەکرێت.  رۆژی ٢٦ - ٠١ - ٢٠٢١ سەربەست لەزگین بریکاری وەزیری پێشمەرگەی هەرێمی کوردستان بە تۆڕی میدیایی رووداوی گوت، ئەمریکا مانگانە ٢٠ بۆ ٢٥ ملیۆن دۆلار بۆ پێشمەرگە دەنێرێت، ئەو پارەیەش بۆ ١٣ لیوایە.  لە کۆی نزیکەی ١٧٠ هەزار پێشمەرگە، نزیکەی ٤٤ هەزار پێشمەرگە لە چوارچێوەی ١٥ لیوای هاوبەشدا لەژێر چەتری وەزارەتی پێشمەرگە رێکخراونەتەوە. هەر لیوایەک لە چوار فەوجەوە کراوەتە سێ فەوج. مووچەی ١٣ لیوایان لەلایەن هاوپەیمانیی نێودەوڵەتیی دژی داعش دابین دەکرێت.