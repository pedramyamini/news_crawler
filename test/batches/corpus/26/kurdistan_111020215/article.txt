کۆمیسیۆنی باڵای سەربەخۆی هەڵبژاردنەکانی عێراق، ئەمڕۆ دووشەممە ١١ - ١٠ - ٢٠٢١ لە راگەیێندراوێکدا رێژەی بەشداریی لە هەڵبژاردن لە ئاستی هەموو پارێزگاکانی عێراق و هەرێمی کوردستان بڵاوکردەوە و رایگەیاند، "ژمارەی ئەو کەسانەی کە لە تۆماری دەنگدەراندا ناویان تۆمارکرابوو، ٢٢ ملیۆن و ١١٦ هەزار و ٣٦٨ کەس بوون؛ هاوکات بە پشتبەستن بە ٩٤ % ی ئەو بنکانەی دەنگدان کە ئەنجامەکانیان وەرگیراون، لە تێکڕای ئەو ژمارەیە ٩ ملیۆن و ٧٧ هەزار و ٧٧٩ کەس لە هەڵبژاردن دەنگیان داوە".  سەبارەت بە سکاڵاکانیش، کۆمیسیۆنی هەڵبژاردنەکانی عێراق ئاشکرایکرد، " ١٦ سکاڵا لە پرۆسەی دەنگدانی تایبەت و ٥٨ سکاڵا لە پرۆسەی دەنگدانی گشتیدا تۆمارکراون؛ ئەو سکاڵایانەشی کە لە هەرێمی کوردستان و ناوچە کێشەلەسەرەکان تۆمارکراون بریتین لە (دهۆک ٧ سکاڵا)، (هەولێر ٦ سکاڵا)، (سلێمانی ١١ سکاڵا)، (سەلاحەدین ٣ سکاڵا) و (دیالە ٤ سکاڵا)، بەڵام هیچ سکاڵایەک لە پارێزگاکانی کەرکووک و نەینەوا تۆمارنەکراوە".  پرۆسەی دەنگدانی تایبەت لە ٨ی ئۆکتۆبەر و پرۆسەی دەنگدانی گشتی لە هەڵبژاردنی پێشوەختی پەرلەمانی عێراق لە ١٠ی ئۆکتۆبەری ٢٠٢١ بەڕێوەچوون.  بەپێی راگەیێندراوەکەی کۆمیسیۆنی هەڵبژاردنەکانی عێراق رێژەی دەنگدانی تایبەت و گشتی لە پارێزگاکان بەم شێوەیە بووە:  ٢ - پارێزگای سەڵاحەدین (٤٨ %)  ١٢ - پارێزگای نەینەوا (٤٢ %)  ١٤ - پارێزگای قادسییە (٤٢ %)  ١٧ - پارێزگای سلێمانی (٣٧ %)  ١٨ - پارێزگای بەغدا - دیوی کەرخ (٣٤ %)  ١٩ - پارێزگای بەغدا - دیوی رەسافە (٣١ %)