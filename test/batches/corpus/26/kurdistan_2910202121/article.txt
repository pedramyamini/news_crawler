ئەمڕۆ هەینی ٢٩ - ١٠ - ٢٠٢١ هاوکار عەلی، گوتەبێژی تەندروستیی کۆیە بە تۆڕی میدیایی رووداوی راگەیاند: "کاژێر ٨ی ئێوارەی ئەمڕۆ لە ئەنجامی هەورەبرووسکە ٣ هاونیشتمانی لە سێ شوێنی جیا جیا برینداربوون".  هاوکار عەلی دەڵێت، "یەکێک لە بریندارەکان کە پێشمەرگەیە لە گوندی پەلکانە هەورەبرووسکە لێیداوە؛ پێشمەرگەیەکی دیکەش لە گوندی شیوەسوور هەورەبرووسکە لێیداوە و برینداربووە؛ تەندروستیی یەکێکیان ناجێگیرە".  سەبارەت بە کەسی سێیەم، گوتەبێژی تەندروستیی کۆیە گوتی، "کەسی سێیەم کرێکارێکی عەرەبە و لە حەوزی بەخێوکردنی ماسی لە تەقەتەق پاسەوانە؛ هەورەبرووسکە لێیداوە و ئێستا تەندروستیی باشە و لەسەر خواستی خۆی رەوانەی ماڵەوە کراوە".