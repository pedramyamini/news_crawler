رۆژی چوارشەممە ٣ - ١١ - ٢٠٢١ نووسینگەی سەرۆکوەزیرانی هەرێمی کوردستان روونکردنەوەیەکی بڵاوکردووەتەوە و رایدەگەیێنێت "هەرچەند ئەو کابرایە [عەتا سەراوی] خۆی ماوەیەک لەمەوبەر بە ئاشکرا رایگەیاند کە لەلایەن هاوسەرۆکێکی پێشووی یەکێتی هەڕەشەی تیرۆرکردنی لێکراوە کەچی دەیەوێت بەو تۆمەتانە بابەتی ژەهردەرخوارددانی سەرکردەکانی حیزبەکەی لە بیر خەڵک بباتەوە. "  لە بەشێکی دیکەی روونکردنەوەکەدا نووسینگەی سەرۆکوەزیران ئاماژە بەوە دەدات "بۆیە لە بەرامبەر تۆمەتە بێ بنەماکانی رێکاری یاسایی دەگرینەبەر و دەبێ لە بەردەم دادگادا باجی قسە هەڵبەستراوەکانی بدات. "   دەقی روونکردنەوەی نووسینگەی سەرۆکی حکومەتی هەرێمی کوردستان   کەسێک بەناوی عەتاوی سەراوی کە ئەندامی سەرکردایەتی یەکێتییە، لە چاوپێکەوتنێکدا بە شێوازێکی ناڕێک و ئاست نزم، کۆمەڵێک تۆمەتی بێ بنەما و قسەی هەڵبەستراوی ئاراستەی جەنابی سەرۆکی حکومەتی هەرێمی کوردستان کردووە، هەرچەند ئەو کابرایە، خۆی ماوەیەک لە مەوبەر بە ئاشکرا ڕایگەیاند، کە لە لایەن هاوسەرۆکێکی پێشووی یەکێتی، هەڕەشەی تیرۆرکردنی لێکراوە، کەچی دەیەوێت بەو تۆمەتانە، بابەتی ژەهردەرخوارددانی سەرکردەکانی حیزبەکەی، لە بیر خەڵک بباتەوە، بۆیە لە بەرامبەر تۆمەتە بێ بنەماکانی، ڕێکاری یاسایی دەگرینەبەر و دەبێ لە بەردەم دادگادا،  باجی قسە هەڵبەستراوەکانی بدات.   نووسینگەی سەرۆکی حکومەتی هەرێمی کوردستان