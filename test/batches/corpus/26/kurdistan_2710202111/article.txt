یوسف مووسا، پەیامنێری رووداو لە زاخۆ رایگەیاند، کاژێر ١٢: ٠٠ی نیوەڕۆی ئەمڕۆ چوارشەممە ٢٧ - ١٠ - ٢٠٢١ فڕۆکە جەنگییەکانی تورکیا سنووری گوندی بانکیی سەر بە ناحیەی باتیفایان لە پارێزگای دهۆک بۆردوومانکردووە.  بەپێی زانیارییەکانی پەیامنێری رووداو، "تاوەکو ئێستا هیچ زیانێکی گیانی نەبووە، بەڵام ترس و دڵەڕاوکێی لای دانیشتووانی سنوورەکە دروستکردووە".  ئەوەش لە کاتێکدایە، ناوبەناو لە ناوچە سنوورییەکانی هەرێمی کوردستان تورکیا بە بیانووی بوونی گەریلاکانی پارتی کرێکارانی کوردستان - پەکەکە بۆردوومان دەکات.