بەهمەن کاکە عەبدوڵڵا، پەرلەمانتاری کوردستان بە رووداوی راگەیاند، کاژێر ١١: ٠٠ی پێش نیوەڕۆی رۆژی سێشەممە ٢٣ - ١١ - ٢٠٢١، پەرلەمانی کوردستان دانیشتنی ژماره ٧ ـی ئاسایی خولی پاییزەی ساڵی سێیەم له خولی پێنجه‌می هه‌ڵبژاردنی خۆی، ساز بکات.  بەرنامەی کاری کۆبوونەوەکەی پەرلەمانی کوردستان بەمشێوەیەیە:  یه‌كه‌م: خوێندنەوەی یەكەم بۆ ئەم پێشنیاز و پڕۆژەیاسایانە:  ١ - پێشنیازەیاسای (بەرەنگاربوونەوەی تووندوتیژی دژ بە خێزان و ئافرەت لە هەرێمی كوردستان - عێراق).  ٢ - پێشنیازەیاسای (هەمواری یاسای سەلماندن ژمارە ١٠٧ی ساڵی ١٩٧٩ و هەموارەكانی لە هەرێمی كوردستان)  ٣ - پڕۆژەیاسای چەك لە هەرێمی كوردستان - عێراق.  دووەم: دەنگدان لەسەر پڕۆژەیاسای (هەمواری یاسای بزربووەكان لە هەڵمەتەكانی لەناوبردنی بەكۆمەڵی گەلی كوردستانی عێراق، ژمارە (٣)ی ساڵی ١٩٩٩) به‌پێی حوكمی مادده‌كانی (٩٠، ٩١، ٩٣، ٩٦، ٩٧) له په‌یڕه‌وی ناوخۆی په‌رله‌مانی كوردستان.  سێیەم: خوێندنه‌وه‌ی دووه‌م بۆ پڕۆژەیاسای (كۆمپانیا ئەمنییە تایبەتەكان لە هەرێمی كوردستان - عێراق) به‌پێی حوكمی مادده‌كانی (٨٧، ٨٨، ٨٩) له په‌یڕه‌وی ناوخۆی په‌رله‌مانی كوردستان.