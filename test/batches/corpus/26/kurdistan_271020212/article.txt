رۆژی سێشەممە ٢٦ - ١٠ - ٢٠٢١ دایکێک لە هەولێر بە سکێک شەش منداڵ (پێنج کوڕ و کچێک)ی بوو، رەوەند باوکی منداڵەکانە و بە رووداوی راگەیاند، کە هەستێکی خۆشی هەیە و سوپاسی خودای کرد کە شەش منداڵی پێبەخشیون. بەڵام گوتی " بەخێوکردنی ئەو منداڵانە زۆر زەحمەت دەبێت. "  ئومێد خۆشناو، پارێزگاری هەولێر بە تۆڕی میدیایی رووداوی راگەیاند، نیوه‌ڕۆی ئه‌مڕۆ چوارشەممە، به نوێنه‌رایه‌تیی مه‌سرور بارزانی، سه‌رۆكی حكومه‌تی هه‌رێمی كوردستان، هاوكاریی پێشكێشی ئه‌و خێزانه ده‌كه‌ین كه دوێنێ له هه‌ولێر شه‌ش منداڵیان به جارێك بوو.  منداڵەکان کاژێر ١٠: ٠٠ی بەیانی رۆژی سێشەممە ٢٦ - ١٠ - ٢٠٢١ بە شەش مانگی و بە سرووشتی لەدایکبوون، دایکی شەش منداڵەکە بە رووداوی گوت: دووەمجارە منداڵی دەبێت و پێشتر منداڵێکی دیکەی بووە و کچ بووە.  دکتۆر شادان شێروان حەیدەری، بەڕێوەبەری نەخۆشخانەی منداڵبوون لە هەولێر بە تۆڕی میدیایی رووداوی راگەیاند "بۆ یەکەمجار لە نەخۆشخانەی لەدایکبوون و فێرکاری حاڵەتێکی دەگمەن بۆ ئافرەتێکی دووگیان کە بە یەک سک ٦ منداڵی بوو، پێشتر منداڵێکی هەبوو و ئەوەش زۆر دەگمەنە. "  بەڕێوەبەری نەخۆشخانەی منداڵبوون لە هەولێر ئاماژەی بەوەکرد "باری تەندروستیی دایکەکە زۆر باشە، بەڵام بارودۆخی منداڵەکان باش نییە. "