سەرچاوەیەکی ئاگادار بە تۆڕی میدیایی رووداوی راگەیاند، "لە کۆبوونەوەکەدا بڕیاری دوورخستنەوەی محەممەد عوسمان لە لێپرسراوێتیی مەڵبەندی کەرکووک پەسندکراوە، رەوەند مەلا مەحموود پێشنیازکراوە و لەلایەن هاوسەرۆک بافڵ تاڵەبانی پەسند کراوە".  بەپێی زانیارییەکانی پەیامنێری رووداو لە کەرکووک، بە بڕیاری کۆبوونەوەی ئەندامە کەرکووکییەکانی ئەنجوومەنی سەرکردایەتیی یەکێتی و بە سەرپەرشتیی هاوسەرۆکی یەکێتی بافڵ تاڵەبانی، ئاسۆ مامەندیش وەکو سەرپەرشتیاری مەکتەبی سیاسیی یەکێتی لە کەرکووک دیاریکراوە.