حکومەتی هەرێمی کوردستان رایگەیاندووە، "بەبۆنەی یادی لە دایکبوونی پێغەمبەری ئیسلام حەزرەتی محەممەد (درودی خوای لەسەر بێت)، پیرۆزباییەکی گەرم لە تەواوی موسڵمانانی کوردستان و عێراق و جیهان دەکەین، هیوادارین ئەم یادە ببێتە مایەی بەهێزتربوونی بنەماکانی گیانی لێبوردەیی و پێکەوەژیان و یەکتر قبووڵکردن لە هەرێمی کوردستان".  لە راگەیێندراوەکەی حکومەتدا داوا لە تەواوی هاونیشتمانیان کراوە، "زیاتر پابەندی رێکارەکانی خۆپارێزی لە پەتای کۆرۆنا بن و ئەو کەسانەیش کە تاوەکو ئێستا ڤاکسینیان وەرنەگرتووە بچن بۆ بنکەکانی تەندروستی و ڤاکیسن وەربگرن، تاوەکو خۆمان و ئازیزانمان بەدووربگرین لەو پەتایە".  حکومەتی هەرێمی کوردستان ئاماژەی بەوەش کردووە، تاوەکو ئێستاش پەتای کۆرۆنا هەڕەشەیە بۆسەر ژیانی هاونیشتمانیان و رۆژ بە رۆژیش ژمارەی تووشبووان و قوربانیانی پەتاکە زیاد دەکات.