رووداوەکە نزیک کاژێر ١٠: ٠٠ی شەوی شەممە ٦ - ١١ - ٢٠٢١ روویداوە. ئەو سەرچاوەی پۆلیس بە تۆڕی میدیایی رووداوی راگەیاند، رووداوەکە راستە و ژن و پیاوێک کە ئاسەواری گوللە بە جەستەیانەوە دیارە لەسەر کێشەیەکی کۆمەڵایەتیی کوژراون.  سەرچاوەکەی پۆلیس کە پێی باش نەبوو ناوی بڵاوبکرێتەوە، ئاماژەی بەوەدا کە ناتوانن زانیاریی زیاتر لەسەر رووداوەکە بدەن "چونکە بەهۆی کێشەیەکی خێزانی بووە. "  پۆلیس و هێزە ئەمنییەکانی دیکە لە شوێنی رووداوەکەن و پەڕاوی لێکۆڵینەوە بۆ رووداوەکە کراوەتەوە و لێکۆڵینەوەش دەستیپێکردووە.  پەیامنێری رووداو لە ئاکرێ لەبارەی رووداوەکە گوتی کە ھەردووک کەسەکە لەلایەن هاوژینی ژنەکە کوژراون و بکوژەکەش خۆی رادەستی پۆلیس کردووە.  بەپێی زانیارییەکانی تۆڕی میدیایی رووداو، ئافرەتەکە سێ منداڵی لەدوای خۆی جێهێشتووە.