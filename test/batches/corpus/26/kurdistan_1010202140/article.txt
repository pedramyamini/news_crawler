ناسر عەلی، پەیامنێری تۆڕی میدیایی رووداو لە دهۆک دەڵێت، مەحما خەلیل، ماجد شنگالی و ڤیان دەخیل بە دوای یەکدا زۆرترین دەنگیان لە سنووری شنگال بەدەستهێناوە کە دەکەونە بازنەی ٣ی پارێزگەی نەینەوا.  وەک پەیامنێری رووداو ئاماژەی پێکرد، پارتی لە تەلەعفەریش کە دەکەوێتە بازنەی چواری پارێزگەی نەینەوا، یەکێک لە چوار کورسییەکەی ئەو بازنەیەی مسۆگەرکردووە و بەربژێرە براوەکەش ئیبراهم محەممەدە.   هەروەها لە بازنەی ٢ی پارێزگای نەینەوا کە باشیک، شێخان و تلکێف و ئەلقووش دەگرێتەوە، ٣ بەربژێری پارتی سەرکەوتنیان بەدەستهێناوە، کە ئەوانیش پێکدێن لە شەریف سلێمان، کاڤین مزووری و شێروان دووبەردانی.  پەیامنێری رووداو باس لەوە دەکات لە بازنەی یەکی ئەو پارێزگەیەش کە مەخموور و گوێڕ و قەراج لەخۆدەگرێت دوو کورسی بەدەستدەهێنێت و بەربژێرە براوەکانیش بریتین لە تەعما لهێیی و ئیخلاس دلێمی.