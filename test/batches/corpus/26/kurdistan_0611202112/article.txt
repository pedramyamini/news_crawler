لە کاژێر ١٧: ٠٠ رێوڕەسمەکە بە هاتنەژوورەوەی خوێندکاران و مامۆستایانی زانکۆ دەستیپێکرد و مەسرور بارزانی، سەرۆکی حکومەتی هەرێمی کوردستان و ئیدریس نێچیرڤان بارزانی، راوێژکاری زانکۆ و کۆمەڵێک لە وەزیر و کۆنسوڵی وڵاتان و کەسوکاری دەرچووان ئامادەی رێوڕەسمەکە بوون.  لە زانکۆی کوردستان (١١٩٦) قوتابی لە چوار سکوڵ دەخوێنن و بەپێی راپۆرتێکی وەزارەتی خوێندنی باڵای هەرێمی کوردستان کە سێ ساڵ بەر لە ئێستا بڵاویکردووەتەوە، زانکۆی کوردستان پلەی یەکەمی زانکۆکانی هەیە لە توێژینەوە و دۆزینەوەی هەلی کار بۆ قوتابییەکانی. هەر رۆژی چوارشەممە سەرۆکی زانکۆی کوردستانیش بە رووداوی گوت، نزیکەی ٩٩ % ـی دەرچوانیان هەلی کاریان دەست دەکەوێت.