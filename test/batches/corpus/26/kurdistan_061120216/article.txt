هەڵمەتەکە لەسەرجەم پاریزگاکانی هەرێمی کوردستان بەردەوام دەبێت کە تیمەکان بەمشێوەیە دەبن؛  - پارێزگای سلێمانی و هەڵەبجە ٢٥ تیم  تیمەکان لە زانکۆ، پەیمانگە و شوێنە گشتییەکان کاردەکەن و ڤاکسین لە هاونیشتمانیان دەدەن. جگە لە تیمە گەڕۆکەکان لە هەرێمی کوردسان ١٧١ بنکەی تایبەت بە پێدانی ڤاکسینی کۆرۆنا هەن.   بەپێی دوایین کۆبوونەوەی لیژنەی باڵای بەرەنگاربوونەوەی کۆرۆنا، کە رۆژی ٢٥ - ١٠ - ٢٠٢١ بەڕێوەچوو، بڕیاردرا: ھەموو فەرمانبەرانی حکومەت بە ھێزەکانی ناوخۆ و پێشمەرگەوە لە ماوەی دوو مانگدا ڤاکسین وەربگرن، بەپێچەوانەوە بەپێی یاسای بەرزەفتی فەرمانبەران، مامەڵەیان لەگەڵدا دەکرێت. هەروەها ھەموو ئەوانەی لە کەرتی تایبەت کار دەکەن، پێویستە کارتی ڤاکسینیان ھەبێت.  مامۆستا و فەرمانبەرانی قوتابخانە و زانکۆ و پەیمانگەکان، هەروەها ئەو قوتابیانەی کە تەمەنیان لە سەرووی ١٨ ساڵەوەیە، دەبێت تاوەکو ١ - ١٢ - ٢٠٢١ ڤاکسینیان وەرگرتبێت.