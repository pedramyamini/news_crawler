بەڕێوەبەرایەتیی کەشناسی و بوومەلەرزەزانیی هەرێمی کوردستان رایدەگەیێنێت، رۆژى يه‌كشه‌ممه و دووشه‌ممه پێشبينىی ده‌كرێت ئاسمانى هه‌رێمی کوردستان په‌ڵه‌هه‌ور و نيمچه هه‌وربێت و، پله‌كانى گه‌رما (٥ - ٧) پله دابه‌زێت.  بۆ رۆژی سێشه‌ممه پێشبینی دەکرێت ئاسمانى هه‌رێمی کوردستان نيمچه هه‌ور بۆ هه‌ورى ته‌واو بێت له‌گه‌ڵ بارينى نمه باران و كه‌مێك هه‌وره تريشقه، به‌تايبه‌ت له ناوچه شاخاويیه‌كانى دهۆك و هه‌ولێر و ناوچه‌كانى ئيداره‌ى راپه‌ڕين، پله‌كانى گه‌رما به نزمى ده‌مێنێته‌وه وه‌كو رۆژانى پێشو.  کەشناسی سلێمانی: نەبارین باران لەم وەرزەدا ئاساییە  تاوەکو ئەمڕۆ باران لە هەرێمی کوردستان نەباریوە. بەڕێوەبەری کەشناسی و بوومەلەرزەزانیی سلێمانی دەڵێت، نەبارینی باران لەم وەرزەدا تاوەکو ئێستا ئاساییە.  رۆژی شەممە ١٦ - ١٠ - ٢٠٢١، ئاسۆ کەمال، بەڕێوەبەری کەشناسی و بوومەلەرزەزانیی سلێمانی بە تۆڕی میدیایی رووداوی گوت، ناتوانن پێشبینی هیچ ئەگەرێکی بارانبارین بکەن و گوتیشی، هەفتەی رابردوو نزمە پاڵەپەستۆیەک بە لاوازی هەرێمی کورستان و بەتایبەت پارێزگاکانی دهۆک و هەولێری گرتەوە؛ ئەم هەفتەیەش هەمان پاڵەپەستۆ بە لاوازیی هەرێمی کورستان دەگرێتەوە.  بەگوێرەی پێشبینییەکانی بەڕێوەبەرایەتی گشتیی کەشناسیی و بوومەلەرزەزانیی هەرێمی کورستان، ئەمڕۆ پلەی گەرما بەمشێوەیە دەبێت: هەولێر بەرزترین پلە ٣٥ پلە و نزمترین پلە ٢٣، سلێمانی بەرزترین پلە ٣٣ پلە و نزمترین پلە ٢٠، دهۆک بەرزترین ٣٤ پلە و نزمترین ١٩ پلە، هەڵەبجە بەرزترین پلە ٣٥ پلە و نزمترین ١٩ پلە دەبێت.  بەڕێوەبەری کەشناسی و بوومەلەرزەزانیی سلێمانی گوتیشی، بە شێوەیەکی سرووشتی شەوان ساردتر دەبێت و ئاماژەی بەوەشکرد کە "لە سبەینێوە گەرما ٤ بۆ ٥ پلە دادەبەزێت. گۆڕانکارییەکە بە جۆرێک دەبێت هەموو کەسێک هەستی پێدەکات".