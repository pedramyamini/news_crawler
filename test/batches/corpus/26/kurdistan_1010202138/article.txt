بە گوێرەی زانیارییەکانی تۆڕی میدیایی رووداو، لەو سنوورەدا رێبوار ئەوڕەحمان، بەربژێری نەوەی نوێ ١٥٢٥١ دەنگ، یادگار مەحموود، بەربژێری پارتی دیموکراتی کوردستان ٧٣٢٥ دەنگ، دارا حەمە ئەحمەد، بەربژێری یەکگرتووی ئیسلامی ٦٩٣٦ دەنگ و نەرمین مەعرووف، بەربژێری هاوپەیمانیی کوردستان ٥٥٣٢ دەنگیان بەدەستهێناوە.      لە بازنەی یەکی پارێزگای سلێمانی، ٤ بەربژێر دەبنە پەرلەمانتار و یەکێک لەوانیش دەبێت ژن بێت.  پارێزگای سلێمانی لە پێنج بازنە پێکهاتووە، لە سەرجەم بازنەکان ملیۆنێک و ٤٢٥ هەزار و ٧٠٥ کەس مافی دەنگدانیان هەیە و، ١٨ کورسیی پەرلەمانی عێراق بۆ ئەو پارێزگایە دابینکراوە کە پێنجیان بۆ کۆتای ئافرەتانە.     ئەو ئەنجامانە بەرایین و هێشتا یەکلایینکەراوەتەوە، بڕیارە سبەی کاژێر ١٨: ٠٠ کۆمیسیۆنی باڵای هەڵبژاردنەکان ئەنجامی کۆتایی دەنگدان رابگەیێنێت.