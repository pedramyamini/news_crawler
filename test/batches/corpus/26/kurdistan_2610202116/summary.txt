سەرۆکی هەرێمی کوردستان لەمیانی بەشداریکردنی لە دیداری مێری وەڵامی چەندین پرسیاری دایەوە، لەبارەی هەڵبژاردنی ١٠ - ١٠ - ٢٠٢١ی عێراق بۆچوونی وایە کە بەراورد بە هەڵبژاردنەکانی پێشووی عێراق "دەتوانم بڵێم ئەم هەڵبژاردنە یەکێک بووە لە باشترین هەڵبژاردنەکان لەڕووی تەکنیکی و بابەتی ساختەکاری". لەبارەی ئەو رێژەیە لە خەڵک کە بەشدارییان لە هەڵبژاردن نەکرد، گوتی، "ئەوە پەیامێکی روونی خەڵک بووە بۆ دەسەڵاتداران کە لە سیستەمی حوکمڕانی رازی نین".