عەلی حوسێنی، گوتەبێژی میحوەری باکووری حەشدی شەعبی بە تۆڕی میدیایی رووداوی راگەیاند، بەرەبەیانی ئەمڕۆ چوارشەممە ٢٧ - ١٠ - ٢٠٢١ پاڵپشت بە زانیاری هەواڵگریی، لە بۆسەیەکدا هێزەکانی لیوای ١٦ی حەشدی شەعبی لەسەر رێگای گشتی بەغدا و لەبەرامبەر ناحیەی تازە لە باشووری کەرکووک، دوو خۆکوژیان دەستگیرکردووە.  عەلی حوسێنی ئاماژەی بەوەکرد کە دوو خۆکوژەکە بەنیازبوون "خۆیان بتەقێننەوە و کردەووە تیرۆریستی ئەنجام بدەن. "  گوتەبێژی میحوەری باکووری حەشدی شەعبی، لە قسەکانیدا رایگەیاند دوای دەستگیرکردنی ئەو دوو خۆکوژە، هەردووکیان رادەستی لایەنی پەیوەندیدار کراون و لێکۆڵینەوە لەگەڵیاندا دەکرێت.