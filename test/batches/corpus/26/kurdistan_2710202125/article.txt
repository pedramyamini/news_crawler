هەروەها باڵیۆزی تورکیا لە عێراق، راوێژکاری وەزیری دەرەوەی ئێران، جێگری سەرۆکی بانکی ناوەندیی عێراق و چەندین کەسایەتیی سیاسیی و رۆژنامەڤان لە پانێڵەکاندا قسەیانکرد.  رۆژی سێشەممە ٢٦ - ١٠ - ٢٠٢١ لەژێرناونیشانی "عێراقیکی سەقامگیر بۆ هەرێمێکی سەقامگیر" لە هەولێر یەکەم رۆژی دیداری مێری بەڕێوەچوو. لە پانێڵەکانی یەکەم رۆژی دیدارەکەدا نێچیرڤان بارزانی، سەرۆکی هەرێمی کوردستان بەشداربوو. هەروەها چەندین کەسایەتیی دیاری حیزبەکان و ژمارەیەک لە باڵیۆزانی وڵاتان لە عێراق و کۆنسوڵەکانییان لە هەرێمی کوردستان بەشداریی پانێڵەکانیان کرد.  دیداری مێری بە سپۆنسەری میدیایی تۆڕی میدیایی رووداو بەڕێوەچوو.