هۆگر عەزیز، گوتەبێژی پۆلیسی پارێزگای هەولێر بە رووداوی راگەیاند، لە قەزای بنەسڵاوەی سەر بە پارێزگای هەولێر، دوای ئەوەی لەسەر کرێ، لەنێوان شۆفێرێکی تاکسی و سەرنشینێک دەنگە دەنگ دروستدەبێت، شۆفێرەکە سەرنشینەکەی بە گوللە دەکوژێت.  هۆگر عەزیز گوتی: "کوژراوەکە ناوی بارزان نەسروڵڵا ئەحمەدە و گوللەکە بەر سەری کەوتووە".  لەبارەی بکوژەکەشەوە، گوتەبێژی پۆلیسی پارێزگای هەولێر گوتی: "هەڵاتووە بۆ شوێنێکی نادیار و پۆلیس سەرقاڵی لێکۆڵینەوەیە بۆ ئەوەی بکەری سەرەکی تاوانەکە دەستگیر بکات".