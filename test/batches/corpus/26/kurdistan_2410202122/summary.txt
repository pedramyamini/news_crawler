بڕیارێکی وەزارەتی نەوتی عێراق، کێشەی غازی لە زۆربەی گەڕەکە کوردییەکانی کەرکووک دروستکردووە. بەپێی بڕیارەکە هیچ بریکارێکی دابەشکردنی غاز بۆی نییە ئەو بووتڵە غازانە وەربگرێت کە لە کارگەکانی هەرێمی کوردستان دروستکراون، ئەوەش لە کاتێکدایە کە بە گوتەی بریکارەکانی غاز هیچ جیاوازییەک لە شێوە و قەبارە و کوالێتیی بووتڵی غازی کارگەکانی هەرێمی کوردستان و عێراق نییە و ئەوانەی لە هەرێمی کوردستان دروستکراون نوێ و بێ کێشەترن.