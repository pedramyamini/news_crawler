بێستوون حمەساڵح، بەرپرسی مەكتەبی هەڵبژاردنی كۆمەڵی دادگەریی كوردستان  بە تۆڕی میدیایی رووداوی راگەیاند، ئەو دەنگانەی لە سنووری هەڵەبجە لە  دەنگدانی گشتی هێناویانە بۆ ئەوان چاوەڕوانكراو نەبووە و گوتیشی:   "پێشبینیمان نەدەكرد لە هەڵەبجە بەو جۆرە دەنگەكانمان كەمبكات، بەڵام بە  دەنگدانی تایبەتەوە پێدەچێت لەو بازنەیە كورسییەك ببەین و پێش نەوی نوێ  بكەوین".   بەرپرسی مەكتەبی هەڵبژاردنی كۆمەڵی دادگەریی كوردستان ئەوەشی روونكردەوە کە  لە سلێمانی و هەولێر كورسییان مسۆگەرە و گوتی: "لە بازنەی چواری سلێمانی  كورسییەكمان هێناوە و ئەویش بۆ سۆران عومەر دەبێت؛ لە بازنەی چواری  هەولێریش كورسییەكمان هێناوە و ئەویش بۆ عەبدولستار مەجید دەبێت".    کۆی ئەنجامی دەنگدانی ٢٧ بنکەی سنووری پارێزگای هەڵەبجە لە بازنەی سێی سلێمانی بەمشێوەیەیە:   موسەنا ئەمین - یەکگرتوو: ٧٢٤٧ دەنگ   ئەحمەد حاجی رەشید - کۆمەڵ: ٤٦٣٠ دەنگ  چرۆ حەمە شەریف - هاوپەیمانی کوردستان: ٥١٥٢ دەنگ  ئەشواق جاف - پارتی: ٣٦٢٠ دەنگ  ئاریان عەزیز - نەوەی نوێ: ٣٤٦١ دەنگ