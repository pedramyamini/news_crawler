بە گوێرەی ئەو زانیارییانەی دەست تۆڕی میدیایی رووداو کەوتووە، موەفەق حوسێن، بەربژێری نەوەی نوێ ٢٠٨٧٣ دەنگ، شوان محەممەد، بەربژێری پارتی دیموکراتی کوردستان ٨٦٩٦ دەنگ، سروە محەممەد، بەربژێری هاوپەیمانیی کوردستان ٦٣٢٧ دەنگ، کاروان یاروەیس، بەربژێری هاوپەیمانی کوردستان ٦١٤٩ کورسییان بەدەستهێناوە.  هەروەها بە گوێرەی ئەو زانیارییانەی دەست تۆڕی میدیایی رووداو کەوتوون، لە بازنەی دووی سلێمانی بەدریە ئیبراهیم، بەربژێری نەوەی نوێ بە بەدەستهێنانی ١٥٢٤٦ دەنگ لە پلەی یەکەمدا دێت؛ بڕیار رەشید، بەربژێری هاوپەیمانیی کوردستانیش بە بەدەستهێنانی ٧٥٨١ دەنگ لە پلەی دووەم دێت. هەروەها ئاسۆ فەریدوون، بەربژێری هاوپەیمانی کوردستان ٦٠٣٤ دەنگی بەدەستهێناوە.  لە بازنەی دووی پارێزگای سلێمانی ٣ کەس دەبنە ئەندامی ئەنجوومەنی نوێنەرانی عێراق و، یەکێک لەوان دەبێت ژن بێت.  پارێزگای سلێمانی لە پێنج بازنە پێکهاتووە، لە سەرجەم بازنەکان ملیۆنێک و ٤٢٥ هەزار و ٧٠٥ کەس مافی دەنگدانیان هەیە و، ١٨ کورسیی پەرلەمانی عێراق بۆ ئەو پارێزگایە دابینکراوە کە پێنجیان بۆ کۆتای ئافرەتانە.