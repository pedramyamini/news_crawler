زانکۆی نەورۆز لە ساڵی ٢٠٠٤ دامەزراوە و تاوەکو ئێستا زیاتر لە ١٠ هەزار خوێندکار بڕوانامەیان لەو زانکۆیە وەرگرتووە. ئێستا ٣٥٦٥ خوێندکاری هەیە و ژمارەی دەرچووانی ساڵی ٢٠١٩ - ٢٠٢٠ یش ٨٣٠ و ٨٢٨ خوێندکاربوون.   شەنگ چیا خوێندکاری دەرچووی زانکۆی نەورۆز بە رووداوی گوت، سوپاس بۆ خوا دوای چوارساڵ خوێندن ئێمە گەیشتینە ئەو رۆژە. ئێمە زۆر شت لە زانکۆ فێربووین بۆ ئەوەی پێشکەشی کۆمەڵگەی خۆمانی بکەین.  رێناس رەجەب، سەرۆکی بەشی زانستیی کۆمپیوتەری زانکۆی نەورۆز بە رووداوی گوت؛ لەدوای ئەو قۆناخە دەرچووانی بەشەکەی ئێمە بە تایبەتی و دەرچووانی زانکۆی نەورۆز بە گشتیی دەبنە خاوەن کاری خۆیان و دەتوانن داهێنانی زۆر پێشکەوتوو بکەن.  زانکۆی نەورۆز لە ٢٠ - ٧ - ٢٠٠٤ دامەزراوە. ١٤ بەش و ٥ کۆلێژی هەیە کە لە یاسا و زانستیی رامیاری، کارگێڕی و ئابووری، زمان، ئەندازیاریی و زانسی پێکدێن.