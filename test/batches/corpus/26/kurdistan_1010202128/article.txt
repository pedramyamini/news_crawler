رۆژی یەکشەممە ١٠ - ١٠ - ٢٠٢١ لیژنەی ئەمنیی پارێزگای هەولێر راگەیێنراوێکی بڵاوکردەوە و دەڵێت، "ئاگاداری گشت هاووڵاتییانى سنوورى پارێزگاى هەولێر دەکەینەوە، دوایی کۆتایی هاتنى پڕۆسەى دەنگدانى گشتیى و دەرکەوتنى ئەنجامە سەرەتاییەکان، تەقەکردن بەهەموو شێوەیەک قەدەخەیە و هەر کەسێک تەقە بکات بەدڵنییایەوە لەلایەن هێزە ئەمنیەکان دەستگیر دەکرێت. "  لیژنەی ئەمنیی پارێزگای هەولێر دەشڵێت، ئێستا لە گشت شوێنەکان بڵاوە بە هێزەکانى ناوخۆ کراوە و لە حاڵەتی ئامادەباشیدان، هەرکەس و لایەنێک یاسا شکێنى بکات دەستگیردەکرێت و رادەستی دادگە دەکرێت و بەتووندى سزا دەدرێت.  لیژنەکە سوپاسی سەرجەم هێزەکانی پۆلیس و ئاسایشی ناوخۆ دەکات کە پلانی ئەمنیی پارێزگای هەولێریان وەکخۆی جێبەجێکرد و دەڵێت "پلانى ئەمنىی پارێزگاى هەولێر وەک چۆن داڕێژرابوو جێبەجێکرا و هیچ گرفت و لەمپەڕێک نەهاتە پێش. "  لە بەشێکی دیکەی راگەیێنراوەکەدا لیژنەی ئەمنیی پارێزگای هەولێر دەڵێت، "زۆر سوپاس بۆ هاووڵاتییانى سنوورى پارێزگاى هەولێر کە وەک هەمیشە هاوکار و هەماهەنگ بوون. "  ئاگاداری گشت هاوڵاتییانى سنوورى پارێزگاى هەولێر دەکەینەوە، دوایی کۆتایی هاتنى پڕۆسەى دەنگدانى گشتیى و دەرکەوتنى دەرەنجامە سەرەتاییەکان، تەقەکردن بەهەموو شێوەیەک قەدەغەیە و هەر کەسێک تەقە بکات بەدڵنییایەوە لەلایەن هێزە ئەمنیەکان دەستگیر دەکرێت و لە ئێستاشدا لە گشت شوێنەکان بڵاوە بەهێزەکانى ناوخۆ کراوە و لە حالەتی ئامادەباشیدان، هەرکەس و لایەنێک یاسا شکێنى بکات دەستگیر دەکرێت و ڕادەستی دادگا دەکرێ و بەتوندى سزا دەدرێت.  هەروەها سوپاس و دەستخۆشى بۆ سەرجەم هێزەکانى پۆلیس و ئاسایشى ناوخۆ کە پلانى ئەمنى پارێزگاى هەولێر وەک چۆن داڕێژرابوو جێبەجێکرا و هیچ گرفت و لەمپەرێک نەهاتە پێش، لێرەشەوە زۆر سوپاس بۆ هاوڵاتییانى سنوورى پارێزگاى هەولێر کە وەک هەمیشە هاوکار و هەماهەنگ بوون.  لێژنەى ئەمنى پارێزگاى هەولێر