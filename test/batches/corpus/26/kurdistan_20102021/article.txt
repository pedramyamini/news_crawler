بەگوێرەی راگەیێندراوەکەی بەڕێوەبەرایەتیی کەشناسی و بوومەلەرزەزانی هەرێمی کوردستان، لە کاژێر ٨: ٠٠ی بەیانی رۆژی سێشەممە تاوەکو ٨: ٠٠ی ئێوارە، لە قەزای ئامێدی ٣.٤ ملیم بارانباریوە و لە شارۆچکەی بامەڕنێ ٧.٦ ملیم، لە بارزان ٠.٢ ملیم، لە باتیفا ٢.٢ میلم و لە مێرگەسۆر ٠.٨ میلم بارانباریوە.  بەڕێوەبەرایەتی کەشناسی و بوومەلەرزەزانی هەرێمی کوردستان ئاماژەی بەوەکردووە، بەیانى ئەمڕۆ چوارشەممە، ئاسمانى ناوچەکانى باکوور و باکوورى رۆژهەڵات نیمچەهەور و هەورى تەواو دەبێت لەگەڵ ئەگەرى کەمێک نمەباران لە دوای نیوەڕۆ، بەڵام ئاسمانى ناوچەکانى دیکە ساماڵ و پەڵەهەور دەبێت و خێرایی با ١٠ - ١٥ کیلۆمەتر دەبێت و پلەکانى گەرما نزیک دەبێت لە تۆمارکراوەکانى رۆژی سێشەممە.  لەبارەی بارانبارین لە ناوچەکانی دیکەشەوە ئاماژەی بەوەکردووە، "بارانبارین لە شوێنى دیکەش هەبووە، بە تایبەت لە ناوچە شاخاوییەکانى دهۆک و هەولێر".