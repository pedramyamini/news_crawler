لە پەیامەکەیدا نێچیرڤان بارزانی، سەرۆکی هەرێمی کوردستان هیوای خواستووە، "ئه‌م ياده پيرۆزه خێر و خۆشى و ئاسووده‌يى بۆ ته‌واوى مرۆڤايه‌تى له‌گه‌ڵ خۆيدا بهێنێت و ببێته هانده‌رێك بۆ هه‌مووان كه گيانى خۆشه‌ويستى و ئاشته‌وايى و ميهره‌بانى له‌ناو خۆمان و ده‌وروبه‌ر و هه‌مووماندا پته‌وتر بكات".  لە بەشێکی دیکەی پەیامەکەدا سەرۆکی هەرێمی کوردستان دەڵێت، "با له‌م ياده‌دا چاكه و مرۆڤايه‌تى و په‌يره‌وكردنى په‌يامى ئاشتيخوازانه و مرۆڤدۆستى و مرۆڤپه‌روه‌ريى حه‌زره‌تى پێغه‌مبه‌ر كۆمانبكاته‌وه و هه‌موومان له‌سه‌ر بنه‌ماى ڕێنمايى و ئامۆژگارى و به‌ها باڵاكانى، بۆ پێکه‌وه‌ژیان و لێبورده‌یی و بۆ ئێستا و داهاتوويه‌كى باشترى مرۆڤايه‌تى كار بكه‌ين".  دەقی پەیامەکەی نێچیرڤان بارزانی، سەرۆکی هەرێمی کوردستان:  له يادى له‌دايكبوونى پێشه‌وا و پێغه‌مبه‌رى مه‌زنى ئيسلامدا حه‌زره‌تى موحه‌ممه‌د دروودى خواى له‌سه‌ر بێت، گه‌رمترين پيرۆزبايى له هه‌موو موسڵمانان له كوردستان، عيراق و ته‌واوى جيهان و مرۆڤايه‌تى ده‌كه‌م.   هيوادارم ئه‌م ياده پيرۆزه خێر و خۆشى و ئاسووده‌يى بۆ ته‌واوى مرۆڤايه‌تى له‌گه‌ڵ خۆيدا بهێنێت و ببێته هانده‌رێك بۆ هه‌مووان كه گيانى خۆشه‌ويستى و ئاشته‌وايى و ميهره‌بانى له‌ناو خۆمان و ده‌وروبه‌ر و هه‌مووماندا پته‌وتر بكات.  با له‌م ياده‌دا چاكه و مرۆڤايه‌تى و په‌يره‌وكردنى په‌يامى ئاشتيخوازانه و مرۆڤدۆستى و مرۆڤپه‌روه‌ريى حه‌زره‌تى پێغه‌مبه‌ر كۆمانبكاته‌وه و هه‌موومان له‌سه‌ر بنه‌ماى ڕێنمايى و ئامۆژگارى و به‌ها باڵاكانى، بۆ پێکه‌وه‌ژیان و لێبورده‌یی و بۆ ئێستا و داهاتوويه‌كى باشترى مرۆڤايه‌تى كار بكه‌ين.  ئه‌م ياده له هه‌موو لايه‌ك پيرۆز بێت و هه‌موو ساڵێك به خێر و خۆشى.