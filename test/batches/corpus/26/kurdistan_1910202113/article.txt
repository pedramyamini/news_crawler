بۆ ئەو فێرخوازانەی دەیانەوێت بە مەبەستی خوێندنی ماستەر و دکتۆرا سوود لەو زەمالەیە وەربگرن، دەبێت تەنها لە رێگەی ئەم لینکەوە داواکارییەکانیان پێشکێش بە سەرچاوەی زەمالەکە بکەن: https:// education - in - russia. com، هەروەها مەرجەکانی خوێندن لە ماستەر و دکتۆرا جیاوازن و بەم شێوەیەن:  - پێشکێشکار دەبێت هاووڵاتیی هەرێمی کوردستان بێت.  - پێشکێشکار ئەگەر فەرمانبەر یان مامۆستا بێت لە دامودەزگاکانی هەرێمی کوردستان، ئەوا دەبێت بە لایەنی کەم دوو ساڵ خزمەتی هەبێت لە پاش بەدەستهێنانی دوایین بڕوانامە.  - داواکار دەبێت لە هەمان بواری خۆی داواکاری بۆ بەرنامەی ماستەر پێشکێش بکات، (واتە بەکالۆریۆس و ماستەرەکەی لە هەمان بوار بێت).  - بەربژێری سەرکەوتوو ئەگەر دامەزراو بێت، ئەوا لەلایەن وەزارەتی پەیوەندیدار تەنها مۆڵەتی خوێندنی پێدەدرێت، واتە بە مووچەی بنەڕەتی و دەرماڵە جێگیرەکان.  - بەربژێری سەرکەوتوو لەلایەن وڵاتی رووسیا پشتگیریی دارایی دەکرێت.  - دوا مۆڵەت بۆ پێشکێشکردن بریتییە لە ٠١ - ١١ - ٢٠٢١.  - پێشکێشکردن راستەوخۆ و تەنها لە رێگەی ماڵپەڕی سەرەکیی زەمالەکە (رووسیا) دەبێت.  - لەبەرئەوەی پێشکێشکردن راستەوخۆ لە رێگەی ماڵپەڕی زەمالەکەیە، وەزارەتەکەمان هیچ فایلی لەبەردەستدا نییە تاوەکو کاری لەسەر بکات، بۆیە تاوەکو دەرچوونی ئەنجامی زەمالەکە بە هیچ شێوەیەک سەردانی وەزارەت [وەزارەتی خوێندنی باڵا] مەکەن.  - پێشکێشکار دەبێت هاووڵاتیی هەرێمی کوردستان بێت.  - پێشکێشکار ئەگەر فەرمانبەر یان مامۆستا بێت لە دامودەزگاکانی هەرێمی کوردستان، ئەوا دەبێت بە لایەنی کەم دوو ساڵ خزمەتی هەبێت لە پاش بەدەستهێنانی دوایین بڕوانامە.  - ئەو پێشکێشکارانەى بڕوانامەی ماستەرەکەیان لە چوارچێوەی بەرنامەی تواناسازی بەدەستهێناوە، دەبێت پابەندی ئەم گرێبەستە بن کە کاتی خۆی لەگەڵ بەڕێوەبەرایەتیی تواناسازی واژۆیان کردووە.  - داواکار دەبێت لە هەمان بواری خۆی داواکاری بۆ بەرنامەی دکتۆرا پێشکێش بکات، (واتە ماستەر و دکتۆراکەی لە هەمان بوار بێت).  - بەربژێری سەرکەوتوو ئەگەر دامەزراو بێت، ئەوا لەلایەن وەزارەتی پەیوەندیدار تەنها مۆڵەتی خوێندنی پێ دەدرێت، واتە بە مووچەی بنەڕەتی و دەرماڵە جێگیرەکان.  - بەربژیری سەرکەوتوو لەلایەن وڵاتی رووسیا پشتگیریی دارایی دەکرێت.  - دوا مۆڵەت بۆ پێشکێشکردن بریتییە لە ٠١ - ١١ - ٢٠٢١.  - پێشکێشکردن راستەوخۆ و تەنها لە رێگەی ماڵپەڕی سەرەکیی زەمالەکە (رووسیا) دەبێت.  - لەبەرئەوەی پێشکێشکردن راستەوخۆ لە رێگەی ماڵپەڕی زەمالەکەیە، وەزارەتەکەمان هیچ فایلی لەبەردەست نییە تاوەکو کاری لەسەر بکات، بۆیە تاوەکو دەرچوونی ئەنجامی زەمالەکە بە هیچ شێوەیەک سەردانی وەزارەت [وەزارەتی خوێندنی باڵا] مەکەن.