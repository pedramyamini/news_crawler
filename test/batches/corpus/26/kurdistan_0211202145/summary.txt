ئەندامێکی سەرکردایەتی یەکێتی رایدەگەیێنێت، دوورخستنەوەی ژمارەیەک ئەندام لە یەکێتی لە چوارچێوەی ئەو لێکۆڵینەوانەدایە کە یەکێتی لە دوای هەڵبژاردن دەستیپێکردووە، ئەو ئەندامانە هەندێکیان لە کاتی هەڵبژاردندا "کاریان بۆ یەکێتی نەکردووە، هەندێکی دیکەشیان خەڵکیان هانداوە دەنگ بە یەکێتی نەدەن، سزادانیشیان بەگوێرەی پەیڕەوی ناوخۆی یەکێتی بووە". دەشڵێت سەرکردایەتیی یەکێتی دەسەڵاتی تەواوی داوە بە بافڵ تاڵەبانی بۆ لێپرسینەوە.