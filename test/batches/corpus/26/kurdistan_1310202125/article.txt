پارتی دیموکراتی کوردستان کە ٥٣ بەربژێری بۆ هەڵبژاردنی ئەنجوومەنی نوێنەرانی عێراق هەبوو، بەپێی ئەنجامە بەراییەکان ٣٣ لە بەربژێرەکانی دەرچوون.  پارتی دیموکراتی کوردستان لە پارێزگاکانی هەولێر، سلێمانی، هەڵەبجە، کەرکووک، دهۆک بەپێی ئەو ئامارەی کۆمیسیۆن بڵاوی کردووەتەوە بۆ دەنگی بەربژێرەکان، ٥٧٢.١٧٣ هەروەها لە پارێزگای نەینەوا ز ١١٢.٠٠٠ دەنگی بەدەستهێناوە.  لە پارێزگای هەولێر پارتی ٢٣٦,٣٥١ دەنگی بەدەستهێناوە: لە بازنەی یەک ١١٦,٨٦١ دەنگ، بازنەی دوو ٤٢,٩٨٣ دەنگ، بازنەی سێ ٢٩,٨٢٧ دەنگ و بازنەی چوار ٤٦,٦٨٠ دەنگی بەدەستهێناوە،  لە پارێزگای کەرکووک کە دوو بەربژێری لە بازنەی یەک و دوو هەبوو، ٤٩,٥٣٨ دەنگی بەدەستهێناوە، لە بازنەی یەک ٣٧,٧٤٤ دەنگ و لە بازنەی دووش ١١,٧٩٤ دەنگ  پارتی لە پارێزگای سلێمانی و هەڵەبجە، کە پێنج بەربژێری هەبوو ٤٨,٩١٩ دەنگی بەدەستهێناوە، لە بازنەی یەک ٧,٢٨٩ دەنگ، لە بازنەی دوو ٨,٩١٢ دەنگ، لە بازنەی سێ ٩,٩٤٥ دەنگ، لە بازنەی چوار ١٥,٠٥٨ دەنگ و لە بازنەی پێنج ٧,٧١٥ دەنگ.  زۆرترین دەنگی پارتی لە سنووری پارێزگای دهۆک بووە کە  ٢٣٧,٣٦٥ دەنگە. لە بازنەی یەک ٩١٤١٤ دەنگ، لە بازنەی دوو ٦٣,٢٧٥ دەنگ و ٨٢,٦٧٦ دەنگ.  کۆی گشتیی دەنگەکانی پارتی لە چوار پارێزگاکەی هەرێمی کوردستان ٥٢٢,٦٣٥ دەنگ بووە، لە پارێزگای کەرکووکیش ٤٩,٥٣٨ دەنگی بەدەستهێناوە، کەواتە لەسەر ئاستی باشووری کوردستان ٥٧٢,١٧٣ دەنگی هێناوە.  پارتی کە لە سنووری پارێزگای نەینەوا نۆ لە بەربژێرەکانی دەرچوون، لەو پارێزگایەش ١١٢ هەزار دەنگی هێناوە.