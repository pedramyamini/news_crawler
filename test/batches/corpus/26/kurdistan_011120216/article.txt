پۆلیسی هەولێر رۆژی دووشەممە ٠١ - ١١ - ٢٠٢١ بڵاویکردووەتەوە، لە گەڕەکی هەڤاڵان هێزەکانی بەڕێوەبەرایەتی پۆلیسی پارێزگای هەولێر ئاگادارکرانەوە بەبوونی رووداوێکی کوشتن، دەستبەجێ هێزەکانمان گەیشتنە شوێنی رووداو دەست بە لێکۆڵینەوە کرا لە ئەنجامی لێکۆڵینەوەکان دەرکەوت کەوا کەسێک بەناوی ئەحمەد نافع خالید، تەمەن ٣٥ ساڵ، بەڕەگەز عەرەب لەلایەن برازاکەیەوە بە چەقۆ کوژراوە. "  هۆگر عەزیز، گوتەبێژی پۆلیسی هەولێر بە تۆڕی میدیایی رووداوی راگەیاند، ئەو کەسانە شەو بە یەکەوە لە ماڵێکدا دانیشتوون، دواتر بووەتە دەمەقاڵێیان و یەکێکیان ئەوەی دیکەی بە چەقۆ کوشتووە.  گوتەبێژی پۆلیسی هەولێر دەڵێت، ئەوەی کە کوژراوە کاری کۆنەفرۆشی کردووە و لێکۆڵینەوەش لە رووداوەکە بەردەوامە.   پۆلیس سەرقاڵی لێکۆڵینەوەیە بۆ دەستگیرکردنی تۆمەتباری رووداوەکە و گەیشتن بە هۆکاری راستەقینەی رووداوەکە.