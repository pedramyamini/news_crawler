رۆژی پێنجشەممە ٢٨ - ١٠ - ٢٠٢١ نێچیرڤان بارزانى، سەرۆکى هەرێمى کوردستان پێشوازیى لە ئاتیلا تۆس کۆنسوڵى گشتیى هەنگاریا لە هەرێمى کوردستان کرد و چەند پرسێکیان تاوتوێ کرد.  لە دیدارێکدا سەرۆکی هەرێمی کوردستان سوپاس و پێزانینى بۆ هەنگاریا دەربڕى بۆ پشتگیریکردنى لە هەرێمى کوردستان و عێراق لە چوارچێوەى هاوپەیمانیى نێودەوڵەتیى دژى داعشدا، هەروەها بۆ هاوکاریی مرۆیى کە پێشکێش بە ئاوارە و پەنابەرانیان کردووە.  نێچیرڤان بارزانی خواستى هەرێمى کوردستانی بۆ برەودان بە پەیوەندییەکانیان لەگەڵ هەنگاریا دووپاتکردەوە و کۆنسوڵی گشتیى هەنگاریاش خۆشحاڵیى خۆى بە دەستبەکاربوونى نیشاندا و جەختى لەوە کردەوە کە "وڵاتەکەى پابەندە بە برەودان بە پەیوەندییەکانى لەگەڵ هەرێمى کوردستان، بەتایبەتى لە بوارى ئابووریدا، بۆ ئەو مەبەستەش بەدواى دەرفەتى زیاترى هاریکارى و هاوبەشیدا دەگەڕێن".  هەڵبژاردنەکانى عێراق، پێشبینییەکان بۆ داهاتووى پرۆسەى سیاسى و دامەزراندنى حکومەتى عێراق و شەڕى دژى تیرۆر تەوەری دیکەى دیدارەکە بوون.