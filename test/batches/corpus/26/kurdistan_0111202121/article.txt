ئەمڕۆ دووشەممە ١ - ١١ - ٢٠٢١ مەسرور بارزانی، سەرۆکوەزیرانی هەرێمی کوردستان پێشوازیی لە یاسین ئەلمەعمووری، سەرۆکی کۆمەڵەی مانگی سووری عێراقی کرد.   بەپێی راگەیێندراوی سەرۆکایەتیی حکومەتی هەرێمی کوردستان، لە کۆبوونەوەکەدا سەرۆکی کۆمەڵەی مانگی سووری عێراقی کورتەیەکی لەبارەی کار و چالاکییە فریاگوزارییەکانی کۆمەڵەکە و پڕۆژە هاوبەشەکانیان لەگەڵ دەزگای خێرخوازیی بارزانی خستەڕوو.   هەروەها لە راگەیێندراوەکەدا ئەوە هاتووە کە بۆ میوانداریکردنی سەتان هەزار ئاوارە و پەنابەر لە پێکهاتە جیاوازەکان، یاسین ئەلمەعمووری ستایشی حکومەتی هەرێمی کوردستانی کردووە.