سەرۆکی هەرێمی کوردستان لەلایەن جاسم بن سه‌يف ئه‌لسوله‌يتى، وه‌زيرى گواستنه‌وه و گه‌ياندنى قه‌ته‌ر و عومه‌ر به‌رزنجى، باڵيۆزى عێراق له ده‌وحه، پێشوازى لێكرا.  سەرۆکایەتیی هەرێمی کوردستان لە راگەیێندراوێکدا ئاماژەی بەوە کردووە، "له سه‌ردانه‌كه‌يدا نێچيرڤان بارزانى سبەی یەکشەممە ١٧ - ١٠ - ٢٠٢١ له‌گه‌ڵ خاوه‌نشكۆ، شێخ ته‌ميم بن حه‌مه‌د ئال سانى، ميرى قه‌ته‌ر و ژماره‌يه‌ك له به‌رپرسانى ديكه‌ى قه‌ته‌رى كۆده‌بێته‌وه. "  نێچیرڤان بارزانی، بەپێی راگەیێندراوی سەرۆکایەتیی هەرێمی کوردستان، له كۆبوونه‌وه‌كاندا "بره‌ودان به په‌يوه‌ندييه‌كانى هه‌رێمى كوردستان و عێراق له‌گه‌ڵ قه‌ته‌ر، دۆخى عێراق و ناوچه‌كه به‌گشتى و چه‌ند پرسێكى جێى بايه‌خى هاوبه‌ش" لەگەڵ بەرپرسانی قەتەر تاوتوێ ده‌كات.   کۆتاییەکانی مانگی ئەیلوولی ئەمساڵ، نێچیرڤان بارزانى، سەرۆکى هەرێمى کوردستان، پێشوازى لە خالد بن حەمەد ئەلسولەیتى، باڵیۆزى قەتەر لە عێراق کرد.     ئەوکات سەرۆکایەتیی هەرێمی کوردستان بڵاویکردەوە کە لە کۆبوونەوەکەیاندا، "برەودان بە پەیوەندییەکانى عێراق و هەرێمى کوردستان لەگەڵ قەتەر، بەتایبەتى لە بوارى ئابوورى و بازرگانیدا و هاندانى سەرمایەگوزارى و وەبەرهێنانى قەتەرى لە بوارە جیاکاندا لە عێراق و هەرێمى کوردستان خرانە بەر باس. "    رۆژی چوارشەممە، ٣٠ - ١٠ - ٢٠١٩ نێچیرڤان بارزانی، سەرۆکی هەرێمی کوردستان له‌گه‌ڵ میر ته‌میم بن حه‌مه‌د ئال سانی، میری قه‌ته‌ر کۆبووەوە.