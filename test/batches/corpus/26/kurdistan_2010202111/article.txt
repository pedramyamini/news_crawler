نەریمان تاڵیب، گوتەبێژی وەزارەتی دادی حکومەتی هەرێمی کوردستان رۆژی چوارشەممە ٢٠ - ١٠ - ٢٠٢١ بە تۆڕی میدیایی رووداوی راگەیاند، وەکو بەشێک لە سیاسەتی کابینەی نۆیەمی حکومەتی هەرێمی کوردستان، بە سەرپەرشتیی فەرمانگەی هەماهەنگی و بەدواداچوون، لیژنەی بەدواداچوونی سکاڵای وەزارەتی داد، چوار رێگەی کاراکردووە بۆئەوەی هەر هاونیشتمانییەک سکاڵای یاسایی یان روونکردنەوە و پرسیاری هەبێت، وەڵام بدرێتەوە.  لەبارەی رێگەکانەوە، نەریمان تاڵیب گوتی، "لە ساڵی ٢٠١١ وە، وەزارەتی داد سندووقی سکاڵای هەیە، بەڵام ئێستا سندووقەکە کاراتر کراوە و هەموو هەفتەیەک دەکرێتەوە؛ رێگەیەکی دیکە پەیجی فەیسبووکی وەزارەتی دادە کە لە ماوەیەکی زۆر کەمدا وەڵامی نامەی هاونیشتمانییان دەدرێتەوە؛ رێگەی سێیەمیش بە رێگەی پەیوەندیکردنە کە مۆبایلی وەزارەت لە ٨: ٠٠ی بەیانی تاوەکو ١٠: ٠٠ی شەو کراوە دەبێت. رێگەی چوارەمیش بە ئیمەیڵە".  دەقی راگەیێندراوی وەزارەتی داد لەوبارەوە:  وەزارەتی داد رۆژانە سکاڵا و پرسیار و داواکاری هاووڵاتییان وەردەگرێت و وەڵامیان دەداتەوە و ژمارە مۆبایلی: ٠٠٩٦٤٧٥١٥٩٩٥٠١٧ی بۆ ئەو مەبەستە تەرخانکردووە.  بە مەبەستی بەدواداچوون بۆ سکاڵا و وەڵامدانەوەی پرسیار و داواکارییەکانی هاووڵاتییان و پێشکێشکردنی زانیاری و روونکردنەوە بۆ هەموولایەک، وەزارەتی داد لیژنەی بەدواداچوونی سکاڵا لە وەزارەتی داد، کارا دەکات.  وەرگرتن و بەدواداچوون بۆ سکاڵا و داواکارییەکان لە وەزارەتی داد لەم رێگەیانەوە دەبێت:  وەزارەتی داد لە ساڵی ٢٠١١ وە، سندووقێکی بەناوی «سندووقی سکاڵا» داناوە، لە دوو شوێنی جیاوازی وەزارەت دانراون.  راستەوخۆ لە رێگەی ژمارە مۆبایلی: +٩٦٤ ٧٥١ ٥٩٩ ٥٠١٧ لە رێگەی ئەم دوو ئیمەیلەوە:  لە رێگەی پەیجی وەزارەتی داد لە فەیسبووک