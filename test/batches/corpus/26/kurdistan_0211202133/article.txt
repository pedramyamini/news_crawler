میللەت سالم، سەرۆکى نوێی ئەنجوومەنى شارەوانیی دهۆک بە تۆڕی میدیایی رووداوی راگەیاند، بەپێی بڕیارى ئەنجوومەنى وەزیران لەبارەی پێکهێنانی ئەنجوومەنی نوێ لە شارەوانییەکان، ئەمڕۆ ١٣ کەس کە ٧٠ % ـیان بەڕێوەبەرى خزمەتگوزارییەکانى دهۆکن، لەگەڵ بەشێک لە سەندیکای پەیوەندیدار بە کارى شارەوانى، دەستەیەکى نوێ بۆ ئەنجوومەنى شارەوانیى دهۆک پێکهێنرا، "ئەوەش دەبێتەهۆى کەمکردنەوەى رۆتینى و چارەسەرکردنى بەشێکى زۆری کێشەکانى شارەوانیى دهۆک".  هەروەها میللەت سالم ئاماژەی بەوەش کرد، ئەو دەستەیە تاوەکو چوار ساڵى دیکە کاردەکەن، پێکهێنانی دەستەکە پەیوەندیی بە لایەنە سیاسییەکانی دهۆکەوە نییە، ئەوانەى دەستنیشانکراون، پەیوەستن بە بەڕێوەبەرایەتییەکانی خزمەتگوزارى، "ئامانج خزمەتکردنى زیاترى خەڵکە".  پارێزگاری دهۆک لە کۆبوونەوەکەیدا لەگەڵ ئەندامانی پێشووی ئەنجوومەنەکە، دەستخۆشی کارەکانی لێکردن. هەروەها لەگەڵ ئەندامانی نوێی ئەنجوومەنەکەش کۆبووەوە و رایگەیاند، ئەنجوومەنی نوێ لە بەڕێوەبەری گشتیی و پسپۆڕان و شارەزایان پێکهاتووە و گوتی، "دەبێت هەموو تواناکانیان بۆ خزمەتی گشتی بەکاربهێنن".  ناوی سەرۆک و ئەندامانی نوێی ئەنجوومەنەکە بەمشێوەیەیە:  ١. میلله‌ت سالم محه‌ممه‌د عه‌لی - سه‌رۆكی ئەنجوومەنی شارەوانیی دهۆک  ٢. ئیلیاس سادق عه‌بدوڵڵا - جێگری سەرۆکی ئەنجوومەن  ٣. چه‌كڤان محه‌ممه‌د ئه‌حمه‌دخان ئاڤده‌ل - ئه‌ندام  ٤. ئیبراهیم عه‌گید سدیق سه‌عدوڵڵا - ئه‌ندام  ٥. ئه‌حمه‌د جه‌میل - ئه‌ندام  ٦. كوردۆ ئیحسان عه‌بدولسه‌مه‌د - ئه‌ندام  ٧. ڤه‌گێر ئه‌حمه‌د عه‌لی محه‌ممه‌د - ئه‌ندام  ٨. خه‌یری عه‌لی ئۆسۆ عه‌لی - ئه‌ندام  ٩. محه‌ممه‌د خالد محه‌ممه‌د عه‌لی - ئه‌ندام  ١٠. شاكر مه‌حموود مه‌حموود سه‌لیم - ئه‌ندام  ١١. سه‌عدییه حه‌سه‌ن سه‌یدۆ محه‌ممه‌د - ئه‌ندام  ١٢. ئه‌یاد حه‌سه‌ن عه‌بولحه‌لیم حه‌سه‌ن - ئه‌ندام  ١٣. كارۆلین ئادۆر نیخۆ زكا - ئه‌ندام