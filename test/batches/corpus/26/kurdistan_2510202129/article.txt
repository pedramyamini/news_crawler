وەزارەتی کارەبای هەرێمی کوردستان لە پەیجی خۆی لەتۆڕی کۆمەڵایەتیی فەیسبووک بڵاویکردووەتەوە رۆژی دووشەممە ٢٥/١٠/٢٠٢١، نەخۆشخانەی (ژیان) تایبەت بە کۆڕۆنا لە چوارقوڕنە تیمەکانی کارەبا لە پچڕانی کارەباکەی ئاگادار دەکاتەوە، دوای ئەوەی تیمی کارەبا دەچێتە شوێنەکە و پاش پشکنینی کارەبای نەخۆشخانەکە، هۆکاری پچڕانی کارەباکەی دەدۆزنەوە و دەبینن کە پشیلەیەک چووەتە ناو محاویلەی کارەبای نەخۆشخانە و بووەتە هۆی فڕێدانی دوو فیوز و پچرانی کارەباکەیان".  پچڕانی کارەبای نەخۆشخانەکە لە کاتێکدایە لە ماوەی دوو هەفتەی رابردوودا ژمارەی تووشبووانی کۆرۆنا لە دەڤەری راپەڕین لە هەڵکشاندایە، بە جۆرێک لە نەخۆشخانەکان شوێن نەماوە بۆ خەواندنی تووشبووانی کۆرۆنا.