ئێواره‌ى رۆژی پێنجشه‌ممه ١٨ - ١١ - ٢٠٢١ نێچيرڤان بارزانى، سه‌رۆكى هه‌رێمى كوردستان له په‌يوه‌ندييه‌كى ته‌له‌فۆنيدا له‌گه‌ڵ محه‌ممه‌د ئه‌لحه‌لبووسى، سه‌رۆكى هاوپه‌يمانيى ته‌قه‌دووم، بۆ كۆچى دوايی ماميان، پرسه و سه‌ره‌خۆشیى لێكرد و هاوخه‌ميى بۆ خۆی و خێزانەکەی و كه‌سوكاريان ده‌ربڕى.  نێچيرڤان بارزانى هيواى خواست "په‌روه‌ردگارى مه‌زن گيانى خوالێخۆشبوو بخاته به‌ر به‌زه‌يى و ميهره‌بانيى خۆى و سه‌بوورى و ئارامى به خۆيان و خانه‌واده‌كه‌يان ببه‌خشێت".  هاوکات محه‌ممه‌د حه‌لبووسى، بۆ په‌يوه‌ندى و هاوبه‌شیى له پرسه‌كه‌ياندا، سوپاس و پێزانينى پێشكێش به سەرۆکی هەرێمی کوردستان كرد.