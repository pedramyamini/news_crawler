بەپێی ئەو ئەنجامانەی کە بڵاوکراونەتەوە، هەرێم کەمال ئاغا، بەربژێری هاوپەیمانی کوردستان دەنگی پێویستی بەدەستنەهێناوە، کوردۆ عومەر، بەربژێری هاوپەیمانی کوردستان لە بازنەی دووی هەولێر دەنگی پێویستی بەدەستهێناوە.     پارێزگای هەولێر لە چوار بازنە پێکهاتووە، لە سەرجەم بازنەکان ملیۆنێک و ٢٣٨ هەزار و ٣٧٩ کەس مافی دەنگدانیان هەیە و، ١٥ کورسیی پەرلەمانی عێراق بۆ ئەو پارێزگایە دابینکراوە کە چواریان بۆ کۆتای ئافرەتانە.     بەشێک لەو بەربژێرانەی پارتی دیموکراتی کوردستان کە بەپێی ئەنجامە بەراییەکان دەرچوون، ئەمانەن:     ١ - رێبوار هادی عەبدولڕەحمان     ٢ - لەیلا ئەکرەم هەولێری     ٣ - مەریوان قەرەنی دزەیی     ٤ - د. سەباح سوبحی حەیدەر     ٥ - د. نەهلە قادر محەممەد     لەلایەکی دیکەوە بەپێی ئەنجامە بەراییەکان سێ بەربژێری پارتی بە ناوەکانی نەهرۆ محەممەد قادر، سیپان عەزیز و محەممەد سدیق سەروو ٣٠ هەزار دەنگیان هێناوە و دەرچوون.     هەروەها جوان عەبدوڵڵا بەربژێرەکەی دیکەی پارتی بە کۆتای ژنان سەردەکەوێت و فەیسەڵ کەریمخان برادۆستی بەربژێرەکەی هاوپەیمانیی کوردستان دەرناچێت.     ئەو ئەنجامانە بەرایین و هێشتا یەکلایینکەراوەتەوە، بڕیارە لە ماوەی ٢٤ کاژێر دوای داخستنی بنکەکانی دەنگدان کۆمیسیۆنی باڵای هەڵبژاردنەکان ئەنجامی کۆتایی دەنگدان رابگەیێنێت.