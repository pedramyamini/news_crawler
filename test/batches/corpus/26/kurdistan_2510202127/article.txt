لەراگەیێنداراوێکدا کە رۆژی ٢٥/١٠/٢٠٢١ بڵاویکردووەتەوە، کارگێڕیی فڕۆکەخانەی نێودەوڵەتیی کەرکووک داوا لەو کەسانە دەکات کە ئارەزووی دامەزراندن دەکەن داواکارییەکانییان پێشکەش بکەن.  زیاد جبووری، بەڕێوەبەری فڕۆکەخانەی نێودەوڵەتیی کەرکووک  بە تۆڕی میدیایی رووداوی راگەیاند: "ژمارەیەک فەرمانبەرمان بۆ بەگەڕخستنی فڕۆکەخانەکە پێویستە و دامەزراندن بۆ هەموو پێکهاتەکانی کەرکووک فەراهەم دەبێت و بۆ ئەوەی کەس مافی نەخورێت بڕیاردراوە بە پەیڕەوکردنی رێژەی ٣٢ % بۆ پێکهاتەکانی کورد و عەرەب و تورکمان و ٤ % یش بۆ کریستیان جێبەجێ بکەین".  سەبارەت بە کردنەوەی فڕۆکەخانەی نێودەوڵەتیی کەرکووکیش جبووری گوتی: " دیارنییە کەی دەکرێتەوە، هەندێک وردەکاری کارەکانمان ماون، بەڵام بەدڵنیاییەوە ئەمساڵ فڕۆکەخانەی نێودەوڵەتیی کەرکووک دەکرێتەوە".  کارگێڕیی فڕۆکەخانەی نێودەوڵەتیی کەرکووک ئەمڕۆ دووشەممە، ٢٥/١٠/٢٠٢١ راگەیێنراوێکی لەبارەی دامەزراندن بڵاوکردەوە، کە هەردوو رەگەز دەگرێتەوە. بەپێی راگەیێنراوەکە دامەزراندن بۆ ئەو کەسانە دەبێت، کە دەرچووی ئەم بەش و کۆلێژانەن یان شارەزاییان لەم بوارانەدا هەیە:  ٤ - ئەندازەی زانستەکانی کۆمپیۆتەر.  ٥ - ئەندازەی تەکنیکی ساردی و گەرمی.  ٦ - کارگێڕی و ئابووری (بەهەموو بەشەکانییەوە).  ٨ - هونەرییەکان (هەموو پسپۆڕییەکان).  مەرجەکانی دامەزراندنیش بریتین لە:  ١ - پێشکەشکار دانیشتووی پارێزگای کەرکووک بێت.  ٢ - توانای باشی هەبێت لەبواری پسپۆڕییەکەی خۆی.  ٣ - نابێت پێشکەشکار لە بڕوانامەی ئامادەیی کەمتری هەبێت  ٤ - تەمەنی پێشکەشکار لە ٣٠ ساڵ زیاتر نەبێت.  بەپێی زیاد جبووری، بەڕێوەبەری فڕۆکەخانەی نێودەوڵەتیی کەرکووک ئەو کەسانەی سیڤی خۆیان بۆ داواکردنی دامەزراندن دەنێرن وەردەگیرێن و دوای ئەوە لەلایەن لێژنەیەکی هونەریی هاوبەشی تایبەت لە کۆمپانیای بەگەڕخەری فڕۆکەخانەکەوە و دیوانی پارێزگای کەرکووکەوە تاوتوێ دەکرێن و گونجاوترینیان دەستنیشاندەکرێن.  کارگێڕی فڕۆکەخانەی نێوەدەوڵەتی کەرکووک لەراگەیێنراوەکەیدا داوای لەو کەسانە کردووە کە ئارەزووی دامەزراندن لە فڕۆکەخانەکە دەکەن سیڤی خۆیان بۆ ئەم ئیمەیلە و لە رۆژی دووشەممە ٢٥/١٠/٢٠٢١ تاوەکو رۆژی ٢٩/١٠/٢٠٢١ بنێرن: hr @ kik - airport. com  بڕیاربوو فڕۆکەخانەی نێودەوڵەتیی کەرکووک لە مانگی ئۆکتۆبەری ٢٠٢١ بکرێتەوە، بەڵام بەهۆی تەواونەکردنی بەشێک لەکارەکانییەوە، کردنەوەکەی بۆ کاتێکی نادیار دواخراوە.