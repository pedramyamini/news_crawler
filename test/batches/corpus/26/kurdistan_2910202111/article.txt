فازڵ حاجی، گوتەبێژی هاتووچۆی هەولێر دەڵێت، "یەکەم بارانی پاییز مەترسیدارە"، هاوکات وێنەی رووداوێکی هاتووچۆی بڵاوکردووەتەوە و ئاماژەی بەوە کردووە، کاژێر ٠٢: ٠٠ی پاشنیوەڕۆی ئەمڕۆ لەسەر رێگەی سپیلک - هەریر، ئۆتۆمبێلێکی جۆری هیۆندای تایبەت "بەهۆی تیژڕۆیی و تەڕبوونی شەقامەکە" کۆنترۆڵی لەدەستداوە و خۆی بە تەنیشتی رێگەکەدا کێشاوە، دواتریش کەوتووەتە ناو رێڕەوی قەنتەرەی ئاوی باراناو.  لەو رووداوەدا، بە گوتەی گوتەبێژی هاتووچۆی هەولێر، شۆفێر و دوو سەرنشینی ئۆتۆمبێلەکە "زۆر بە سەختی" برینداربوون، لەگەڵ کەوتنەوەی "زیانێکی ماددی زۆر".  فازڵ حاجی داوا لە شۆفێران دەکات لەکاتی بارانباریندا بە هۆشیارییەکی زیاترەوە شۆفێری بکەن و دەڵێت، "یەکەم بارانی پاییز رەحمەتێکی خوای گەورەیە، بەڵام بۆ شوفێری ئەگەر بە زیرەکانە مامەڵەی لەگەڵدا نەکرێت، کارەساتە. بۆیە تکایە ئاگاداربن و بە هێمنی لێخوڕین بکەن".