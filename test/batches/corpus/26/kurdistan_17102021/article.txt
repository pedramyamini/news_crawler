لەو ٧ بەربژێرە سەرکەوتووە سێیان لە پارێزگای دهۆکن، سێ لە پارێزگای هەولێر و  بەربژێرێکیشیان لە پارێزگای کەرکووکە، شەش لەو ١٠ بەربژێرەی زۆرترین دەنگیان لەسەر ئاستی عێراق و هەرێمی کوردستان بەدەستهێناوە بەربژێرەکانی پارتی دیموکراتی کوردستانن.  ئەو بەربژێرەشی زۆرترین دەنگی لەسەر ئاستی عێراق و هەرێمی کوردستان بەدەستهێناوە، جەمال کۆچەرە، کە وەکو بەربژێری سەربەخۆ بەشداری کردبوو، بەڵام یەکگرتووی ئیسلامی کوردستان پشتگیری دەکرد.  بەپێی ئەو ئەنجامانەی کۆمیسیۆنی باڵای سەربەخۆی هەڵبژاردنەکانی عێراق رایگەیاند ئەم ١٠ بەربژێرە لەسەر ئاستی عێراق و هەرێمی کوردستان زۆرترین دەنگیان بەدەستهێناوە:  ١ - جەمال ئەحمەد محەممەد، بازنەی یەکی دهۆک (یەکگرتوو)، ٥٦ هەزار و ٧٠٢ دەنگ.  ٢ - نەهرۆ مەحموود قادر سەعید، بازنەی یەکی هەولێر، (پارتی) ٤٤ هەزار و ٩٢٨ دەنگ.  ٣ - داوود عیدان داوود عەتییە، بازنەی دووی زیقار (جوڵانەوەی ئیمتیداد) ٤١ هەزار و ٣٩٩ دەنگ.  ٤ - شاخەوان عەبدوڵڵا ئەحمەد، بازنەی یەکی کەرکووک (پارتی) ٣٧ هەزار و ٧٤٤ دانگ.  ٥ - سیپان عەزیز حەدۆ خدر، بازنەی یەکی هەولێر، (پارتی)، ٣٧ هەزار و ٩٩ دەنگ.  ٦ - محەممەد رێکان حەلبووسی، بازنەی یەکی ئەنبار، (هاوپەیمانیی تەقەدووم) ٣٦ هەزار و ٧٩٣ دەنگ.   ٧ - عەلا کامل جەبار ئەلڕوکابی، بازنەی یەکی زیقار، (ئیمتیداد)  ٣٤ هەزار و ٨٧٠ دەنگ.  ٨ - محەممەد سدیق خۆشناو، بازنەی یەکی هەولێر، (پارتی)  ٣٣ هەزار و ٦٥٦ دەنگ.  ٩ - موەفەق شەهاب پاشا شەهاب، بازنەی سێی دهۆک (پارتی) ٢٩ هەزار و ٩٩٠ دەنگ.  ١٠ - خالید سەلیم ئەمین جاسم رێکانی، بازنەی یەکی دهۆک (پارتی) ٢٩ هەزار و ٨٣ دەنگ.