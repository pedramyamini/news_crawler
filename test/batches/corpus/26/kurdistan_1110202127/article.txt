لەم پارێزگایە کە ١٤ کورسیی هەیە جگە لە پارتی دیموکراتی کوردستان و هاوپەیمانی کوردستان و حیزبی سۆسیالیست، دوو بەربژێری دیکەی سەربەخۆش هەبوون، هەروەها ژمارەیەک بەربژێری دیکەی کورد لە نێو فراکسیۆنە عەرەبییەکان خۆیان بەربژێرکردووە، بەڵام تەنیا یەک بەربژێری کورد دەرچوو کە ئەویش سۆزان حوسێن مەنسوورە کە بەربژێری یەکێتی بوو لە لیستی هاوپەیمانی.  بازنەی بازنەی یەکەم، کە بەعقوبە و عەبارە و خان بەنی سەعد و چەند ناوچەیەکی دیکە دەگرێتەوە، پێنج کورسیی هەیە، یەکێکیان کۆتای ئافرەتانە، ئەم بەربژێرانە سەرکەتن:  ١ - ئەحمەد رەحیم،  هاوپەیمانیی فەتح  ٢ - رەعد دەهلەکی، هاوپەیمانیی تەقدوم  ٣ - تەها مەجمەعی، هاوپەیمانیی عەزم  ٤ - محەممەد قوتەیبە، هاوپەیمانیی عەزم  ٥ - ئەسماء کەمبەش، هاوپەیمانیی تەقەدووم  بازنەی دووەم، کە سێ کورسیی هەیە، ناوچەکانی مقدادییە، مەندەلی، بەلەدروز، وەجیهییە، ئەبی سەیدا دەگرێتەوە ئەم بەربژێرانە تێیدا سەرکەوتوون:  ١ - هومام تەمیمی، هاوپەیمانیی فەتح  ٣ - تورکی عەتەبی، دەوڵەتی یاسا  بازنەی سێ، کە سێ کورسیی هەیە ناوچەکانی خاڵس، عوزێم، هبهیب و مەنسوورییە دەگرێتەوە، ئەم بەربژێرانە تێیدا سەرکەوتوون:  ١ - بورهان مەعموری،  سەربەخۆ  ٢ - سالم عەنبەکی،  هاوپەیمانی فەتح  ٣ - ریاز تەمیمی،  هاوپەیمانی نەسر  بازنەی چوارەم، کە ناوچەکانی خانەقین، جەلەولا، قەرەتەپە و سەعدیە دەگرێتەوە ئەم بەربژێرانە تێیدا سەرکەوتوون:  ١ - سۆزان مەنسوور، هاوپەیمانیی کوردستان (یەکێتی)  ٢ - موزر کروی، هاوپەیمانیی عەزم.  ٣ - ئەحمەد مزهەر جبوری، هاوپەیمانیی تەقەدووم   سۆزان مەنسوور، بەربژێری سەرکەتووی هاوپەیمانیی کوردستان بە تۆڕی میدیایی رووداوی راگەیاند: "چەند بەربژێرێکی کورد لەم بازنەیەی ئێمە، کە خانەقەینی تێدایە رکابەرایەتیمان دەکرد، سوپاس بۆ خوا توانیمان کورسییەکەی کورد بەدەستبهێنینەوە و تاوەکو ئێستا بە فەرمی وەکو کۆمیسیۆن رایگەیاندووە ١٧ هەزار و ٣٠٣ دەنگم بەدەستهێناوە و ژمارەکەش زیاتر دەبێت".