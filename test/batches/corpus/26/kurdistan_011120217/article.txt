عەلی قادر، گوتەبێژی بەرگریی شارستانیی راپەڕین بە تۆڕی میدیایی رووداوی راگەیاند، کاژێر ٠٥: ٤٥ خولەکی بەیانی رۆژی دووشەممە ١ - ١١ - ٢٠٢١ لە رووداوێکی کەوتنە نێو ئاوی ئۆتۆمبێلێک لە سەروچاوە ئاگادارکرانەوە، دوای گەیشتنی تیمەکانیان دەرکەوت کە شۆفێرێک بە ئۆتۆمبێلەکەیەوە کەوتووەتە نێو ئاو و دواتر گیانی لەدەستداوە.   گوتەبێژی بەرگریی شارستانیی راپەڕین لەبارەی هۆکاری رووداوەکە ئاماژە بەوە دەدات کە نازانرێ تاوەکو ئێستا هۆکاری سەرەکیی رووداوەکە چییە و چۆن بووە، چاوەڕێی کامێراکانی چاودێری دەکەن کە لەسەر بەنداوەکە دانراون.      عەلی قادر لە بەشێکی دیکەی قسەکانیدا دەشڵێت، شۆفێرەکە لە رانیەوە چووەتە سەروچاوە و لەسەر پردی بەنداوەکە خۆی بە بەربەستەکاندا کێشاوە و دواتر کەوتووەتە نێو ئاوەکە و گیانی لەدەستداوە.      عەلی قادر لە بەشێکی دیکەی قسەکانیدا دەشڵێت، شۆفێرەکە لە رانیەوە چووەتە سەروچاوە و لەسەر پردی بەنداوەکە خۆی بە بەربەستەکاندا کێشاوە و دواتر کەوتووەتە نێو ئاوەکە و گیانی لەدەستداوە.   ئەو کەسەی گیانی لەدەستداوە ناوی ئیسماعیل حەمەدە و تەمەنی ٣٦ ساڵە. گوتەبێژی بەرگریی شارستانیی راپەڕین گوتیشی "لە قوڵایی سێ مەتر و نیو تەرمی شۆفێرەکەیان دەرهێناوەتەوە. "