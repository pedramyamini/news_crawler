گرووپی میوزیک و سەمای (گۆتاما دێل کامپۆ) بە مەبەستی یادکردنەوەی رۆژی نیشتمانیی ئیسپانیا، لەسەر قەڵای هەولێر چەند پارچەمیوزیک و گۆرانی فلامینکۆیان پێشکێشکرد. ئەمە بۆ جاری چوارەمە کە ئەم گرووپە لە شاری هەولێر ئیڤێنتی سەما و میوزک پێشکێش دەکەن.  خانمە سەماکاری ئیسپانی، کارمێلا رەکوین بە سەماکانی جۆش و خرۆشی خستبووە نێو ئامادەبووان.  فلامینکۆ (Flamenco) جۆرێک میوزیکی ئیسپانییە کە بە میوزیکی کۆچەریەکان ناسراوە، هەروەها کاریگەرییەکی زۆری فلامینکۆ لەسەر میوزیکی ئەندەلوسی هەیە.  سەمای فلامینکۆ لە ساڵی ١٨٦٠ سەری هەڵداوە لە ساڵی ١٩١٠ لە هەموو وڵاتانی ئەورپا نمایشدەکرا کە بە سەدەی زێڕینی ستایلی فلامینکۆ دادەنرێت.