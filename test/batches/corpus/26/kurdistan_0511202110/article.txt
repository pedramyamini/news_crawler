ئەمڕۆ هەینی ٠٥ - ١١ - ٢٠٢١ سەرۆکایەتیی هەرێمی کوردستان پرسەنامەی نێچیرڤان بارزانی بڵاوکردەوە کە تێیدا هاتووە، "له خواى مه‌زن داواكارم گيانى خوالێخۆشبوو به به‌زه‌يى و ميهره‌بانيى خۆى شاد بكات و ئارامی و دڵنه‌وايى به خانه‌واده و كه‌سوكاره به‌ڕێزه‌كه‌يان ببه‌خشێت. "  دارا تۆفیق لە ساڵی ١٩٣٢ لە سلێمانی لەدایکبووە، لە کۆتاییەکانی ساڵی ١٩٦٩ بەشدار بووە لە شاندی کوردی بۆ دانوستاندن لەگەڵ حکومەتی ئەو کاتی عێراق، ئەنجامی دانوستاندنەکانیش رێککەوتنی ١١ ـی ئاداری ١٩٧٠ ـی لێکەوتەوە.  دوای رێککەوتنی ١٩٧٥ ـی نێوان عێراق و ئێران و پاشگەزبوونەوەی حکومەتی ئەو کاتی عێراق لە بەڵێنەکانی، پەیوەندییەکانی لایەنە کوردستانییەکان و بەغدا جارێکی دیکە تێکچوون، لە ساڵی ١٩٨٠ دارا تۆفیق لە بەغدا دەستگیردەکرێت و تاوەکو ئێستا هیچ زانیارییەکی لەسەر نییە.