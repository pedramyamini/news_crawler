ئەمڕۆ دووشەممە ٢٥/١٠/٢٠٢١، هێمن سلێمان، گوتەبێژی  پۆلیسی دهۆک بە تۆڕی میدیایی رووداوی رایگەیاند " کاژێر ٢ی پاشنیوەڕۆی ئەمڕۆ نیوەرۆ لەئەنجامی شەڕە چەقۆی نێوان دوو کەس لە گوندی قەسارای سەر بە ناحیەی سێمێل لە پارێزگای دهۆک مێردمنداڵێکی تەمەن ١٧ ساڵ بە ناوی (ع. م. ع) گیانی لەدەستدا".  گوتەبێژی بەڕێوەبەرایەتی پۆلیسی پارێزگای دهۆک لەبارەی بکوژەکەش گوتی: "دوای ئەوەی پۆلیس گەیشتە شوێنی رووداوەکە  لێکۆڵینەوە دەستی پێکرد و تۆمەتباری رووداوەکە خۆی رادەستی بنکەی پۆلیسی تەناهێ کرد".  سەبارەت بە هۆکاری رووداوەکە، گوتەبێژی پۆلیسی دهۆک گوتی: "تاوەکو ئێستا نازانین ھۆکاری رووداوەکە چی بووە، پۆلیس پەڕاوی لێکۆڵینەوەی بۆ رووداوەکە کردووەتەوە".