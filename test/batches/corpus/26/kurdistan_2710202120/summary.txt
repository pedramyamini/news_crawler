هاوسەرۆکی یەکێتیی نیشتمانیی کوردستان لە دەباشان پێشوازیی لە باڵیۆزی نوێی ئەڵمانیا لە عێراق و کۆنسوڵی گشتیی ئەو وڵاتە لە هەرێمی کوردستان کرد و چەند پرسێکیان تاوتوێ کرد. هاوسەرۆکی یەکێتی لەبارەی پرسی کەرکووکەوە گوتوویەتی، "لای یەکێتی کەرکووک قودسی کوردستانە"، سەبارەت بە کێشەکانی نێو یەکێتیش ئاماژەی بەوە کردووە، "سەردەمی فرە بڕیاری و کێشەی تەداخولکردن لە بەڕێوەبردنی کاروبارەکانی رێکخراوەیی و سەرکردایەتیکردن کۆتاییھات".