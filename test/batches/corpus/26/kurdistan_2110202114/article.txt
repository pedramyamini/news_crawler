حکومەتی هەرێمی کوردستان لە راگەیێندراوی کۆبوونەوەکەدا ئاماژەی بەوە کردووە، "لە دیدارەکەدا بارودۆخی گشتیی عێراق دوای سەرکەوتنی هەڵبژاردنی ئەنجوومەنی نوێنەران و پەرەپێدانی پەیوەندییەکانی نێوان هەرێمی کوردستان و بەریتانیا تاوتوێ کرا. "  مەسرور بارزانی "هیوای خواست ئەنجامی هەڵبژاردنەکان، ببێتەهۆی سەقامگیربوونی دۆخی عێراق و چارەسەرکردنی بنەڕەتی کێشە هەڵپەسێردراوەکانی نێوان هەرێمی کوردستان و حکومەتی فیدراڵی. "  بەپێی راگەیێندراوەکەی حکومەت، چاکسازییەکانی وەزارەتی پێشمەرگە، بەرەنگاربوونەوەی مەترسییەکانی "تیرۆریستانی داعش"، گرنگیی جێبەجێکردنی رێککەوتننامەی شنگال و ئاساییکردنەوەی دۆخی ناوچەکە، چەند تەوەرێکی دیکەی گفتوگۆکانی دیدارەکەی مەسرور بارزانی و مارک برایسن ریچاردسن بوون.   هەر ئەمڕۆ ریچاردسن لەگەڵ نێچیرڤان بارزانی، سەرۆکی هەرێمی کوردستان و سەرۆک بارزانی کۆبووەوە.