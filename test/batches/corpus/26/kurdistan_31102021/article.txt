بەهۆی كەمبوونەوەی ئاوی بەنداوی دەربەندیخان، بەرهەمهێنانی کارەبا لە وێستگەكە بە جۆرێکە ئێستا رۆژانە تەنها ٢٠ مێگاوات کارەبا بەرهەمدێنێت، لەکاتێکدا ساڵی رابردوو لەم کاتەدا ٦٠ مێگاوات کارەبای بەرهەمدەهێنا.  هۆكاری سەرەكی كەمبوونەوەی ئاوی بەنداوی دەربەندیخان دروستکردنی بەنداوە لەسەر سەرچاوەی ئاوی رووباری سیروان لە وڵاتی ئێران،  چونکە بەنداوەکە بە رێژی ٧٠ % پشت بە ئاوی سیروان و % ٣٠ پشت بە ئاوی باران و لق و چۆمەکانی ناوخۆی کوردستان دەبەستێت.  فارووق ئەحمەد، بەڕێوەبەری ئیشپێکردن لە وێستگەی بەرهەمهێنانی کارەبای دەربەندیخان بە رووداوی راگەیاند "ئەم ساڵ بەبۆنەی نەبوونی ئاوەوە نەتوانراوە بەهیچ شێوەیەک دوو یەکە بەیەکەوە ئیش پێبکەین، نەمان توانییوە یەکەیەکیش بە لۆدی کاملەوە ئیش پێبکەین، بە هەر ٨٣ مێگاواتەکە ٢٠ میگاوات بەتێکڕا توانراوە کارەبا بەرهەمبێنین کە ساڵەکانی دیکە لە نزمترین ئاستدا لە نێوان ٥٠ بۆ ٦٠ مێگاوات بەرهەمی  دیمەنەكان گەواهیدەری ئەوەن كە كەمبوونەوەی ئاو چ كارەساتێكی بە سەر بەنداوی دەربەندیخاندا هێناوە، ئێستا ئێران بەتەواوەتی سەرچاوەی ئاوی سیروانی وشككردووە، داهاتی ئاو لە بەنداوەكە رۆژ لە دوای رۆژ كەمدەكات، ئاستی ئاوی بەنداوەكە ٨ مەتر دابەزیوە.  كاربەدەستانی بەنداوەكە پێشبینیدەكەن، مانگی داهاتوو  خراپترین مانگی بەرهەم هێنانی کارەبا بێت.  رەحمان خانی، بەڕێوەبەری بەنداوی دەربەندیخان بە رووداوی راگەیاند "ئەم ساڵ تەنها ٩٠٠ ملیۆن مەتر سێجا ئاومان بۆ هاتووە لە کاتێکدا تێکڕای ساڵانەی بەندوای دەربەندیخان چوار ملیار و ٧٠٠ ملیۆن مەتر سێجا ئاو بووە لە ساڵانی رابروو، ئەمەش رێژەیەکی زۆرکەمە دەکاتە لە % ١٩ی تێکڕای داهاتی ساڵانەی ئاوی بەنداوی دەربەندیخان، دیارە ئەم ساڵ ئێمە حاڵی حازر لە % ٣٠ کەرەبای ساڵی رابردوو بەرهەم دەهێنێن چاوەڕان دەکرێت مانگی ئایندە لەمەش کەمتربێت. "  وێستگه‌ی کارەبای ده‌ربه‌ندیخان ساڵی ١٩٨٣ له‌لایه‌ن كۆمپانیای مێتسۆبۆشی یابانییه‌وه دروستکراوە له كۆتایی مانگی ٩ی ساڵی ١٩٨٩ كه‌وته كار ئه‌و كاته ته‌نیا كاره‌بای ده‌ربەندیخانی دابینده‌كرد، دوای ساڵی ١٩٩١ به‌ستنه‌وه‌ی وێستگه‌كه به تۆڕی كاره‌بای  نیشتمانییه‌وه رۆژانه به به‌ردەوامی ٢٤٩ مێگاوات كارەبای  به‌رهه‌مده‌هێنا، ئەم وێستگەیە لە سێ تۆرباین پێکهاتووە کە هەر تۆرباینێک توانای بەرەهەمهێنانی ٨٣ مێگاوات کارەبای هەیە.