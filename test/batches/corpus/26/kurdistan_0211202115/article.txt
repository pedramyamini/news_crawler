هەڵکەوت حەمە نەجم، بەڕێوەبەری سەنتەری فریاکەوتنی چەمچەماڵ رایگەیاند، کەمێک پێش ئێستا تەرمێک گەیێنرایە سەنتەری فریاکەوتنی چەمچەماڵ کە پیاوێکی تەمەن ٤٠ ساڵە و ئاسەواری گوللە بەجەستەیەوەیە.   بەڕێوەبەری سەنتەری فریاکەوتنی چەمچەماڵ دەڵێت، دوای رێکاری یاسای تەرمەکەی رەوانەی دادپزیشکت سلێمانی دەکرێت.  شەریف رەحیم، گوتەبێژی تەندروستیی چەمچەماڵ بە رووداوی راگەیاند "پیاوەکە لە دەروازەی شاری چەمچەماڵ و نزیک بەنزینخانەی حەمید جاف بە تاپڕ کۆتایی بە ژیانی خۆی هێناوە، ئەمەش دوای ئەوەی لە لێکۆڵینەوەکان دەرکەوت کە رووداوەکە خۆکوژیی بووە. "  گوتەبێژی تەندروستیی چەمچەماڵ دەشڵێت "بەداخەوە بەرلەوەی بگەیێنرێتە نەخۆشخانە گیانی لەدەستدابوو، تەرمەکەیشی دوای رێککارەکان رەوانەی دادپزیشکی سلێمانی کراوە. "  ئەو کەسەی کە خۆی کوشتووە دانیشتووی گەڕەکی ئاشتی بووە لە سنووری قەزای چەمچەماڵ، هێزە ئەمنییەکان پەڕاوی لێکۆڵینەوەکان بۆ رووداوەکە کردووەتەوە.