بەڕێوەبەرایەتیی کەشناسی و بوومەلەرزەزانیی هەرێمی کوردستان لە راگەیێندراوێکیدا لەبارەی بڕی بارانبارینی ئەمڕۆ شەممە ٣٠.١٠.٢٠٢١ دەڵێت، بڕەکە بەم جۆرە بووە:   - سەنتەری هەولێر ٢.٦ ملیمەتر   - دهۆک، دڵۆپ دڵۆپ باران باریوە  - ناحیەی شەمامک ٠.٨ ملیمەتر  - خانەقین، دڵۆپ دڵۆپ باران باریوە  - ناحیەی بازیان ١.٢ ملیمەتر  - قەزای خەبات ٣.٤ ملیمەتر   - چۆمان ٧.٤ ملیمەتر و لە رانیە ٠.٨ ملیمەتر باران باریوە  لەبارەی پێشبینییەکانیشەوە، بەڕێوەبەرایەتیی کەشناسی و بوومەلەرزەزانیی هەرێمی کوردستان دەڵێت، "لە ئەنجامی بەردەوامیی کاریگەریی نزمەپەستان لەسەر ناوچەکەمان، پێشبینی دەکرێت ئەمشەو تاوەکو بەیانی شەپۆلێکی بارانی بە لێزمە و هەورە تریشقە هەندێ کات تەرزەش ناوچە جیاجیاکانی هەرێمی کوردستان بگرێتەوە، سەرەتا پارێزگای دهۆک و دواتر هەولێر و ناوچەکانی پارێزگای سلێمانی دەگرێتەوە. "  کەشناسی پێشبینیی ئەوەش دەکات کە بڕێکی مامناوەند باران ببارێت کە ئەگەری زیادبوونیشی هەیە. دەشڵێت، له هەندێک کاتدا خێرایی "با"ش مامناوەند دەبێ و هەندێ کات چالاک دەبێ بۆ سەرووی ٤٠ کیلۆمەتر، هەروەها پلەکانی گەرما تا رادەیەک بە جێگری دەمێننەوە.