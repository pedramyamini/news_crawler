سەرۆکایەتیی هەرێمی کوردستان لە راگەیێندراوێکدا دەڵێت، له كۆبوونه‌وه‌كه‌دا هه‌ڵبژاردنه‌كانى ئه‌نجوومه‌نى نوێنه‌رانى عێراق و پێشبینييه‌كان بۆ داهاتووى پرۆسه‌ى سياسى له عێراق، بره‌ودان به په‌يوه‌ندييه‌كانى هه‌رێمى كوردستان و عێراق له‌گه‌ڵ قه‌ته‌ر به‌تايبه‌تى له بوارى ئابوورى و بازرگانى و كشتوكاڵى و گه‌شتياريدا، په‌تاى كۆڤيد _ ١٩، لێكه‌وته‌كانى و پرۆسه‌ى كوتان به ڤاكسينى دژى په‌تاكه له عێراق و قه‌ته‌ر، گه‌شته راسته‌وخۆكانى هێڵى ئاسمانيى قه‌ته‌رى بۆ هه‌رێمى كوردستان و عێراق، تاوتوێكران.  سەرۆکی هەرێمی کوردستان و سەرۆکوەزیرانی قەتەر جه‌ختيان له "په‌ره‌پێدان به په‌يوه‌ندييه‌كانى هه‌رێمى كوردستان و عێراق له‌گه‌ڵ قه‌ته‌ر كرده‌وه و باسيان له ده‌رفه‌تى سه‌رمايه‌گوزارى و وه‌به‌رهێنانى قه‌ته‌رى له هه‌رێمى كوردستان و له‌وێشه‌وه بۆ ته‌واوى عێراق كرد وه‌ك بازاڕێكى گه‌وره به‌تايبه‌تى له‌و بوارانه‌دا كه بۆ هه‌رێمى كوردستان و عێراق پێويستن کردەوە. "  سەرۆکایەتیی هەرێمی کوردستان دەڵێت، هەنگاوه‌كانى كردنه‌وه‌ى كۆنسوڵخانه‌ى گشتيى قه‌ته‌ريان له هه‌ولێر تاوتوێكرد.  دوايين پێشهاته‌كانى به‌ره‌نگاربوونه‌ى تيرۆر و هه‌ڕه‌شه و مه‌ترسييه‌كانى داعش، رێگه و شێوازه‌كانى به‌ره‌نگاربوونه‌وه‌ى تيرۆر و بيرى تووندڕه‌وى، دۆخى ئاواره‌كان له كه‌مپى هۆل له سووريا، دوايين پێشهاته‌كانى ناوچه‌كه به‌گشتى و چه‌ند پرسێكى جێى بايه‌خى هاوبه‌ش، ته‌وه‌رێكى ديكه‌ى كۆبوونه‌وه‌كه بوون.