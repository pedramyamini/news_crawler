بەڕێوەبەرایەتی ئاسایشی پارێزگای سلێمانی، ئەمڕۆ یەکشەممە ٣١.١٠.٢٠٢١ راگەیێندراوێکی بڵاوکردەوە و رایگەیاند، بە فەرمانی دادوەر و بەپێی ماددەی  (٢٨١) لە یاسای سزادانی عێراقی، بەمەبەستی رێگریکردن لە هەموو کارێکی ساختەکاری و نەهێشتنی بڵاوبوونەوەی هەرجۆرە دراوێکی ساختە، "هێزەکانمان توانیان لە رۆژی ٢٣ - ١٠ - ٢٠٢١ کەسێک دەستگیر بکەن. "  ئەو کەسەی دەستگیرکراوە ناوی (ئـ. ع. م)ـە و لەدایکبووی ساڵی ١٩٨٩ یە.   تۆمەتبارەکە پیشەی کاسب بووە و لەگەڵ دەستگیرکردنیدا، دەستیان گرتووە بەسەر ئۆتۆمبێلێکیشدا لە جۆری تۆیۆتا لاندکرووزەر  ئاسایشی سلێمانی ئاماژەی بەوە کردووە، تۆمەتبارەکە بڕی ١٨٠ ملیۆن دیناری عێراقی لە جۆری ٥٠ هەزاری و ٢٥ هەزاری، لە دەرەوەی هەرێمی کوردستان هێناوە و بە نیازبووە لە بازاڕەکانی شاری سلێمانیدا ساخیان بکاتەوە.