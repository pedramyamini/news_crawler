هێمن ئەسکەندەر، بەرپرسی دەزگای هەڵبژاردنی یەکگرتووی ئیسلامی کوردستان بە تۆڕی میدیایی رووداوی راگەیاند، "لە پارێزگای دهۆک ٢ کورسیمان بەدەستهێناوە؛ لە بازنەی ئامێدی کورسییەکمان بردووەتەوە و لە زاخۆش کورسییەکەمان مسۆگەرە؛ لە هەڵەبجەش کورسییەکمان بردووەتەوە؛ هەروەها لە سلێمانیش بەربژێری ئێمە لە رکابەرایەتییەکی بەهێزدایە و ئەگەری بردنەوەی زۆرە".  هێمن ئەسکەندەر گوتی: "لەنێوان سێ بۆ چوار کورسی بەدەستدەهێنین؛ ئێمە لە هەڵبژاردنی رابردوودا دوو کورسیمان هەبوو، بەڵام ئەمجارە ژمارەی کورسییەکانمان زیادیکردووە ".   ئەمڕۆ ١٠/١٠/٢٠٢١ دەنگدانی گشتی بۆ هەڵبژاردنی ئەنجوومەنی نوێنەرانی عێراق بەڕێوەچوو. کاژێر ١٨: ٠٠ سەرجەم بنکەکانی دەنگدان داخران و بڕیارە کۆمیسیۆنی باڵای هەڵبژاردنەکان لە ماوەی ٢٤ کاژێردا ئەنجامی کۆتایی ئەڵبژاردنەکان رابگەیێنێت.