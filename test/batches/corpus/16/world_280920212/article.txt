رۆبەرت هابێک، هاوسەرۆکی پارتی سەوزی ئەڵمانیا لە کۆنفرانسێکی رۆژنامەڤانیدا بەدووری زانی جارێکی دیکە چاوپۆشی لە هاوپەیمانیی رەش و سپی لەنێوان پارتی یەکێتیی کریستیان دیموکرات و سۆسیال دیموکرات بکات.  هاوسەرۆکی پارتەکە سەبارەت بە حکومەتی نوێی ئەڵمانیا گوتی، "با شتێکی نوێ تاقیبکەینەوە" و پێکهێنانی حکومەتی لەگەڵ پارتی دیموکراتی ئازاد و پارتی سۆسیال دیموکرات خستە ریزی پێشەوەی بەرنامەی کاری.  رۆبەرت هابیک ئاماژەی بەوەش کرد، گۆڕانکاری لە ئەنجامی هەڵبژاردنەکان کەشوهەوایەکی پڕ لە گڕوتینی دروستکردووە؛ گوتیشی، جێگەی بایەخە دەبینن بەو دۆخەدا تێپەڕدەبن و پارتەکان ململانێ دەکەن بۆ پێکهێنانی حکومەتی داهاتووی ئەڵمانیا.  پێکهێنانی حکومەتی نوێی ئەڵمانیا لەوانەیە چەندین هەفتە یاخود چەندین مانگی پێویست بێت، پارتی سۆسیال دیموکرات ٢٥.٧ % ی دەنگەکان و پارتی یەکێتی کریستیان دیموکرات ٢٤.١ % ی دەنگەکان و پارتی سەوز ١٤.٧ % ی دەنگەکانی بەدەستهێناوە.