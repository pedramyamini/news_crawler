کاتێرین تاوان، دایکی قوتابییە و دەڵێت، "بەڵێ، بێگومان ستافی قوتابخانە ڤاکسین بکرێن، هەندێک نیگەرانی کەمدەکاتەوە، پێموایە ئێوە دەزانن کە منداڵانی خوار ١٢ ساڵان ناتوانن ڤاکسین وەرگرن، ئەمەش نیگەرانییە. "  رێوشوێنی نوێ بۆ وەرزی نوێی خوێندن لە ئەمریکا گیراوەتەبەر، بایدن داوایکردووە تاوەکو ٢٧ ـی ئەیلوول هەموو مامۆستا و ستافی قوتابخانەیەک لانی کەم قورچکە ڤاکسینێکی وەرگرتبێت.  ماسک مەرجی چوونە ژوورەوەیە بۆ نێو قوتابخانەکانی نیویۆرک. پاولۆ رۆکا، باوکی قوتابییە و دەڵێت، "ئێمە ئێجگار خۆشحاڵین کە قوتابخانە بەتەواوەتی کراوەتەوە، بەو هیوایەین ژیانی هەموومان ئاسایی بێتەوە، پێموایە ئەمە هەنگاوێکی گەورەیە کە وادەکات لە ماڵەوەش ژیان ئاسایی بێتەوە و باڵانس بۆ ماڵەکان دەگەڕێنێتەوە. زۆر بەمە خۆشحاڵین. "  لە نیویۆرک ڤاکسین بۆ ئەوانەی تەمەنیان لە ١٢ ساڵان کەمترە، ناچاریی نییە و دوو لەسەر سێی ئەوانەشی تەمەنیان لەنێوان ١٢ بۆ ١٧ ساڵاندایە، ڤاکسینیان وەرگرتووە.  لە ئەمریکا هەرکەسێک ١٢ ساڵ یاخود گەورەتربێت دەتوانێت ڤاکسین وەربگرێت. هەفتەی رابردوو ئیدارەی خۆراک و دەرمانی ئەمریکا هیوای خواست تاوەکو کۆتایی ٢٠٢١ منداڵانی تەمەن پێنج ساڵیش بەسەرەوە بتوانن ڤاکسین وەرگرن.