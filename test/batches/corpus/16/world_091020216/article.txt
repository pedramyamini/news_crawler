رۆژی هەینی ٨ - ١٠ - ٢٠٢١ جێن ساکی، گوتەبێژی کۆشکی سپی لە کۆنگرەیەکی رۆژنامەڤانیدا رایگەیاند، بەم هەنگاوە کۆشکی سپی رووبەڕووی دۆناڵد ترەمپ، سەرۆکی پێشووی ئەمریکا دەبێتەوە کە هەوڵیدا دەسەڵاتی خۆی وەکو سەرۆکی پێشوو بەکاربهێنێت بۆ ئەوەی بەڵگەنامەکانی سەردەمی دەسەڵاتی خۆی لە لێکۆڵەران بشارێتەوە.  لە رۆژی ٦ی کانوونی دووەمی ئەمساڵ، دوای بڵاوبوونەوەی ئەنجامی هەڵبژاردنی سەرۆکایەتیی ئەمریکا و بردنەوەی جۆ بایدن، لایەنگرانی دۆناڵد ترەمپ هێرشیانکردە سەر کۆنگرێس. لە ئەنجامی هێرشەکەدا هاووڵاتییەک گیانی لەدەستدا و ١٣٨ پۆلیس بریندار بوون.   دوای ئەو رووداوە، ئیدارەی بایدن دەستیکرد بە لێکۆڵینەوە بۆ دەستگیرکردنی ئەوانەی کە لە "پشێوییەکەدا" بەشدار بوون؛ بە گوێرەی کۆشکی سپی، دۆناڵد ترەمپ دەسەڵاتی خۆی بەکارهێنابوو بۆ ئەوەی بەڵگەکان نەخرێنە بەردەست لێکۆڵەران و هیچ کەس شایەتی لەبارەی رووداوەکە نەدات.   جێن ساکی دەڵێت، بایدن پێیوایە کە بۆ کۆنگرێس و ئەمریکاش زۆر گرنگە تێگەیشتنێکی تەواویان لەبارەی رووداوەکانی ئەو رۆژە هەبێت بۆ ئەوەی رێگری لە رووداوی هاوشێوە بکرێت.، هەروەها دەشڵێت، هیچ پاڵنەرێکی سیاسی لە پشت بڕیارەکەی جۆ بایدنەوە نییە بۆ دەرکردنی بڕیاری لێکۆڵینەوە لە بەڵگەنامەکان و ئەو رۆژەی بە رۆژێکی رەش لە مێژووی دیموکراسیی ئەمریکادا ناوبرد.