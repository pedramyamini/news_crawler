بە گوێرەی بەرپرسانی ئۆکراینا، تاوەکو نیوەڕۆی ئەمڕۆ پێنجشەممە ٢٤ - ٠٢ - ٢٠٢٢، بەهۆی تۆپبارانەکانی ئۆکرایناوە ٤٠ کەس لە ئەنجامی مووشەک و تۆپبارانەکانی رووسیا کوژراون. هێزی پاسەوانی سنووری ئۆکراینا ژمارەیەک تۆماری ڤیدیۆیی بڵاوکردەوە کە بەگوتەی خۆی ساتی دەربازبوونی بارهەڵگرە سەربازییەکانی رووسیا بۆ نێو سنووری ئۆکراینا پێشاندەدەن.   لە هەریەکە لە کیێڤی پایتەخت و خارکیڤ لە رۆژهەڵات و ئۆدێسا لە رۆژئاوا، دەنگی تەقینەوەی گەورە بیسترا. ژمارەیەکی زۆری خەڵکی کیێڤ جانتا و کەلوپەلەکانیان هەڵگرتووە و بە ئۆتۆمبێلەکانیان بەرەو رۆژئاوای وڵات هەڵدێن. کیێڤ دەڵێت ئەوەی رووسیا دەیکات هێرشێکی بەرفراوانە بۆ داگیرکردنی سەرتاسەریی ئۆکراینا.   مۆسکۆش دەڵێت ئەوان تەنیا پێگە سەربازییەکانی ئۆکراینا و حکومەتی کیێڤ بە ئامانج دەکەن و شارەکان و خەڵکی سڤیلی ئۆکراینا بە ئامانج ناگرن.