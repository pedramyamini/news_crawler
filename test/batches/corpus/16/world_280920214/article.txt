ئاژانسی پرۆژە پێشکەوتووەکانی سەر بە وەزارەتی بەرگریی ئەمریکا رایگەیاندووە، هەفتەی رابردوو لە چوارچێوەی پرۆژەی دروستکردنی سیستەمی ناسراو بە (HAWC)، تایبەت بە مووشەکە دەنگبەزێنەکان، مووشەکی هایپەرسۆنیکی بە سەرکەوتوویی تاقیکردووەتەوە.  ئاژانسەکە ئاماژەی بەوە کردووە، مووشەکەکە لەلایەن گەورە کۆمپانیای رەیسییۆن تەکنەلۆژی و نۆرسرۆپ گرومان دروستکراوە و لەڕێگەی فڕۆکەیەکەوە تەقێندراوە کە بزوێنەرەکەی لە جۆری سکرامگەیتە و لە بەرهەمی خودی کۆمپانیای رەیسییۆن تەکنەلۆژییە.  مووشەکی نوێی هایپەرسۆنیکی ئەمریکا دەتوانێت لە ماوەی یەک کاژێردا شەش هەزار و ٢٠٠ کیلۆمەتر ببڕێت، واتە بە نزیکەی شەش کاژێر بە دەوری زەویدا دەسووڕێتەوە.  تاقیکردنەوەی مووشەکی دەنگبڕ لەلایەن ئەمریکاوە، لەدوای تاقیکردنەوەی هەمان جۆرە مووشەک دێت لەلایەن رووسیاوە کە دوایینیان لە مانگی تەممووزی ٢٠٢١ بوو، تێیدا رووسیا بە سەرکەوتوویی مووشەکی دەنگبەزێنی ناسراو بە "زیرکۆن"، لەسەر کەشتیی سەربازی هاویشت کە بە گوتەی رووسیا خێراییەکەی حەوت جار لە خێرایی دەنگ زیاترە.