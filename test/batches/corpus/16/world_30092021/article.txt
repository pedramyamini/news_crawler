مەبەست لە گفتوگۆکان پاراستنی رێککەوتنامەی نیوستارتە، کە تاکە رێککەوتنی کۆنتڕۆڵکردنی چەکی ئەتۆمییە لە نێوان هەردوو زلهێزی جیهاندا بۆ ئەوەی نەبنە مەترسی بۆ سەر سەقامگیریی جیهان.    دوای لوتکەکەیان لە مانگی حوزەیرانی ئەمساڵ، جۆ بایدن و ڤیلادمیر پووتین رێککەوتن کە ئەو گفتوگۆیانە دەستپێبکەنەوە.   جۆ بایدن، سەرۆکی ئەمریکا ئەوکات گوتی: "خۆشحاڵم کە پوتین رازیبوو گفتوگۆی ستراتیژیی سەقامگیری دەستپێبکەنەوە بۆ ئەوەی پسپۆڕە سەربازی و دیپلۆماتەکانمان بەیەکەوە کۆببنەوە و کار لەسەر میکانزمێک بکەن بۆ ئەوەی ببێتە هۆی کۆنتڕۆڵکردنی چەکە نوێ و مەترسیدار و پێشکەوتووەکان. ئەو چەکانە ئێستا تازە سەرهەڵدەدەن و وا دەکەن کاتی وڵامدانەوەی هێرش کەمبێتەوە، کە ئەوەش وادەکات ئەگەری دروستبوونی جەنگی کتوپڕ زیاتر بێت. "  لە ٢٨ی تەمووزی ئەمساڵ یەکەمین گەڕی گفتوگۆی ستراتیژی بەڕێوەچوو. ئەوکات گوتەبێژی وەزارەتی دەرەوەی ئەمریکا رایگەیاند شاندی ئەمریکی هەڵوێست و سیاسەتی واشنتنیان بۆ رووسیا روونکردووەتەوە لە بارەی هەڕەشەکانی سەر ئاسایشی جیهان و ئەگەری  رێککەوتنی نوێ بۆ کۆنتڕۆڵکردنی چەکی ئەتۆمی.   سێرگی رایبکۆڤ. جێگری وەزیری دەرەوەی رووسیا گوتی: "ئێمە گەیشتینە ئەو ئەنجامەی کە بێگومان لەسەر چەند پرسێکی گرنگ، ناکۆکیی گەورەمان هەیە. بەڵام لە هەندێ بواریشدا بەرژوەندیی هاوبەشمان هەیە. دەمانەوێت پەرە بەو بوارانە بدەین. "  لە دوای گەڕی یەکەمی گفتوگۆکان، ئەمریکا و رووسیا رێککەوتنی نیوستارتیان تاوەکو ساڵی ٢٠٢٦ درێژکردەوە.   بەگوێرەی رێککەوتنەکە، نابێت هیچ یەکێک لەو دوو وڵاتە زیاتر لە هەزار و ٥٥٠ کڵاوەی ئەتۆمی و ٧٠٠ فڕۆکە و سەکۆی بۆمبهاوێژی هەبێت.   بەگوێرەی قسەکانی جێگری وەزیری دەرەوەی رووسیا، ئێستا مۆسکۆ و واشنتن کار بۆ ئەوە دەکەن پشکنینەکانی کۆگاکانی چەکی ئەتۆمیی بەگوێرەی رێککەوتنامەکە دەستپێبکەنەوە.   هاوکات واشنتن هەوڵدەدات لە رێگەی رووسیاوە چین رازی بکات بێتە نێو رێککەوتنەکەوە، رووسیاش بە هەمانشێوە داوای لە واشنتن کردووە کە فەرەنسا و بەریتانیاش بهێنێتە نێو رێککەوتنەکە.   بەگوێرەی وەزارەتی دەرەوەی ئەمریکا، رووسیا داوای کردووە رێککەوتنەکە سنوردارکردنی سیستەمە مووشەکییە بەرگرییەکانی ئەمریکاش بگرێتەوە، بەڵام واشنتن بە مۆسکۆی گوتووە، ئەو مووشەکانە بۆ رووبەڕووبوونەوەی هەڕەشەکانی ئێران و کۆریای باکوورن نەک رووسیا.   بەراورد لە نێوان توانا سەربازییەکانی ئەمریکا و رووسیا  رووسیا: ٦١ ملیار و ٧٠٠ ملیۆن دۆلار  سەربازی کارا (واتە ئەوانەی کە لە ئەرکدان):  ئەمریکا: ملیۆنێک و ٣٨٥ هەزار و ٧٢٧ سەربازی کارای هەیە.   رووسیا: ملیۆنێک و ١٥٤ هەزار سەربازی کارای هەیە.   ئەمریکا: ٨٤٩ هەزار و ٤٥٠ سەرباز  رووسیا: دوو ملیۆن سەربازی.   بەگوێرەی کۆمەڵەی زانایانی ئەمریکا، وڵاتەکەیان ٣ هەزار و ٦٠٠ کڵاوەی ئەتۆمیی هەیە. لە کاتێکدا رووسیا خاوەنی چوار هەزار و ٣٠٠ کڵاوەی ئەتۆمییە.   ئەمریکا: ٦ هەزار و ٦١٢ تانکی هەیە  رووسیا: ١٢ هەزار و ٢٧٠ تانکی هەیە  ئەمریکا: ٤١ هەزار و ٢٣٧ زرێپۆشی هەیە  رووسیا: ٢٦ هەزار و ٨٣١ زرێپۆشی هەیە  ئەمریکا: ٤ هەزار و ٢٤٣ تۆپی هەیە  رووسیا: ١٨ هەزار و ٤٩٧ تۆپی هەیە  ئەمریکا: هەزار و ٤٩٨ راجیمەی زیرەک  رووسیا: ٦ هەزار و ٥٣٢ راجیمەی لەو جۆرە هەیە   فڕۆکە و هێلیکۆپتەری جەنگی:  ئەمریکا: ١٢ هەزار و ٩٣٠ فڕۆکە و هێلیکۆپتەری جەنگی هەیە  رووسیا: ٥ هەزار و ٥٥٢ فڕۆکە و هێلیکۆپتەر  ئەمریکا: ٤٦٠ کەشتیی سەربازیی هەیە  رووسیا: ٦٦٤ کەشتیی سەربازیی هەیە