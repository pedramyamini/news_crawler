مێرکڵ رۆژی چوارشەممە، دوای کۆبوونەوەی لەگەڵ سەرۆکوەزیرەکانی لاتڤیا و پرتوگال، لە کۆنفڕانسێکی رۆژنامەڤانیدا لە شوێنی مانەوەی خۆی لە قەڵای میزبێرگ لە هەرێمی براندنبێرگی ئەڵمانیا، گوتی: "کۆچبەران لە ململانێیەکی سیاسییدا بەکارهێنراون".  راوێژکاری ئەڵمانیا گوتی: "بە تەلەفۆن قسەم لەگەڵ ڤیلادمیر پووتین، سەرۆکی رووسیا کرد، داوام لێیکرد کاریگەریی خۆی بەسەر سەرۆک لۆکاشینکۆدا بەکاربێنێت. چونکە لێرەدا دەبینین خەڵک بەکارهێنراوە. ئەوان کراونەتە سیاسەتێکی نامرۆڤانە. پێویستە شتێک لە دژی ئەمە بکرێت. "  هەروەها کریسیانیس کارینز، سەرۆکوەزیرانی لاتڤیا کارەکانی بێلاڕووسی بە "بەقاچاخبردنی مرۆڤ لەژێر چاودێری دەوڵەتدا" ناوبرد.   وڵاتانی رۆژئاوا، ئەلێکساندەر لۆکاشینکۆی سەرۆکی بێلاڕووس تۆمەتباردەکەن بەوەی هانی کۆچبەرانی رۆژهەڵاتی نێوەڕاستی داوە گەشت بکەن بۆ وڵاتەکەی بۆ ئەوەی لەوێوە بیاننێرێت بۆ نێو سنووری پۆڵەندا، لاتڤیا و لیتوانیای ئەندامانی یەکێتیی ئەوروپا، ئەوەش وەکو تۆڵەسەندنەوەیەک لە دژی سزاکانی یەكێتیی ئەوروپا بەسەر مینسکدا کە لە ساڵی رابردووەوە بە تۆمەتی چەوساندنەوەی خۆپیشاندەرانی دژی ئەنجامی هەڵبژاردنە سەرۆکایەتییەکانی بێلاڕووس بەسەریدا سەپێنراون.