ئاژانسەکە بە پشتبەستن بە هەریەکە لە ئاسایشی دیجیتاڵی، ئاسایشی تەندروستی، ژێرخانی ئابووری، ئاسایشی کەسی و بۆ ئەمساڵ ئاسایشی ژینگەییش زیادکرا، ئەو شارانە هەڵدەبژێرێت.  ئەمە لەکاتێکدایە کە بۆ چەندین ساڵ شارە ئاسیاییەکانی وەکو تۆکیۆ، سەنگافور و ئۆساکا بە بەردەوامی لووتکەی وڵاتە ئارامەکانیان گرتبوو، بەڵام بۆ ساڵی ٢٠٢١ شارێکی ئەوروپی ریزبەندیی یەکەمی گرتەوە.  ئاسایش هەمیشە بووەتە فاکتەرێکی سەرەکی بۆ گەشتیاران، کاتێک دەیانەوێت بۆ شوێنێک گەشت بکەن، بەڵام لەم چەند ساڵەی دواییدا، جیهان زۆر شتی گۆڕاوە بەهۆی کۆرۆناوە و ئەو فاکتەرانەی کە دیاریدەکەن چ شوێنێک ئارامە گۆڕاون.  کۆپنهاگنی پایتەختی دانیمارک لە ریزبەندی هەشتەمی ساڵی  ٢٠١٩ هاتە ریزبەندی یەکەمی لیستەکە کە ئەوەش بەپێی ئاژانسی ئیکۆنۆمیست بۆ ئاسایشی ژینگەیی و ئاسایشی کەسیی دەگەڕێتەوە کە "خاڵەکانی لە شارەکانی دیکەی جیهان زیاترن. "  ریزبەندیی ٥ شارە یەکەمەکان: