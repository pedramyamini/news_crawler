چەند رۆژێک لەمەوبەر بانکی ناوەندیی ئەفغانستان رایگەیاند، چیدیکە مامەڵە بە دراوی بیانییەوە ناکەن و رێکاری راکێشانی پارەی لە بانک توندکردووەتەوە بە جۆرێک رێگە دراوە تەنیا ٢٠٠ دۆلاری هەفتانە رابکێشرێت.  لە ٢٩ ـی ئابدا دەرگەی قوتابخانەکان لە ئەفغانستان کرانەوە و هەر لە تەمەنێکی بچووکدا قوتابییە کچ و کوڕەکان لێک جیاکرانەوە.  مامۆستایەکی تەمەن ٤٠ ساڵان کە لە قوتابخانەیەکی سەرەتایی بە جیا وانە بە قوتابییە کوڕەکانی دەڵێتەوە دەڵێت، "داهاتوومان دیار نییە. ئێمە مووچەمان نییە. نە داهاتێکی دیکەمان هەیە نە کارێک. هیچمان نییە. هەموو کەسێک نیگەرانی داهاتوویەتی. ئێستا خەڵک هیچ خواردنێکی نییە و زۆرێک لە خەڵکی هەوڵدەدەن خۆراک بۆ خێزانەکانیان دابینبکەن لە رێگەی فرۆشتنی کەلوپەلەکانی نێوماڵەوە. "   بەپێی ئامارێکی یونیسێف، ٣.٧ ملیۆن منداڵ لە ئەفغانستان لە خوێندن بێبەش بوون کە نزیکەی ٦٠ % یان قوتابی کچن.   بەگوێرەی ئامارەکانی نەتەوە یەکگرتووەکان، ملیۆنان هاووڵاتیی ئەفغانستانی رووبەڕووی کەمیی خۆراک دەبنەوە لەم زستانەی دێت و هاوکات لە نەبوونی هاوکارییەکی خێرای نێودەوڵەتی، زیاتر کە ملیۆنێک منداڵ هەڕەشەی برسێتییان لەسەرە.