دوای چەند هەفتەیەک لە گفتوگۆ و ناکۆکیی نێوان ئەندامە دیموکراتەکانی نێو ئەنجوومەنی نوێنەران و دژایەتی زۆرینەی کۆمارییەکان، پرۆژەی دارایی ئیدارەی بایدن بە خەرجکردنی ١.٢ ترلیۆن دۆلار بە زۆرینەی دەنگی دیموکراتەکان پەسندکرا.  پرۆژە داراییەکە لەچوارچێوەی دەستپێشخەری ناسراو بە "بونیادنانەوەی باشتر" دێت کە ئیدارەی بایدن پێشکێشی کۆنگرێسی کردووە و تایبەتە بە باشترکردنی ژێرخانی ئابووریی ئەمریکا لە رێگەوبان، پرد، فڕۆکەخانە، قوتابخانە و چەندین بواری دیکەی پەیوەندیدار بە لایەنی گواستنەوە و خزمەتگوزارییە سەرەتاییەکان.  دەنگدان لەسەر پرۆژە یاساکە لە نیوەشەوی شەممە ٦ - ١١ - ٢٠٢١ بەکاتی واشنتن دی سی، ٧ی سبەینێ بەکاتی هەولێر دەستیپێکرد و بە ٢٢٨ دەنگی "بەڵێ" و ٢٠٦ دەنگی "نەخێر" پەسندکرا.   ١٣ ئەندامی کۆماری بە "بەڵێ" دەنگیان بۆ پرۆژەکەی بایدن دا، لەکاتێکدا ٦ لە ئەندامانی دیموکرات بە "نەخێر" دەنگیان دا.