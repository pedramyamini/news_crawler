سپۆتیفای رایگەیاند، ئاگاداری کێشەکەیە و بەدواداچوونیان بۆ دەکات، ئەوەش دوای ئەوەی زیاتر لە ٥٠ هەزار بەکارهێنەری بەرنامەکە ریپۆرتیان کرد کێشەیان هەیە لە بەکارهێنانی سپۆتیفای.  هەروەها ژمارەیەک زۆری بەکارهێنەرانی سناپچات، کێشەیان هەبوو لە کردنەوەی ئەپڵیکەیشنەکە. سناپچات لە هەژماری خۆی لە تویتەر بڵاویکردەوە، ئاگاداری کێشەکەن و کاردەکەن بۆ چارەسەرکردنی.  بەپێی ئامارەکانی ماڵپەڕی داون دیتێكتەر، لە ماوەی ٢٤ کاژێری رابردوودا ٨٠ هەزار و ٨٢٩ کەس ئاماژەیان بەوە داوە کە کێشەیان لە بەکارهێنانی سناپچات هەیە. ٥٨ % ـی ئەوانەی کە ریپۆرتیان کردووە دەڵێن کێشەیان لە کردنەوەی بەرنامەکە هەیە، ٢٠ % کێشەیان لە داخڵبوون و ٢١ % ـیش کێشەی پەیوەندییکردن بە سێرڤەرەکانیانەوە هەیە.