نرخی یەک بەرمیل نەوتی برێنت بۆ یەکەمینجار لە دوای ساڵی ٢٠١٤ ـەوە بۆ سەرووی ١٠٣ دۆلاری ئەمریکی بەرزبووەوە. هەروەها نرخی گەنم گەیشتە بەرزترین ئاستی ٧ ساڵی رابردوو، لە کاتێکدا بەگوێرەی رێکخراوی چاودێریی ئابووری (OEC) ئۆکراینا و رووسیا لە ساڵی ٢٠١٩، ٢٥.٤ % ـی تەواوی گەنمی جیهانیان بەرهەمهێناوە.   هاوکات نرخی زێڕ بۆ بەرزترین ئاستی زیاتر لە یەک ساڵی رابردوو بەرزبووەوە. لە بەرامبەریشدا پێنوێنی بازاڕەکانی رووسیا بە رێژەی ٢٩ % داکەوت.  هەروەها رووبڵی رووسی لە بەرامبەر دۆلاری ئەمریکی بۆ ئاستێکی پێوانەیی دابەزی. لە هەمان کاتیشدا، دراوی ئەلیکترۆنی بیتکۆین نرخەکەی بۆ ٣٥ هەزار دۆلاری ئەمریکی دابەزی.