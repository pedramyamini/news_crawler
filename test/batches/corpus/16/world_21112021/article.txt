گڕکانی دوورگەی لاپالما لە ناوەڕاستی مانگی ئەیلوولی ئەمساڵ دەستیپێکرد و تاوەکو ئێستاش دانەمرکاوەتەوە.  ناوی گڕکانی لاپالما لە ناوی دوورگەکە سەرچاوەی گرتووە و ناوچەکانی باشووری دوورگەکەی گرتووەتەوە و تاوەکو ئێستا هەزاران کیلۆمەتر دووجا لە زەوی دەوروبەری سووتاندووە و دەیان هەزار کەسیشی ناچار بە چۆڵکردنی ماڵەکانیان کردووە.  لە ٢٤ کاژێری رابردوودا، پریشکی گڕکانی لاپالما بۆ زیاتر لە سێ هەزار مەتر بەرزبووەتەوە و ئاراستەی با بە خێرایی سەرووی ٨٠ کیلۆمەتر بەرەو ناوچەکانی باکووری رۆژهەڵاتی دوورگەکە گۆڕدراوە و فڕۆکەخانەی مازۆ بە ناچاری داخرا.  لەماوەی رابردوودا تیمەکان لە هەوڵدابوون بۆ هاوکاریکردنی دانیشتوانی دوورگەکە، کە نزیکەی ٩٠ هەزار کەسن، زۆربەی ئەوانەی کە دانیشتووی ناوچەکانی باشووری دوورگەکەن ئاوارەی ناوچەکانی باکوور و رۆژهەڵات بوون.