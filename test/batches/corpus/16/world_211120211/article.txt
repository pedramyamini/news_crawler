کۆبالت پێکهاتەی سەرەکیی دروستکردنی باتریی ئۆتۆمبیلە کارەباییەکانە، کە پێشبینی دەکرێت لەمەولا ببێتە یەکێک لە پێکهاتە گران و زۆر خواستلەسەرەکانی جیهان؛ ئەوەش بەهۆی گەشەکردنی پیشەسازیی ئۆتۆمبێل و ئامێرە کارەباییەکان.  رۆژنامەکە ئاماژەی بەوە کردووە هەنتەر بایدن و دوو لە هاوڕێ بازرگانەکانی لەگەڵ ژمارەیەک لە بازرگانە چینییە هاوبەشەکانیان لە ساڵی ٢٠١٣ دا کۆمپانیایەکی وەبەرهێنانیان بەناوی بی هەیچ ئاڕ، لە شانگهای چین دامەزراندووە.   هەنتەر و دوو هاوڕێ ئەمریکییەکانی خاوەنی تەنیا لە ٣٠ % ی پشکی کۆمپانیاکە بوون، لە کاتێكدا چینییەکان خاوەنی لە ٧٠ % ی پشکەکانی دیکەی کۆمپانیاکە بوون؛ لەوانەش بانکی چین، کە سەر بە حکومەتی ئەو وڵاتەیە.  بەهۆی ئەو کۆمپانیایەوە، کۆمپانیای "چاینا مۆلیبدێنیوم" هاوبەشانی هەنتەر لە کۆمپانیای بی هەیچ ئاڕ، توانییان دەست بەسەر لە ٨٠ % ی پشکەکانی کۆمپانیایەکی ئەفریقی لە کۆنگۆ دیموکراسیدا بگرن، کە گەورەترین بەرهەمهێنەری پێکهاتەی کۆبالتە لەو وڵاتە.  رۆژنامەی نیویۆرک تایمزی ئەمریکی دەڵێت: "سەرباری ئەو هاوکاری و ئاسانکارییەی، کە کۆمپانیاکەی هەنتەر بۆ چینییەکانی لە کۆنگۆ کردووە، هاوکات کۆمپانیاکەی هەنتەر پێشتر هاوکاری دارایی پێشکێش بە کۆمپانیایەکی دەرهێنانی خەڵووز لە ئوستورالیا کردووە، کە لە بنچینەدا کۆمپانیاکە لەلایەن حکومەتی چینەوە کڕدراوە".