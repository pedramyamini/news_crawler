ستێفانی گریشەم، گوتەبێژی پێشووی کۆشکی سپی کتێبێک دەربارەی ئەو ماوەیە بڵاودەکاتەوە کە لە کۆشکی سپی کاریکردووە. گریشەم دوای ئەوەی لە پۆستی گوتەبێژ نەما، تاوەکو رۆژی ٦ی مانگی یەکی ٢٠٢١ وەکو بەڕێوەبەری کارەکانی مێلانیا ترەمپ، خانمی یەکەمی ئەمریکا بەردەوام بوو، بەڵام لەو رۆژەدا بەهۆی هێرشی هەوادارانی ترەمپ بۆسەر کۆنگرێسی ئەمریکا، دەستی لە کار کێشایەوە. لە کتێبەکەیدا کە بڕیارە لە سەرەتای مانگی ئۆکتۆبەر بڵاوبکرێتەوە، کۆمەڵێک نهێنیی نێو کۆشکی سپی و خێزانی یەکەم باس دەکات.