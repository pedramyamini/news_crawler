شەمەندەفەرەکە کە ١٤١ سەرنشین و ١٦ ستافی تێدابوو، لە ویلایەتی مۆنتانای باکووری رۆژئاوای ئەمریکا لە کۆی ١٠ فارگۆن، هەشتیان لە رێگە ئاسنینەکەیان لەنێوان هەردوو شاری سیاتڵ و شیگاکۆ دەرچوون.  تاوەکو ئێستا روون نییە هۆکاری رووداوەکە چی بووە، بۆردی هاتووچۆ و سەلامەتیی نیشتمانیی ویلایەتەکە دەڵێن، تیمێکیان ناردووە تاوەکو لێکۆڵینەوە لە رووداوەکە بکەن.  شەمەندەفەرەکە ناوی ئامتراکە، پۆلیسی شارەکە رایگەیاند، رووداوەکە نزیکەی کاژێر ٠٤: ٠٠ ـی ئێوارە بە کاتی رۆژئاوای ئەمریکا، نزیکەی ٠١: ٠٠ ـی بەرەبەیان بەکاتی هەولێر، لەنزیک شارۆچکەی جۆپلین ٣٠ کیلۆمەتر لە باشووری سنووری کەنەدا روویداوە.  رێکخەری خزمەتگوزاریی بەپەلە و کارەساتەکان لە مۆنتانا بە نیویۆرک تایمزی راگەیاندووە، "زیاتر لە ٥٠ کەس برینداربوون. "