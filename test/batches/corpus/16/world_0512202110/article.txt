بەڵام هەوڵی پووتین بۆ بەهێزکردنی پەیوەندییەکانی نێوان مۆسکۆ و نیودەلهی بێ ئاستەنگ نین؛ هیندستان پەیوەندییەکی بەهێزی لەگەڵ ئەمریکا هەیە و کێشەی سنووریشی لەگەڵ چین هەیە.   ئەلێکسەندەر گابوڤ، لێکۆڵەر لە سەنتەری کارنیگی مۆسکۆ بۆ سیاسەتی دەرەوە دەڵێت "رووسیا دەبێت هیندستان رازی بکات کە بەهێزکردنی پەیوەندییەکان لەگەڵ چین لەسەر حسابی هیندستان نابێت. رووسیا ئاستەنگی دیکەشی لەپێشە؛ بۆ نموونە، چۆن ئێس ٤٠٠ بە هیندستان بفرۆشێت و پاڵپشتی بەمۆدێرنکردنی سوپای هیندستان بکات. "  بە گوێرەی ماڵپەڕی گلۆبەڵ فایەر پاوەر، رووسیا دووەمین هێزی گەورەی سەربازییە و هیندستانیش چوارەمینە؛ یەکەم ئەمریکا و سێیەمیش چینە.   توانا سەربازییەکانی رووسیا   توانا سەربازییەکانی هیندستان  لە ٢٠١٤ ـەوە پووتین ١٩ جار لەگەڵ نارێندردرا مۆدی کۆبووەتەوە؛ لە ٢٠ ـەمین دیداریدا چاوی لەوەیە بە بەهای ٥ ملیار دۆلار ئێس ٤٠٠ بە هیندستان بفرۆشێت.   ئەلێکسەندەر گابوڤ، لێکۆڵەر لە سەنتەری کارنیگی مۆسکۆ بۆ سیاسەتی دەرەوە دەڵێت "پێموایە ئەو سەردانە ئەو گرنگییە پیشاندەدات کە مۆسکۆ دەیەوێت پەیوەندی خۆی لەگەڵ هیندستان تووندوتۆڵ بکات؛ ئەمە لەکاتێکدایە رووسیا لەگەڵ رۆژئاوا لەسەر ئۆکراینا و چەند بابەتێکی دیکە لە گرژی و ئاڵۆزیی قووڵدایە. هەریەک لە واشنتن و مۆسکۆ لە پەیوەندی نێوانیان بەدوای سەقامگیرییدا دەگەڕێن، بەڵام بەرچاوڕوونی لە ئەنجامەکەیدا نییە. "  جگەلە لە فرۆشتنی S - ٤٠٠ رووسیا پلانی هەیە فڕۆکەی Su - ٣٠ و MiG - ٢٩ و تانکی تی ٩٠ بە هیندستان بفرۆشێت، هەروەها رێککەوتنێکی دیکە دەکەن بۆ دروستکردنی ٧٠٠ هەزار پارچە چەکی جۆری  AK - ٢٠٣ لە نێو هیندستان.  ئەمە لە کاتێکدایە، چین و هیندستان ناکۆکییان هەیە و دەکرێت قووڵبوونەوەی جیاوازییەکانی نێوان رۆژئاوا و پەکینیش هۆکارێک بێت بۆئەوەی واشنتن لەم نزیکبوونەوەیەی نێوان مۆسکۆ و نیودەلهی زۆر نیگەران نەبێت.