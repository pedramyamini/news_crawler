له راگەیێندراوێکدا كه له‌لایه‌ن وه‌زاره‌تی به‌رگریی توركیاوه بڵاوكراوه‌ته‌وه، ئاماژه به‌وه كراوه خولوسی ئاكار په‌یوه‌ندییه‌كی ته‌له‌فۆنیی له‌گه‌ڵ ئۆلێكسی رێزنیكۆڤ ئه‌نجامداوه. بەپێی راگەیێندراوەکە، "لە پەیوەندییە تەلەفۆنییەکەی ئاکار و رێزنیكۆڤ تیشكخراوه‌ته سه‌ر دوایین پێشهاته‌كانی ئۆكراینا و قسەیان لە بارەوە کردووە. "   هەر ئەمڕۆش رەجەب تەیب ئەردۆغان، سەرۆککۆماری تورکیا پەیوەندیی تەلەفۆنی لەگەڵ ڤۆلۆدێمیر زێلێنسکی، سەرۆکی ئۆکراینا ئەنجامدا. هێرشی رووسیا بۆ سەر ئۆکراینا و دوایین پێشهاتەکانییان تاوتوێ کردووە. لەو پەیوەندییە تەلەفۆنییەدا، ئەردۆغان بە زێلێنسکی راگەیاندووە، "تورکیا پشتیوانی لە خەباتی ئۆکراینا دەکات بۆ پاراستنی یەکپارچەیی خاکەکەی. "   ئەمڕۆ لووتكه‌ی ئه‌منیی تورکیا به سه‌رۆكایه‌تی رەجەب تەیب ئەردۆغان، سه‌رۆکكۆمار ئەنجامدرا. تورکیا رایگەیاند دژی هێرشەکەی رووسیایە بۆ سەر ئۆکراینا. لە لوتکەکەدا ئاماژه به‌وه دراوە هێرشی رووسیا بۆ سه‌ر ئۆكراینا پێشێلكردنی یاسا نێوده‌وڵه‌تییه‌کانە و قبوڵكراو نییه، هەروەها جەخت لە پاڵپشتی تورکیا بۆ یەکڕیزی سیاسیی، سەروەری و یەکپارچەیی خاکی ئۆکراینا کراوەتەوە.