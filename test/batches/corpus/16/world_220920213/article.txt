ئەو کەسانە تەمەنیان لەنێوان ٢٧ و ٤٧ ساڵدایە و دانیشتووی باکووری رۆژهەڵاتی ئینگلتەرا و لەندەنن و لە ساڵی ٢٠١٨ دا لە لایەن پۆلیسەوە دەستگیرکران.   ئەو هاونیشتمانیانە تۆمەتی ئەوەیان دەدرێتە پاڵ کە بەشێک بوون لە تۆڕێکی تاوانکاریی رێکخراو و کاریان بەقاچاخبردنی سەتان کۆچبەری کورد بووە بۆ نێو بەریتانیا.   ئەو کەسانە لە بەرامبەر پەڕاندنەوەی هەر کۆچبەرێک لە وڵاتانی دیکەی ئەوروپاوە بۆ نێو بەریتانیا نزیکەی ٥٠٠٠ تاوەکو ١٠ هەزار پاوەندیان وەرگرتووە و بڕیارە سبەی پێنجشەممە ٢٣ - ٩ - ٢٠٢١ لە دادگەی نیوکاسڵ دادگایی بکرێن.   مارک سپوورس، سەرۆکی بەشی لێکۆڵینەوەی هەرێمی سەربە ئاژانسی رووبەڕووبوونەوەی تاوانی نیشتیمانیی بەریتانیا رایگەیاند، تۆمەتبارکردنی ئەو شەش کەسە دوای لێکۆڵینەوەیەکی درێژ و ئاڵۆز هات کە ئاژانسە ئەمنییەکانی هەریەک لە وڵاتانی فەرەنسا، بەلجیکا، هۆڵەندا و بەریتانیا تێیدا بەشداربوون.