مێرکل لە شاری بین لەلایەن ئیمانوێل ماککرۆن، سەرۆککۆماری فەڕەنسا پێشوازی لێکرا و رێوڕەسمێکی رێزلێنانی رێکخست. مێرکڵ دوای ١٦ ساڵ لە دەسەڵات، لەگەڵ دەستبەکاربوونی حکومەتی نوێی ئەڵمانیا دەستبەرداری پۆستەکەی دەبێت.  ماکرۆن ستایشی مێرکلی کرد، گوتی: "سوپاس کە بەو تەمەنە بچووکەی خۆم ئارامگربووی لەگەڵم، زۆر شتمان لە ئەوروپا بەیەکەوە گۆڕی، توانیمان باڵانسی نێوان دوو وڵاتەکەمان رابگرین".  لە کۆتاییدا ماکرۆن گوتی: "سوپاس مێرکلی ئازیز بۆ هەموو ئەو شتانەی کە بۆ ئەوروپا کردووتە".  لە رێوڕەسمەکەدا، ماکرۆن خاچی گەورەی بەخشییە مێرکل، کە بە بەرزترین خەڵاتی رێزلێنان لە فەڕەنسا دادەندرێت.