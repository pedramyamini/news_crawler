جێفری فیلتمان، نێردەی تایبەتی ئەمریکا بۆ کاروباری ئەفریقا لە تویتێکدا رایگەیاند، "ئەمریکا ئێجگار نیگەرانە لە هەواڵی کودەتای سەربازی بەسەر حکومەتی راگوزەردا. "  هاوکات جۆسێپ بۆرێل، بەرپرسی کاروباری دەرەوەی یەکێتیی ئەوروپا رایگەیاند، بەوپەڕی نیگەرانییەوە چاودێری گۆڕانکارییەکانی سوودان دەکەن و داوادەکەن، ئەو بنەمایانەی حکومەتی راگوزەری لەسەر پێکهێندراوە، بپارێزرێن.  رۆژی دووشەممە ٢٥ - ١٠ - ٢٠٢١ سوپای سوودان کودەتای بەسەر حکومەتی وڵاتەکەی کرد و لانیکەم پێنج وەزیری دەستگیرکردن و عەبدوڵڵا حەمەدۆکی سەرۆکوەزیرانیشی لە ماڵەکەی دەستبەسەرکرد.