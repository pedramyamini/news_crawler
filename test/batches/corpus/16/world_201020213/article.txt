میدیاکانی نەمسا بڵاویانکردەوە، پۆلیسی وڵاتەکە لە نزیک گوندی شیگندۆرف بە دووری ٥٠ کیلۆمەتر لە باشووری ڤیەننا پاسێکیان وەستاندووە، کە ٢٨ کۆچبەری تێدابووە و دوو لە کۆچبەرەکان گیانیان لەدەستداوە.  بەگوتەی پۆلیس، ئەو دوو کۆچبەرەی گیانیان لە دەستداوە تەمەنیان لە نێوان ٢٥ بۆ ٣٠ ساڵاندایە، لە ٢٠١٥ شدا بەرپرسانی نەمسایی ٧١ کۆچبەریان بە خنکاوی لە نێو بارهەڵگرێکدا دۆزییەوە، کە لەسەر شەقامێک بەجێهێڵدرابوو.  ئەم رووداوە سەرنجی کۆمەڵگەی نێودەوڵەتی زیاتر خستە سەر سەدان هەزار کۆچبەر، کە لە وڵاتانی رۆژهەڵاتی ناوەڕاست و ئەفریقییەوە بەهۆی ناهەمواری دۆخی وڵاتەکانیان بە لێشاو کۆچیان دەکرد بۆ ئەوروپا.