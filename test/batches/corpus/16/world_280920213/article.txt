دادگەی ئەمریکا گۆرانیبێژ R - Kellyی تاوانبارکرد بە بەکارهێنانی ناوبانگەکەی بۆ راپەڕاندنی تۆڕێکی بەقاچاخبردن و بازرگانیکردن بە ژن و منداڵان لە ماوەی دوو دەیەی رابردوودا.  رۆبەرت سیلڤیستەر کێڵی سەرپەرشتیی ئەو تۆڕە تووندئاژۆیەی کردووە و ژن و منداڵی بۆ مەبەستی دەستدرێژیی سێکسی بۆ ئامادەکراون.  ١١ کەس کە ٩ یان ئافرەتن و و ٢ یان پیاون، لە دادگە سکاڵایان دژی ئەستێرە تەمەن ٥٤ ساڵییەکە تۆمارکردووە، دانیان بەوەدا ناوە کە کێڵی وەکو قوربانیی بازرگانیی سێکسی بەکاریهێناون.  دوای دوو رۆژ لە بەڕێوەچوونی دانیشتنی دادگە، هەشت تۆمەت بەسەر کێڵی ساخکرانەوە، لەنێویاندا تۆمەتی بەقاچاخبردنی ژنان لەنێوان ویلایەتە جیاوازەکانی ئەمریکا و بەرهەمهێنانی فیلمی سێکسی لەگەڵ منداڵان.  بڕیارە لە ٤ی ئایاری ٢٠٢٢ حوکمی کۆتایی لەسەر کەیسی کێڵی بدرێت، ئەگەری زۆر ئەوەیە سزای زیندانی هەمیشەیی بۆ دەربکرێت.  کێڵی خاوەنی دەیان گۆرانی و ئەلبوومە، ناودارترینیان گۆرانیی I Believe I Can Flyیە کە خەڵاتی وەرگرتووە.