خەڵکی هیندستان هێندە بە دەست پیسبوونی هەواوە بێزارن، ئەوانەشی کە تاڕادەیەک هەژارن بە تاکسی هاتووچۆ دەکەن.  ساڵانە لە جیهاندا نزیکەی ١.٧ ملیۆن کەس لەو وڵاتە بەهۆی پیسبوونی هەواوە گیان لەدەستدەدەن.  بوهاجان لال یەکێکە لەو ٢٨ ملیۆن هیندستانییەی کە تووشی هەناسەتووندی بووە، ئەو شۆفێری توکتوکە و رۆژانە بە کۆڵانە پڕ لە دووکەڵەکانی دیلهی هیندستان بەبێ نەفەر دەسووڕێتەوە، لەبارەی دۆخی تەندروستییەوە دەڵێت، "بەهۆی ئەم دووکەڵەوە خەڵکی لەگەڵ من سەرناکەون و دەڵێن بە تاکسی دەڕۆین، چونکە هەوا پیسە".  ڤیڤەک نانگیا، پزیشکێکی هیندستانییە و دەڵێت، "هەوای پیس کاریگەریی کردووەتە سەر تەندروستیی خەڵک و ئەگەر بەخێرایی چارەسەری نەکەن، ئەوا خراپتر دەبێت و دواتر دەگاتە قۆناخێک سنگیان تووند دەبێت و ئیدی هەناسەدانیان قورستر دەبێت. ئێستا بارودۆخی هەناسەی بوهاجان لال هێندە باش نییە و ئەگەری خراپتربوونی زۆرە".  بوهاجان لال دەڵێت، "من دەزانم کە پیسبوونی هەوا کێشەی زۆری بۆ قوڕگم دروستکردووە و چاوم بەجوانی نابینێت، ئازاری سنگیشم زۆرە. بەڵام ناتوانم پشوو بدەم و دەبێت بەردەوام کار بکەم".  سەرباری هۆشدارییەکان، بوهاجان لال ناچارە لە بری گرنگیدان بە سیە نەخۆشەکانی، زیاتر ئاوڕ لە تاکە سەرچاوەی ژیان و گوزەرانی بداتەوە. کە گواستنەوەی نەفەرە بە توکتوکەکەی.