بەگوێرەی میدیای پاکستانی، بوومەلەرزەکە درەنگانی شەوی رابردوو روویداوە و زیاتر لە ١٠٠ خانووی بەسەر خەڵکدا رووخاندووە کە لە شیرنیی خەودابوونە، چاوەڕواندەکرێت ژمارەی قوربانیان بەرزبێتەوە.  بوومەلەرزەکە ٥.٩ پلەی رێختەر بووە، خەڵک لە پارێزگای بەلوچستان لە ماڵەکانیان رایانکردووەتە دەرەوە، بەهۆی ترس و شۆکەوە خەڵکێکی زۆر کەوتنە نەخۆشخانە.  بەگوێرەی ئاژانسی زەویناسی ئەمریکی، بوومەلەرزەکە بە قوڵایی ٢٠ کیلۆمەتر و بە دووری ١٤ کیلۆمەتر لە باکووری رۆژهەڵاتی پارێزگای هارنای داوە.