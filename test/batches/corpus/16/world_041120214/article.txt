ئەم راپۆرتە لەکاتێکدایە، سەرەڕای پاشەکشەکردنی لە تاقیکردنەوە ئەتۆمییەکان لەوەتەی ٢٠١٧ ەوە، پیۆنگیانگ رایگەیاندووە بەردەوامدەبێت لە پەرەدان بە چەکی قورس.  بەگوێرەی راپۆرتێکی زانکۆی ستانفۆرد،  کۆریای باکوور ریاکتۆری ئەتۆمی پیۆنگسانی  چالاککردووەتەوە، کە بووەتە سەرچاوەیەکی بەهێز بۆ بەرهەمهێنانی ماددەکانی خاوی چەکی ئەتۆمی.  راپۆرتەکەی زانکۆی ستانفۆرد لەکاتێکدایە، وێنەی مانگە دەستکردەکان دەریدەخەن کۆریای باکوور سەرقاڵی دروستکردنی یەکێک لە گەورەترین ریاکتۆرە ئەتۆمییەکانیەتی کە بە یۆنگیۆن ناودەبرێت، کە راپۆرتە شیکارییەکان دەڵێن ئامانج لەو وێستگەیە ئامادەکردنی ماددەکانی چەکی ئەتۆمییە.  ئەمریکا هۆشداری داوە لەبارەی تاقیکردنەوە ئەتۆمی و بالیستییەکانی کۆریای باکوور، دەرگای گفتوگۆشی بە کراوەیی جێهێشتووە، دەڵێت ئامادەن بێ مەرجی پێشینە لەگەڵ پیۆنیانگ کۆببنەوە،  کۆریای باکووریش دەڵێت کاتێک لەگەڵ ئەمریک کۆدەبنەوە ئەگەر واشنتن دەستبەرداری "سیاسەتە تووندڕەوەکان"ی ببێت.