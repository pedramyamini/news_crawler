رۆژی دووشەممە ٦ - ١٢ - ٢٠٢١ ئاژانسی پەیوەندییەکانی حکومەتی ئەسیوپیا لە تویتەر رایگەیاند هەریەک لە شارەکانی دێسی و کۆمبۆڵچا لە هەرێمی ئەمهارایان کۆنترۆڵکردووەتەوە. دەشڵێت، ژمارەیەک شاری دیکەشیان لە "بەرەی رۆژهەڵات" کۆنترۆڵکردوونەتەوە.  هەردوو شارەکەی هەرێمی ئەمهارا بە دووری ٤٠٠ کیلۆمەتر دەکەونە باکووری رۆژهەڵاتی ئەدیس ئەبابای پایتەختی ئەسیوپیا کە لە کۆتایی مانگی ئۆکتۆبەر بەرەی رزگاریخوازی تیگرای کۆنترۆڵی کردبوون.   هاوکات، میدیای فەرمی ئەسیوپیا لەسەر زاری ئابی ئەحمەد بڵاویکردەوە دژبەرانی حکومەتەکەی "زیانێکی گەورەیان بەرکەوتووە و بەرگەی هێرشی هێزە هاوپەیمانەکانیان نەگرتووە. لە دووژمن دەدرێت و سەرکەوتنیش بەردەوام دەبێت. "  ئەو راگەیێندراوەی حکومەتی ئەسیوپاش لەکاتێکدایە، کە لە ماوەی ١٣ مانگی جەنگدا هەزاران کەس کوژراون و قەیرانێکی قووڵی مرۆیی لە دووەم گەورەترین وڵاتی باکووری ئەفریقا هاتووەتە کایەوە.   گرتنی ئەو دوو شارە لە کۆتایی مانگی ئۆکتۆبەردا لەلایەن دژبەرانی حکومەتی ئەسیوپیا ترسی لای حکومەتەکەی ئابی ئەحمەد دروستکردبوو لەوەی دوای کۆنترۆڵکردنی ئەو دوو شارە، بەرەی رزگاریخوازی تیگرای و سوپای ئۆرۆمۆ - ی هاوپەیمانی بەرەو پایتەخت پێشڕەوی بکەن.