بەلەمەکە شەش کۆچبەری تێدابوو کە لەلایەن ئەندامانی فریاکەوتنی پزیشکانی بێسنوورەوە رزگارکران کاتێک بەلەمە بچووکەکە لە بەلەمێکی رێکخراوەکەوە نزیک کەوتەوە و شەش کۆچبەرەکە گوازرانەوە سەر بەلەمەکەی پزیشکانی بێسنوور.  ئەو کۆچبەرانە سەرجەمیان لە رەگەزی نێر بوون، سێ لەو کۆچبەرانە لیبیایی بوون، دووانیان توونسی و یەکێکیشیان مەغریبی بوو.  بەگوتەی پزیشکانی بێسنوور، کۆچبەرەکان بەرەبەیانی رۆژی شەممە لە شاری سابراتای رۆژائاوای لیبیا بەڕێکەوتبوون بۆ ئەوەی لە رێگەی ئاوەوە خۆیان بگەیێننە وڵاتانی ئەوروپا.