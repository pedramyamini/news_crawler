دوای ئەوەی کۆمپانیای فەیسبووک ناوەکەیی بۆ مێتا گۆڕی و باسی لە تەکنەلۆژیای ڤێرچواڵ ریاڵیتی (VR) کرد، سەرنجەکان لەسەر ئەو تەکنەلۆژیایە چڕ بوونەوە. شارەزایان پێیانوایە ئەو تەکنەلۆژیایە گۆڕانکاریی گەورە لە ژیانی مۆرڤایەتیدا دەکات و گەنجێکی کوردی پسپۆڕی داهێنانی تەکنەلۆژی کە لە تایوان دەژی و لەو بوارەدا کار دەکات دەڵێت، سەردەمی شاشەکان تەواو بووە و باوی نەماوە، لە داهاتوودا هەرچی کار و گەڕان و گەشتێکمان هەیە دەچێتە ناو جیهانی ڤێرچواڵەوە و لەوانەیە هەندێک کەس بڕیار بدەن هەتاهەتایە بچنە ئەو دنیایەوە و نەیەنە دەرەوە.