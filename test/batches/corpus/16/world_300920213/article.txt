زاناکان لە ئاژانسی زەویناسیی ئەمریکی ئەو گڕکانەی هاوای، ئێستا بە یەکێک لە چالاکترین گڕکانەکانی سەر رووی زەمین ناودەبەن.  بەرپرسانی ئەمریک دەڵێن، گڕکانەکە لەنێو چاڵێکی گەورەی کیلاویای هەیڵماوما لە دوورگەی هاوای سەریهەڵداوە، ماڵی خەڵکی لێیە و بە ناشناڵ پارکی دوورگەکە دەوردراوە.  گەیشتنی بەردە ئاگرینەکانی ئەو گڕکانە بە دەریا بەدوور نازانرێت، ئاوێتەبوونی گڕکان و دەریاش گازی ژەهراوی بە ژینگەدا بڵاودەکاتەوە. زاناکان هۆشدارییانداوە بەهۆی گڕکانەکەوە بوومەلەرزە رووبدەن و ژمارەیان رووی لە زیادبوون بکات.  دوایین گەورەترین گڕکان لە کیلاویا لە ساڵی ٢٠١٨ روویدا کە ژمارەیەک ماڵی وێرانکردن، هەزاران کەسی دەربەدەرکردن، دوایین گڕکانی ئاساییش لەو ناوچەیە لە کانوونی دووەمی ٢٠٢٠ بوو کە تا مانگی ئایاری ئەمساڵی خایاند.  ئەمەش لەکاتێکدایە، گڕکانێک لە دوورگەی لا پالمای سەربە ئیسپانیا ١١ رۆژە سەریهەڵداوە، ئەویش سەدان کەسی دەربەدەرکردووە و ماڵی سەدان کەسی دیکەی وێرانکردووە.