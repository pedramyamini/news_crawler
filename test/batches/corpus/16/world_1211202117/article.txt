لە ئەڵمانیا پارساڵ بەهۆی بڵاوبوونەوەی کۆرۆنا و کەرەنتینی خەڵک، ٧٠ تۆن گازە گەرمگەرەکان بەراورد بە ٢٠١٩ کەمیکردووە، ئەو گەنجانەی لەنێو پارتەکانی ئەڵمانیان دەیانەوێت کاری زیاتر بۆ پرسی کەشوهەوا بکرێت.  بەرپرسی گەنجانی پارتی سەوزی ئەڵمانیا لە هەرێمی نۆردراین ڤێستفالن دەڵێت، نابێ مرڤ بێدەنگ بێت، دەبێت گوشاری زیاتر لەسەر پارتەکان دروستبێت ئەو رێگەچارانە لەدەست نەدەن کە گرێدراوە بە داهاتوومان.  بەهۆی رێکارەکانی خۆپاراستن لە کۆرۆنا و بەکارهێنانی کەمتری وزەی مادە فۆسیلییەکان لە ساڵی ٢٠٢٠ بڕی ٧٣٩ ملیۆن تۆن گازە گەرمکەرەوە و زیانبەخشەکان لە ئەڵمانیا بڵاوبووەتەوە کە ٧٠ تۆن کەمترە بەراورد بە ساڵی ٢٠١٩.  پارتی فرێدەریک، لەسەر فەلسەفەی ئیکۆلۆجی و ژینگەپارێزی دروستبووە و هەڵوێست و ناڕەزایەتییەکانیان لە ئەڵمانیا و وڵاتانی دیکەی ئەوروپا لەبەر سیاسەتەکانی پاراستنی ژینگە لە ماوەی رابردوودا بەرزتر و بڵندتر بووە لە جاران.  فرێدەریک ئانتاری، بەرپرسی گەنجانی پارتی سەوزی ئەڵمانیا لە هەرێمی نۆردڕاین ڤێستفالن دەڵێت: "نابیت مرۆڤ  بێدەنگ بێت و دەبێت گوشاری زیاتر بکرێت بۆ پاراستنی ژینگە و ئەو رێگەچارانە لەدەست نەدەین کە گرێدراون بە داهاتوو و پاشە رۆژی ئێمەوە".  سەرکردە و رێکخراوە جیهانییەکان بەڵێن و پەیمان دەدەن بۆ زیاترکردنی رێکارەکانی پاراستنی ژینگە و زیاترکردنی بودجە بۆ ئەو مەبەستە. بەڵام گەنجانی ئەوروپی رەخنە لە سیاسییەکانی خۆیان دەگرن کە تەنیا بەڵێنە و نابێتە کردار.