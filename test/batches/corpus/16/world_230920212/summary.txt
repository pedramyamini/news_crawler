سەرۆککۆماری عێراق دەڵێت، هێزەکانی عێراق، لەنێویاندا پێشمەرگە، توانییان شاره‌كان له دەستی چەکدارانی داعش رزگار بكه‌ن و جیهانیش له شه‌ڕەنگێزیی بپارێزن. ئاماژەی بەوەش کرد، عێراق گیرۆده‌ی گه‌نده‌ڵییه و داوای پێکهێنانی هاوپەیمانێتییەکی نێودەوڵەتی دژی گەندەڵی دەکات و دەڵێت، "ته‌نیا به كۆتاییهێنان به گه‌نده‌ڵی ده‌توانین به‌سه‌ر تیرۆردا سه‌ربكه‌وین"، سوپاسی کۆمەڵگەی نێودەوڵەتیش دەکات بۆ هاوکارییەکانی بۆ بەرەنگاربوونەوەی ڤایرۆسی کۆرۆنا و یارمەتیدانی عێراق.