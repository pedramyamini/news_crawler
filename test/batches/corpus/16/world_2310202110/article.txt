گەنجەکە تەمەن ١٧ ساڵانە و خەڵکی ویلایەتی راجاستانە لە باکووری هیندستان، لەبەر ناوبانگ پۆلیس ناوی ئاشکرانەکردووە،  ژنەکەی بە ٢٤٠٠ دۆلار فرۆشتووە.  مامەڵەکە لەسەر ئەو گەنجە ئاشکرابووە، پۆلیس رۆیشتووە بۆ ئەو گوندەی ژنەکەی پێ فرۆشراوە، گوندنشینان لەگەڵ پۆلیس بووەتە شەڕیان و گوتوویانە پارەمان پێیداوە و نایگەڕێنینەوە.  گەنجەکە زۆر هەوڵیدا پۆلیس و کەسوکاری هاوژینەکەی بەوە قەناعەت پێبکات کە لەیەک جیابوونەتەوە، بەڵام دوای بەدواداچوونەکانی پۆلیس دەرکەوتووە کە ئەم گەنجە ژنەکەی فرۆشتووە، هاوکات تۆمارە دەنگییەکان و لێدوانەکانی ئەو گەنجە هیچیان لەگەڵ یەکدی یەکیان نەگرتووەتەوە، بۆیە پۆلیس بۆی ئاشکرابووە کە ژنەکەی فرۆشتووە.  گەنجە ١٧ ساڵییەکە رۆژی هەینی لەسەر ئەو دۆسیەیە چووە بەردەم دادگە و دادوەر ناردوویەتییە زیندانی چاکسازیی هەرزەکاران.