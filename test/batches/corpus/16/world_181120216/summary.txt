گەڕاندنەوەی کۆچبەرەکان لە بێلاڕووسەوە بۆ عێراق و هەرێمی کوردستان دەستیپێکرد و یەکەمین فڕۆکە بۆ ئەو مەبەستە لە مینسکەوە بەڕێکەوت. بێلاڕووسیش دەڵێت، ٧٠٠٠ کۆچبەر لەنێو خاکەکەیدان و راوێژکاری ئەڵمانیاش گفتوگۆ لەگەڵ یەکێتیی ئەوروپادا دەکات بۆ ئەوەی ٢٠٠٠ کۆچبەری نێو کەمپەکانی نزیک سنووری پۆڵەندا رێڕەوێکی مرۆییان بۆ بکرێتەوە و بگوازرێنەوە ئەڵمانیا؛ بەڵام ئەڵمانیا لەوبارەیەوە هیچ کاردانەوەیەکی نیشان نەداوە.