خۆپێشاندەران دەڵێن، راوکردنی باڵندە بووەتە کولتووری ئەوان و پارێزگاری لێدەکەن. کریستیان بۆناس، سەرۆکی راوکردن لە لۆت گارۆن دەڵێت، "ئێستا دەیانەوێت کولتوورەکەمان لێ بستێنن، راوکردن کە پێشینانمان فێریانکردین، دەمانەوێت بیپارێزین. ئەمە هەرگیز ئاسایی نییە. خەڵکی شار لە کولتوورەکەمان تێناگەن. ئەمە شێوازی ژیانی ئێمەیە، ئەگەر دەستی لێبدەن، ئێمە رادەپەڕین. "  لە مانگی ئابدا ئەنجوومەنی شارەکە شێوازەکانی راوکردنی وەکو راوکردن بە تۆڕ یان قەفەسی باڵندە قەدەخەکرد، ئەمەش بەپێی بڕیارێکی یەکێتیی ئەوروپا لە ساڵی ٢٠٠٩ و قەدەخەکردنی راوکردن بەهۆی سیکۆتینەوە لە مانگی حوزەیراندا بەدوایدا هات.  ژان فرانچێز. راوچی لە هەرێمی لاندێز دەڵێت، قازی کێوی و قازی گرەیلاگ لە چەند وڵاتێکی ئەوروپی وەکو زیانبەخش ناسراون، بەڵام لە فەرەنسا رێگری دەکرێت لە کوشتنیان، "ئێمە لێی بێزار بووین. "  نزیکەی ملیۆنێک و ٢٠٠ هەزار راوچی لە فەرەنسا هەن و پێکەوە لەگەڵ هەوادار و خێزانەکانیان دەتوانرێت نزیکەی ٥ ملیۆن دەنگ کۆبکەنەوە لە دژی ئەم بڕیارەی دادگەی باڵای وڵاتەکە.  هاوکات بە گوتەی چالاکڤانان، ساڵانە نزیکەی ١٥٠ هەزار باڵندە لە فەرەنسا بەهۆی رێگە نەشیاوەکانی راوکردن وەک تەڵەی سیکۆتین و تۆڕ لەنێودەچن، ئەمەش لەکاتێکدایە ژمارەی باڵندە لە ئەوروپا بەرەو کەمبوونەوە دەچێت.