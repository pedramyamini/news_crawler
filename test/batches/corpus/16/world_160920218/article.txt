کەشتی جەنگیی ئێچ ئێم ئێس شاژن ئێلیزابێس یەکێکە لە کەشتییە زەبەلاحە جەنگییەکان، توانای هەڵگرتنی ٦٠ فڕۆکەی هەیە، کەشتییەکە ئاماژەی گەڕانەوەی بەهێزی بەریتانیایە بۆ رۆژهەڵاتی ناوەڕاست و ناوچەی دیکە لە ئاسیا، ئەو کەشتییە ساڵی ٢٠٠٨ دەست بە دروستکردنی کرا و لە تەمموزی ٢٠١٤ تەواوکرا و ئامادە بوو، بەڵام تاوەکو پێش چەند مانگێک ئەو گەڕانە فراوانەی نەکرد کە لە ٢٨ هەفتەی رابردوو کردوویەتی.  کەشتی فڕۆکەھەڵگری "ئێچ ئێم ئێس کوین ئیلیزابێس" گەورەترین و بەھێزترین کەشتی جەنگییە کە بۆ ھێزی دەریایی شاھانەی بەریتانیا دروستکراوە، ئەرکی سەرەکی لە جووڵەپێکردنی لە کۆتایی مانگی ئایاردا بۆ شەڕی دژی داعش بوو.  ئاژانسی ئەسۆشیەتد پرێس لە راپۆرتێکدا لەبارەی ناردنی ئەو کەشتییە بۆ کەنداو نووسیویەتی: "هاوکار دەبێت و پشکی شێر وەردەگرێت لە شەڕی دژی داعش لە عێراق".  ستیڤ مۆرهاوس، فەرماندەی کەشتییەکە دەڵێت: "بەریتانیا لە رێگەی ئەو کەشتییەوە هەموو ئەو ئەرکە ئاسمانییانە لە ئەستۆ دەگرێت کە ئامانج لێی نەهێشتنی پاشماوەی داعشە لە عێراق و بەتایبەت دوای کشانەوەی ئەمریکاش لە ئەفغانستان".  لە ماوەی دوو دەیەی رابردوودا یەکەمجارە بەریتانیا  بە کەشتییەکی جەنگیی فڕۆکە هەڵگرەوە پشتیوانی ئۆپەراسیۆنی سەربازی راستەوخۆ بکات لە وڵاتاندا. ئامانج لێی فراوانکردنی رۆڵی سەربازیی بەریتانیایە لە رۆژهەڵاتی ناوەڕاستدا و ناوچەکانی دیکە.  مۆرهاوس دەڵێ: "ئەو کەشتییە جەنگییە ئامانجەکەی هاوتەریبە لەگەڵ ئەرکی سەربازیی دەریایی بەریتانیا و پەیامێکیشە بۆ هەموو ئەوانەی دەیانەوێت زیانمان پێبگەیەنن".  کەشتییە جەنگییەکەی بەریتانیا نزیکەی سێ هەفتە لە ئاوەکانی کەنداو مایەوە و دواتر گەڕانێکی فراوانی کرد بە ناوچە ئاوییەکان لە جیهاندا.  ٣٠ ـی ئایار کەشتییەکە گەیشتە گەرووی جیبراڵتار، پاشان لە سەرەتای مانگی حوزەیران مەشقێكی پێکەوەیی و هاوبەشی کرد لەگەڵ کەشتی جەنگیی چارل دیگۆلی فەرەنسی، دواتریش مەشقێکی هاوبەشی لەگەڵ هێزی دەریایی ئیتاڵیا کرد، پێش ئەوەی لە ٢٢ ـی حوزەیران بە هەستانی ١٠ فڕۆکەی F - ٣٥ ـی ئەمریکی دەست بە ئەرکەکانی بکات لە شەڕی دژی داعشدا.  ئەو کەشتییە جەنگییە زەبەلاحەی بەریتانیا دوای سێ هەفتە لە ئەرکەکانی لە شەڕی دژی داعشدا، کۆمەڵێک مەشق و ئەرکی دیکەی لەگەڵ کەشتیی جەنگی رۆناڵد ریگن و هێزی دەریایی هیندستان کرد، پێش ئەوەی لە ٦ ـی ئەو مانگە بگاتە لە دوایین مەشقیدا لە ٤ مانگدا مەشقێكی دەریایی سەربازیی هاوبەش لەگەڵ کەشتی کارڵ ڤینسن بکات.  کەشتییە جەنگییەکە لەگەڵ خۆشی دا کۆمەڵێک کەشتی بچووکتری لەگەڵە، دوایین دوو کەشتی جەنگیش کە چوونە ریزی ئەو کەشتییە جەنگییە زەبەلاحە کەشتی کەشتی ئێڤەرشتاینی هۆڵەندی و کەشتی جەنگیی سەلیڤەن لەگەڵ ئەو کەشتییەدان.  بڕیارە لە چوارچێوەی ئەو گەشتەی دەستیپێکردووە، ٣٠ فڕۆکەی جەنگی لەسەر کەشتییە جەنگییەکەی بەریتانیا ئەرکەکانیان جێبەجێ بکەن، ١٠ لەو فڕۆکە جەنگییانە فڕۆکەی F - ٣٥ ـی سوپای ئەمریکان.  ستیف مۆرهاوس لەوبارەوە دەڵێت: "ئەو ئەرکە گرنگترین ئەرکی هێزی دەریایی بووە لە ماوەی چارەگە سەدەی رابردوودا، ئەوەش ئاماژەی بەهێزی گەڕانەوەی هێزی دەریایی شانشینی یەکگرتووە پاش چەند دەیەیەک لە بێدەنگی. "  مۆرهاوس زیاتر دەڵێت: "نەتەوەکەمان لە کاتێکدا پێگەی خۆی لە جیهان لە دوای دەرچوونی لە یەکێتی ئەوروپا دیاری دەکات، ئەو کارەمان بۆ رێکخستن و دانانی پەیکەری ئەجێندای جیهانی حکومەتی بەریتانیایە، دژی هەر نائارامی و ئاڵۆزییەک لە ناوچە جیاوازەکاندا، نیشانەی پابەندیی شانشینی یەکگرتووشە بۆ ئاسایشی جیهان".  کەشتی جەنگیی  ئێچ  ئێم ئێس شاژن ئێلیزابێس  ٢٨ هەفتەیە لە ناوچە ئاوییەکاندایە  بەشداری مانۆڕی سەربازیی دەریایی  مەشقی پێکەوەیی لەگەڵ کەشتی چارل دیگۆل  بەشداری لە مەشقیی سەربازی فاڵکۆن  دەستپێکردنی ئەرکی سەربازی دژی داعش  مەشقی سەربازی لەگەڵ کەشتی جەنگیی رۆناڵد ریگن  مەشق لەگەڵ مەشقی سەربازیی لەگەڵ هێزی دەریایی هیندستان  گەیشتن بۆ بنکەی دەریایی ئەمریکا لە گوام  مەشقی سەربازی لەگەڵ ئەمریکا و ژاپۆن  گەیشتن بۆ بنکەی دەریایی یۆکۆسوکا  مەشقی فڕینی فڕۆکەی جەنگیی لەگەڵ کەشتی کارڵ ڤینسن