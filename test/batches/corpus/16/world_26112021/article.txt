خەڵکی هەر دوولای کەناڵەکە، واتە لە بەریتانیا و فەرەنساش، هاوخەمیی خۆیان بۆ گیانلەدەستدانی ئەو کۆچبەرانە دەربڕی.   لە بەریتانیاش لە بەردەم وەزارەتی نێوخۆ لە شاری لەندەن خۆپێشاندان کرا و داوا کرا پێدانی مافی پەنابەرێتیی ئاسانتر بکرێت بۆ ئەوەی کۆچبەرەکان بەنێو شەپۆڵە بەرزەکانی دەریادا ژیانی خۆیان نەخەنە مەترسییەوە.  بەگوێرەی ئامارەکانی حکومەتی فەرەنسا، هەوڵەکانی کۆچبەران بۆ پەڕینەوە لە رێگەی ئەو کەناڵەوە، سێ هێندەی ساڵی ٢٠٢٠ زیادیان کردووە.   حکومەتی فەرەنسا خنکانی ئەو ٢٧ کۆچبەرە بە گەورەترین تراژیدیی ناوبرد.  بەگوێرەی ئامارەکانی نەتەوە یەکگرتووەکان، لە دەریای نێوەڕاستیشدا، هەزار و ٦٠٠ کۆچبەر یان خنکاون، یان دیارنەماون.