چەتە و بازرگانی ماددەی هۆشبەر لە گرتووخانەکان چەندین جۆری چەکیان بە قاچاخ بردووەتە ژوورەوە، کاتێک لەلایەن زیندانی یاخود گرووپێکی دیکە دەکەونە ژێر هەڕەشە، بەکاریدەهێنن.  چەکەکان پێکهاتبوون لە ئێم ٤، ئێم ١٦، ویزە، دەمانچە، نارنجۆک، چەکی دەستکرد و چەندین جۆری دیکە، سەرجەمیان خرانە ژێر ئامێری قورسی هاڕینی ئاسن و لەنێوبران.  لە ١٣ی نۆڤەمبەری ئەمساڵ لە شاری گوایاکویل لە ئێکوادۆر شەڕ لەنێوان زیندانیانی گرتووخانەیەک روویدا، ٦٨ زیندانی گیانیان لەدەستدا، ئەمساڵ ٣٠٠ زیندانی لە گرتووخانەکانی ئێکوادۆر لە ئەنجامی رووبەڕووبوونەوە گیانیان لەدەستداوە. بەگوێرەی داتا فەرمییەکانی ئەو وڵاتە، چەک لە ٥٩.٦ % ی شەڕ و پێکدادانەکانی ئەو وڵاتە بەکارهاتوون.