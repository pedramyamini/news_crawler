کۆشکی كریملین لە راگەیێندراوێکیدا دەڵێت، کۆبوونەوەکە لە مۆسکۆ دەبێت.  لە ماوەی رابردوودا و لەمیانی شەڕی ئازەربایجان و ئەرمینیا، ئەنقەرە پاڵپشتیی تەواوی خۆی بۆ باکۆ دەربڕی. بەجۆرێک لەڕێی فڕۆکەی بێفڕۆکەوانەوە هاوکاریی سوپای ئازەربایجانی کرد.  هەرێمی ناگۆرنۆ - قەرەباخ ماوەی نزیکەی سێ دەیە لەژێر کۆنترۆڵی ئەرمینیادا بوو. رۆژی ٢٧ ـی ئەیلوولی ٢٠٢٠ شەڕ و ئاڵۆزی لەنێوان ئەو دوو وڵاتە لەسەر ئەو ناوچەیە دەستیپێکرد، ئازەربایجان بەشێکی زۆری ناوچەکەی کۆنترۆڵکرد.  رۆژی ١٠ ـی تشرینی دووەمی ٢٠٢٠ بە نێوەندگیریی رووسیا، ئاگربەست لەنێوان ئازەربایجان و ئەرمینیا راگەیێندرا.   لە ماوەی رابردووشدا چەند جارێک باس لە دەستپێکردنی گفتوگۆی دەستپێکردنەوەی ئاشتی لە قەرەباخ کراوە. بەتایبەتی رووسیا کە رۆڵی لە نێوەندگیریدا هەبوو و هۆکارێک بوو بۆ وەستاندنی شەڕەکە.