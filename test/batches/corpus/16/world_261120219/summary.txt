بیژەن قەرەخانی، باوکی مەسعود قەرەخانی، سەرۆکی نوێی پەرلەمانی نەرویج سەبارەت بە دەنگۆی کوردبوونیان، بە تۆڕی میدیایی رووداوی راگەیاند؛ "ئێمە خۆشحاڵین کە کورد دەڵێن ئێمە کوردین، تورک دەڵێن ئێمە تورکین، فارس دەڵێن ئێمە فارسین. ئێمە خۆمان بە بەشێک لە هەموو ئەو کەسانە دەزانین کە ئێمە لەگەڵ خۆیان پێناسە دەکەن و هەموویانمان خۆشدەوێ، بەڵام راستییەکەی ئەوەیە کە ئێمە لەدایکبووی گەڕەکی ئەمیرییەی تارانین".