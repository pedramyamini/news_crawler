کۆچبەرەکە تەمەنی ٣٧ ساڵ بووە، لە مزگەوتێکی گوندی بۆهۆنیکی بە دووریی ١٠ کیلۆمەتر لە سنوورەکانی بێلاڕووس بەخاکسپێردرا، ژمارەیەک موسڵمان ئامادەی رێوڕەسمی بەخاکسپاردنی بوون، نوێژی مردوو و نزا و پاڕانەوەیان بۆی کرد.  میدیای پۆڵەندا دەڵێت، تاوەکو ئێستا ١١ کۆچبەر لە سەرما و لەبرسا و بە هۆکاری دیکە لەسەر سنوورەکان گیانیان لەدەستداوە.  ئەو کۆچبەرە یەمەنییەی کە مردووشە، لە مانگی ئەیلوولەوە هەوڵی پەڕینەوەی دەدا، هەوڵەکانی سەرکەوتوو نەبوون.