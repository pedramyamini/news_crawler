نمایشەکە لە ئاسمانی شاری ژووهای بەڕێوەدەچێت، بڕیارە بۆ ماوەی شەش رۆژ بەردەوامبێت. لەو نمایشەدا بڕیارە فڕۆکەیەکی سەربازیی نوێ بە ناوی J - ١٦ D بناسێندرێت، کاری ئەو فڕۆکەیە هێرشکردنە سەر سیستەمی بەرگریی ئاسمانیی لایەنی بەرامبەرە بە مووشەک و سیستەمێکی پێشکەوتوو.  دەنگۆ هەیە هەر لەم نمایشەدا فڕۆکەیەکی نوێی بۆمبهاوێژ بەناوی H - ٢٠ بناسێندرێت، بەڵام دیارنییە ئاخۆ لە کام رۆژی ئەو هەفتەیە نمایش دەکرێت.  J - ٢٠ فڕۆکەی شەڕکەری چینین، لە ساڵی ٢٠٠٩ دروستکران و لە ساڵی ٢٠١١ بۆ یەکەمجار فڕێندران. J - ٢٠ فڕۆکەیەکی یەک نەفەریی دوو مەکینەیە، بە ئینتەرنێتی نەوەی پێنجەم " ٥ G" بەستراوەتەوە، لەلایەن کۆمپانیای ئاسمانیی چینی بەناوی چینگدو بەرهەمهێندراوە. فڕۆکەکە وا دروستکراوە کە بە خێرایی ئامانجەکەی بپێکێت، تاوەکو ئێستا ١٥٠ دانەی لێ دروستکراوە.  هەرچی بەرهەمە نوێیەکانی دیکەن، هێشتا بە وردی زانیاری لەسەر تایبەتمەندییەکانیان بڵاونەبووەتەوە.