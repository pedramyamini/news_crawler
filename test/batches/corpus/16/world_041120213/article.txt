گڕکانەکەی چیای کومبری ڤیخا لە دوورگەی لاپالما، کە کەوتووەتە نێو کۆمەڵە دوورگەکانی کەناری لە باکووری رۆژئاوای ئەفریقا، لە ١٩ی ئەیلوولی ئەمساڵەوە دەسووتێت و خۆڵەمێش و گاز بە ناوچەکەدا بڵاودەکاتەوە.  تەواوی گەشتەکان بۆ ئەم دوورگانە هەڵپەسێردراون، ئەو گەشتیارانەی کە هاتبوون بۆ ئەوەی گڕکانەکە لە نزیکەوە ببینن، ئێستا نۆرەیان گرتووە بۆ ئەوەی بە کەشتی بگەڕێنەوە.  دوای شەش هەفتە لە هەڵگیرسانی، تاوەکو ئێستا هیچ ئاماژەیەک نییە گڕکانەکەی لاپالما دابمرکێتەوە. گڕکانەکە بووەتە هۆی دەربەدەربوونی زیاتر لە شەش هەزار کەس و سووتانی زیاتر لە ٥٠٠ خانوو.  لە دوای گڕکانەکە پەیمانگەی ناشناڵ جیۆگرافیک ٦ بومەلەرزەی لە شوێنی روودانی گڕکانەکە تۆمارکردووە کە پێوەریان لە دەوروبەری ٣.٣ رێختەر بووە.