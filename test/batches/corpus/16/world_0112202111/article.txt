پاسەوانی دارستانی ئەو ناوچەیە دەڵێت، کاتێک کە ویستوویانە بەسەر رێگە ئاسنینەکەدا بپەڕنەوە، شەمەندەفەرێک بە خێرایێکی زۆرەوە خۆی پێداکێشاون و هەردووکیانی کوشتووە.   رووداوەکە درەنگانی شەوی سێشەممە روویدابوو.  رۆژی چوارشەممە بەرپرسانی هەرێمی ئەسام چوونە شوێنی رووداوەکە، توێکارییان بۆ کەلەشی هەردوو فیلەکە کردوو و دواتریش بە خاکیانسپاردن.   بەرپرسێکی پاسەوانی دارستانەکانی هیندستان دەڵێت: "هەندێ جار فیلە کێوییەکان دێنە شوێنی نیشتەجێبوونی مرۆڤەکان، بەتایبەتیش ئەو کاتەی کێڵگەکانی برنج پێدەگەن. "  لە ماوەی رابردووشدا، شەمەندەفەرە خێراکان خۆیان بە ژمارەیەک فیلی کێویدا کێشاوە، ئەوەش وایکردووە کە ئاژانسی هێڵی ئاسنینی هیندستان کە هەموو شەمەندەفەرەکان بەڕێوەدەبات، ناچاربێت یاسا بۆ کەمکردنەوەی خێرایی لە ناوچەی فیلەکان دابنێت.   وا مەزەندە دەکرێت زیاتر لە ٥ هەزار فیلی کێوی لە هەرێمی ئەسامی هیندستان هەبن.