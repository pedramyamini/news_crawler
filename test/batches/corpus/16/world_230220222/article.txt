رۆژی چوارشەممە ٢٣ - ٠٢ - ٢٠٢٢ سکۆت مۆریسۆن، سەرۆکوەزیرانی ئوسترالیا سەپاندنی کۆمەڵێک سزای بەسەر رووسیادا راگەیاند و گوتی، "سزاکان هەردوو ناوچەی لوهانسک و دۆنیتسک و هەروەها کەسایەتیی رووسی دەگرنەوە".  سەرۆکوەزیرانی ئوسترالیا ئاماژەی بەوەش کرد، "ئەو سزایانەی کە بەسەر ناوچەکانی لوهانسک و دۆنتیسک سەپێندراون، کەرتەکانی گواستنەوە، وزە، پەیوەندییەکان، نەوت، گاز و کانزا سرووشتییەکان دەگرنەوە".  مۆریسۆن ئەوەشی خستووەتەڕوو، حکومەتەکەی سزا بەسەر هەشت ئەندامی ئەنجوومەنی ئاسایشی رووسیای فیدراڵ دەسەپێنێت و سزاکان قەدەخەی چوون بۆ ئوسترالیا و بواری داراییان دەگرنەوە؛ هەروەها سزاکانی ئوسترالیا رێگە دەدات کەسانێك کە "گرنگیی ستراتیجی و ئابووری" بۆ رووسیا پێکدەهێنن و رۆڵیان هەبووە لەو هێرشەی کە کرایە سەر ئۆکراینا، لەلایەن دەسەڵاتی ئوسترالیاوە دەستگیر بکرێن.  سەرۆکوەزیرانی ئوستورالیا دەڵێت، "هاوشێوەی ئەمریکا و بەریتانیا سزا بەسەر بانکەکانی ڤی ئی بی، بانکی پەرەپێدانی فیدراڵی و بانکی پرۆمسڤیاز، بانکی ئای ئێس، بانکی گشتی و بانکی دەریای رەش دەسەپێنین".