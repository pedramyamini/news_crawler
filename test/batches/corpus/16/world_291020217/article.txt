یەکێتیی ئەوروپا باوەڕی وایە کە رژێمی بێلاڕووس بە شێوەیەکی ئەنقەست کۆچبەران دەنێرێت بۆ سنووری وڵاتانی یەکێتیی ئەوروپا، ئەوەش لە تۆڵەی گەمارۆ و سزاکانی یەکێتییەکە لە دژی بێلاڕووس.  بەشێک لەو هەزاران کۆچبەرەی لە بێلاڕووسەوە هەوڵی چوونە ئەوروپا دەدەن، کوردن. بەپێی ئاماری کۆمەڵەی پەنابەرانی سەرتاسەریی هەرێمی کوردستان، لە ماوەی دوو مانگی رابردوودا نزیکەی دوو هەزار و ٣٥٠ کەس لە باشووری کوردستانەوە بەرەو ئەوروپا کۆچیان کردووە، نزیکەی هەزار و ٦٠٠ کەس لە رێگەی بێلاڕووسەوە رۆشتوون، ٤٥ کەسیش لە سنوورەکان گیراون و گەڕێندراونەتەوە.