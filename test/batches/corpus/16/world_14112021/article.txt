بەپێی راپۆرتی "کوشتنی بە ئەنقەست" کە لەلایەن بەڕێوەبەرایەتیی نەھێشتنی تاوان لە پۆلیسی ئیتاڵیا بڵاوکراوەتەوە، لە سەرەتای ئەم ساڵەوە تاوەکو ٧ی تشرینی دووەم، لەو وڵاتە ٢٤٧ تاوانی کوشتن روویانداوە.  راپۆرتەکە، ئەوەی ئاشکرا کردووە، لەوانەی لەم ماوەیەدا کوژراون، ١٠٣ یان ئافرەتن. بە جۆرێک هەر سێ رۆژ جارێک ژنێک لەو وڵاتەدا کوژراوە. هەر بە گوێرەی راپۆرتەکە لەو ١٠٣ ژنەی کوژراون، ٧٨ یان لە ئەنجامی تووندوتیژیی خێزانییەوە بووە.  راپۆرتەکە ئەوەشی خستووەتەڕوو کە بە بەراورد لەگەڵ ھەمان ماوەی ساڵی رابردوودا رێژەی کوشتنی ژنان لە سەرانسەری وڵاتەکە بە رێژەی ٦ % زیادیکردووە و ساڵی رابردوو ٩٦ ژن کوژرابوون.  ئیتاڵیا یەکێکە لەو وڵاتانەی یەکێتیی ئەوروپا کە رێژەی کوشتنی ژنان تێیدا بەرزە، لە ساڵی ٢٠١٨ دا ١٤١، لە ٢٠١٩ دا ١١١ ژن و لە ساڵی ٢٠٢٠ یشدا ١١٦ ژن لەو وڵاتەدا کوژراون.