زانایان پێشبینییان کردووە ئەم گڕکانە تاوەکو سێ مانگ بخایێنێت، سەرەتای ئەم هەفتەیە مردنی پیاوێکی ٧٢ ساڵی بەهۆی گڕکانەکەوە راگەیێندرا کە نیشتەجێی ئەو دەورووبەرە بوو، ئەو بووە یەکەم کەس کە بەهۆی ئەو گڕکانەوە گیانلەدەست بدات کە لە ١٩ی ئەیلوولی ئەمساڵ دەستیپێکرد.  تاوەکو ئێستا لانی کەم ٧٠٠٠ کەس بەهۆی گڕکانەوە دەربەدەربوون، ئەو ئاگرەی لە گڕکانەکەوە دەرچووە، بەسەر ٩٩٧ هێکتار زەوی بڵاوبووەتەوە، ٢٢٠٠ خانووی سوتاندووە.  نزیکەی ٨٥ هەزار کەس لە دوورگەی لا پالما دەژین، سەردانی گەشتیاران بۆ ئەو دوورگەیە بەشێوەیەکی بەرچاو دابەزیوە، ئەوەی دەچێت زیاتر بۆ وێنەگرتنی گڕکانەکەیە.