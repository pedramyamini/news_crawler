ئەمە یەکەمجارە کە ٤ گەشتیاری ئەستێرەناس کە کەشتیوانی پیشەیی نین گەشت بۆ بۆشایی ئاسمان دەکەن و توانیان سەرووی ١٥٠ کیلۆمەتر لە وێستگەی نێودەوڵەتیی بۆشایی ئاسمان، بەدەوری زەویدا بسووڕێنەوە.  گەشتی بۆشایی ئاسمانی کۆمپانیای سپەیس ئێکس لەلایەن گەنجێکی دەوڵەمەند بەناوی جەیرد ئازاکمان سپۆنسەرکرابوو. لەگەڵ جەیرد، ٣ کەسی دیکەی سڤیل کە دووانیان ئافرەت بوون و یەکێکیان خزمەتگوزاری تەندروستی بوو بە سەرکەوتوویی گەشتی بۆشایی ئاسمانیان ئەنجامدا.  گەشتیارانی کەپسولی دراگۆنی سپەیس ئێکس، توانیان ٥٨٥ کیلۆمەتر لە زەوی دووربکەونەوە لە پشت دەلاقەیەک چاو لە هەسارەی زەوی بکەن.  ٤ گەشتیارەکە دوای گەیشتنیان بۆ سەر زەوی بە هەلیکۆپتەر گواسترانەوە بۆ ناوەندی بۆشایی ئاسمانی "کێنێدی" بۆ ئەوەی بگەڕێنەوە لای خێزانەکانیان کە لە چاوەروانییاندا بوون.  جەیرد ئایزاکمان، دەوڵەمەندی گەنج بەنیازە لەرێگەی ئەو گەشتەوە ٢٠٠ ملیۆن دۆلار کۆبکاتەوەو تەرخانی بکات بۆ نەخۆشخانەیەکی منداڵان. ئایزاکمان خۆی ١٠٠ ملیۆن دۆلاری بۆ ئەنجامدانی ئەو گەشتە تەرخانکردبوو، بەنیازە پارەی زیاتر کۆبکاتەوەو داهاتی ئەو گەشتە بە مەبەستی مرۆڤدۆستانە بەکاربهێنێت.