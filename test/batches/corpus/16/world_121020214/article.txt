سێرگی لاڤرۆڤ، وەزیری دەرەوەی رووسیا دوای بەشداریكردنی لە شەشەمین کۆبوونەوەی وەزیرانی دەرەوەی رێکخراوی وڵاتانی هاریکاری و رێكاره‌كانی زیادكردنی متمانە لە ئاسیا (ECHR / CICA) کە لە نوورسوڵتانی پایتەختی کازاخستان بەڕێوەچوو، وەڵامی پرسیاری رۆژنامەڤانانی دایەوە.  لەبارەی دوایین پێشهاتەکانی ئەفغانستان، لاڤرۆڤ ئاماژه‌ی به به‌رده‌وامیی ئامادەکارییەکان كرد بۆ کۆبوونەوەكه‌ی ٢٠ی تشرینی یەکەم كه سه‌باره‌ت بەو وڵاتە له مۆسکۆ سازده‌كرێت.  سێرگی لاڤرۆڤ ئه‌وه‌شی خسته‌ڕوو کە نوێنەرانی تاڵیبان بانگهێشتی ئه‌و كۆبوونه‌وه‌یه کراون و گوتی: "له‌و كه‌سانه‌ی بانگهێشتمان کردوون بۆ کۆبوونەوەکە وه‌ڵام وه‌رده‌گرینه‌وه. چاوه‌ڕوانی وه‌ڵامی تاڵیبانین، هیوادارم ئەوان لە گرنگیی ئەم كۆبوونه‌وه‌یه تێگه‌یشتبن".  وەزیری دەرەوەی رووسیا له وه‌ڵامی پرسیارێكدا كه ئایا رووسیا هاوکاریی مرۆیی بۆ ئەفغانستان دابین دەکات یان نا گوتی: "دەمانەوێت پێشنیازی رێكخستنی کۆنفرانسێک بکەین لەگەڵ چەند وڵاتێک بەتایبەتی لە کۆبوونەوەی مۆسکۆدا لەسەر دابینکردنی هاوکاریی مرۆیی بۆ ئەفغانستان لەژێر چاودێری نەتەوە یەکگرتووەکاندا".