تاوەكو ئێستا نزمترین پلەی گەرما لەسەر هەسارەی زەوی گەیشتووەتە ٨٩.٢ پلە لە ژێر سفری سەدی كە لە ٢٣ی تەممووزی ساڵی ١٩٨٣ و لە هەمان وێستگەی (ڤۆستۆك) دا تۆماركرابوو.  (وێستگەی ڤۆستۆك) لە ساڵی ١٩٥٧ و لەلایەن یەكێتیی سۆڤییەتی ئەو سەردەمەوە دامەزراوە و تایبەتە بە لیكۆڵینەوەكان و وەرگرتنی نموونەكانی ناخی سەهۆڵ و بۆ شیكردنەوەی مێژووی گۆڕانەكانی ئاو و هەوای زەوی كە بە شێوەیەكی زۆر بەرچاو لەنێو چینە سەهۆڵییەكاندا تۆماركراوە. ئەمە جگە لە لێكۆڵینەوەكانی پێوانەی هێزی موگناتیسیی زەوی و تۆماركردنی توخمەكانی كەش و ئاووهەوا.  ئەو ناوچەیەی وێستگەكەی تێدا دامەزراوە بە ساردترین شوێن لەسەر رووی زەوی دادەنرێت، چونكە نێوەندی نزمترین پلەكانی گەرما لە ماوەی نێوان (نیسان تاوەکو تشرینی یەكەم) نزیكەی - ٦٥ پلە لە ژێر سفری سیلیزییەوە و نێوەندی بەرزترین پلەكانی گەرما لە ماوەی نێوان (تشرینی دووەم تاوەکو ئادار) نزیكەی - ٤٢ پلە لە ژێر سفری سیلیزییە.  بەرزترین پلەی گەرما تاوەكو ئێستا لە (وێستگەی ڤۆستۆك) دا تۆماركراوە لە كانوونی دووەمی ١٩٧٤ بووە و گەیشتبووە - ١٤ پلە لەژێر سفری سیلیزی.