تاوەکو ئەمڕۆ زیاتر لە ٢ ملیۆن کەس بەشێوەی راستەوخۆ و ١٢ ملیۆنیش بەشێوەی ئۆنلاین سەردانی پێشانگەکەیان کردووە.   بۆ ماوەی نزیکەی حەوت ساڵ ئامادەکاری بۆ پێشانگەکە کراوە، بڕیار بوو ساڵی رابردوو بەڕێوەبچێت، بەڵام بەهۆی بڵاوبوونەوەی پەتای کۆرۆنا دواخرا.    ئەحمەد عیسا، هاووڵاتییەکی ئیماراتییە و دەڵێت، "ئێمە شەرەفمەندین بەو کارە، پێشوازی لە هەموو وڵاتانی جیهان و گەلان دەکەین. بە سینگێکی فراوان پێشوازییان لێدەکەین، شانازی بەو دەستکەوتانە دەکەین کە دەوڵەتی ئیمارات پێی گەیشتووە، وڵاتێکە بەو تەمەنەوە کێبڕکێی وڵاتە گەورەکان دەکات، بەڵام سوپاس بۆ خوا دەستکەوتەکانمان گەیشتووەتە لووتکە. لە زۆر بابەتەکان پلەی یەکمان بەدەستهێناوە. "  مانوێل سالچی، سەرۆکی کۆمیسیۆنی پاڤیلیۆنی سویسری دەڵێت، "ئەوەی کە ئێمە هەڵمان بژاردووە درووشمێکە بۆ کارەکەمان کە گوزارشتە لە رەنگدانەوەکان، رەنگدانەوەکان کە لەسەر ئەو ئاوێنە جوانەوە دەردەکەون بۆ ئەوەیە خەڵک یاری لەگەڵدا بکەن و وێنەی لەگەڵ بگرن. بەڵام هاوکات رەنگدانەوە بە مانا دووەمەکەی، رەنگدانەوە بە مانای پێشکەوتنەکانی ئەم جیهانە و ئەو جیهانەی بۆ منداڵەکانمانی بەجێدەهێڵین. "  خالید سەعد، گوتەبێژی پاڤیلیۆنی ئیمارات دەڵێت، "لە بنەڕەتدا ئێرە هەڵگری درووشمی خاکی خەونەکانە، ئێرە رەنگدانەوەی روونی چیرۆکی خەڵکە، ئێمە دەمانەوێ چیرۆکی خەڵک بگێڕێنەوە، خەونە کۆنەکانی ئیماڕاتی عەرەبی پێشان بدەین، رۆژانی پڕ لە ئاڵنگاری پیشانبدەین".     ٢٠٠ هەزار کرێکار نزیکەی ٢٤٧ ملیۆن کاژێر لە پێشانگەی دوبەی ئێسکپۆ ٢٠٢٠ کاریان کردووە، هەروەها نزیکەی حەوت ملیار دۆلار لە دروستکردنی پێشانگەکە خەرجکراوە،