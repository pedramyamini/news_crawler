ئەنجوومەنی نوێنەرانی کەنەدا لە تویتێکدا ڤیدیۆی دەستبەکاربوونی ئەنتۆنی رۆتا، ٣٧ ـەمین سەرۆک پەرلەمانی وڵاتەکەی بڵاوکردەوە کە لە لایەن جەستن ترودۆ، سەرۆکوەزیرانی ئەو وڵاتە و ئێرین ئۆتووڵ، سەرۆکی پارتی پارێزگاران لە راست و چەپەوە قۆڵی گیراوە و بە دوای خۆیاندا رایدەکێشن بۆ سەر کورسییەکەی.   لە تویتەکەدا هاتووە، نەریتەکە دەگەڕێتەوە بۆ ساڵی ١٣٨١ ـی پەرلەمانی بەریتانیای مەزن و پۆستی سەرۆکی ئەنجوومەنی نوێنەران وەکو بارگرانی دەبینرا و خەڵک خۆی لێ بە دوور دەگرت، چونکە یەکێک لە ئەرکەکانی ئەوە بوو هەندێکجار هەواڵی ناخۆش بە بنەماڵەی شاهانە بگەیێنێت.   کەنەدا لە ١ی تەممووزی ١٨٦٧ سەربەخۆیی خۆی لە ئیمپراتۆریەتی بەریتانی وەرگرت.