ئەوەندەی زیندوومانەوەی لە دوای رووخانی دەسەڵاتی دەیان ساڵەی باوکییەوە، جێگەی سەرنج بوو، ئەوەندەش دەرکەوتنەوەی و خۆ بەربژێرکردنی بۆ سەرۆکایەتی لیبیا، جێگەی پرسیار و مشتومڕە، ئەوە سەیفولئیسلام موعەمەر قەزافییە، دووەم کوڕە گەورەی موعەمەر قەزافی، سەرۆکی پێشووی لیبیا. ئەو کوڕەی پەنجەی هەڕەشەی لە شۆڕشگێڕانی وڵاتەکەی بەرزکردەوە و پەنجەیان بڕی، بڕیاری لە سێدارەدانی بۆ دەرچوو و هێشتا لە ژیاندایە و چاوی لە لوتکەی دەسەڵاتی وڵاتەکەیەتی.