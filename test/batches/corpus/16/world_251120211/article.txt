بەگوێرەی نەتەوە یەکگرتووەکان لە سەرانسەری جیهان، نزیکەی ٧٣٦ ملیۆن ژن، واتە لە هەر سێ ژن یەکێکیان، لانیکەم جارێک لە ژیانیاندا، لەلایەن هاوژینەکانیان یان کەسانی دەرەوەی خێزانیانەوە رووبەڕووی لێدان یان تووندوتیژی سێکسی بوونەتەوە. ٣٠ % ی ئەو ژنانە تەمەنیان ١٥ ساڵ و بەرەو سەرەوەیە.   زۆربەی ژنان، واتە ٦٤٠ ملیۆنیان، لەلایەن هاوژینی ئێستا یان پێشوویانەوە تووندوتیژییان لە بەرامبەردا کراوە. کچانی تەمەن ١٥ تاوەکو ١٩ ساڵی کە ژیانی هاوژینییان پێکهێناوە یان لە پەیوەندیێکی سۆزداریدان، لە هەرچواریان یەکێکیان لەلایەن هاوژین یان هاوبەشەکانیانەوە تووندوتیژیی جەستەیی یان سێکسییان بەرامبەر کراوە.   لەدوای بڵاوبوونەوەی ڤایرۆسی کۆرۆناش تووندوتیژیی دژی ژنان زیادیکردووە و لە هەندێ وڵات پەیوەندییە تەلەفۆنییەکانی ژنان بۆ داواکردنی یارمەتی لە ناوەندەکانی بەرەنگاربوونەوەی تووندوتیژی دژی دژنان پێنج هێندە زیادیان کردووە.   لە سەرانسەری جیهاندا، ٦ % ی ژنان ئاشکرایان کردووە، کە لەلایەن ئەو کەسانەوە تووندوتیژیی سێکسییان بەرامبەر کراوە کە نە هاوژینیانن و نە خۆشەویست.   رۆژانە ١٣٧ ژن لەلایەن ئەندامانی خێزانەکانیانەوە دەکوژرێن.  کەمتر لە ٤٠ % ی ئەو ژنانەی تووندوتیژییان بەرامبەر دەکرێت، سکاڵا تۆماردەکەن یان داوای هاوکاری دەکەن.