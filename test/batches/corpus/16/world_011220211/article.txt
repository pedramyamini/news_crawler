لە راگەیێندراوێکدا، هێزەکانی پاراستنی سنووری ئازەربایجان بڵاویکردەوە، کاژێر ١٠: ٤٠ خولەکی بەیانی رۆژی سێشەممە، لە کاتی خۆئامادەکردن بۆ مانۆڕی سەربازیی، لە ناوچەی مەشق و راهێنانی فڕۆکەوانیی کاراهەیبەت، هێلیکۆپتەرێکی سەربازیی ئازەربایجانی سەر بە هێزەکانی پاراستنی سنوور، تووشی رووداوێک بوو و بەهۆیەوە هێلیکۆپتەرەکە کەوتەخوارەوە.   لە ئەنجامی کەوتنەخوارەوەی هێلیکۆپتەرەکە، ١٤ سەربازی ئازەربایجان گیانیان لەدەستدا و دوو سەربازی دیکەش بەسەختی برینداربوون.   دوای رووداوەکە، فەرماندەکانی هێزی پاراستنی سنوور و سەرۆکایەتیی داواکاری گشتی، چوونە شوێنی رووداوەکە و لێکۆڵینەوە لەبارەی هۆکاری کەوتنەخوارەوەی هێلیکۆپتەرەکە دەستیپێکرد.