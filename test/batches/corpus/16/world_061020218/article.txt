ئەم زمانی فیکە، زمانێکی تایبەتی خەڵکی گوندێکی دوورەدەستی هیندستانە بەناوی کۆنگتۆنگ لە باکووری رۆژهەڵاتی وڵاتەکە کە تێیدا خەڵک بە فیکە قسە لەگەڵ یەکدی دەکەن.  ئیباشیشا خۆنگسیت، دانیشتووی کۆنگتۆنگ دەڵێت، "تاوەکو ئێستاش ئێمە بە فیکە بانگی هاوڕێکانمان دەکەین ئەگەر ئیشمان پێیانبێت، ئەوانیش هەر بە فیکە وەڵام دەدەنەوە، ئێمە لەکاتی کارکردنیشدا هەر بە فیکە قسە لەگەڵ یەکدی دەکەین".  ئەم فیکە و تایبەتمەندییە گوندی کۆنگتۆنگی کردووەتە نموونەی یەکێک لە سەرنجڕاکێشترین ناوچە گەشتیارییەکانی جیهان لە فەرهەنگی نەتەوە یەکگرتووەکاندا. جیا لە سەوزایی و کەشوهەوا سەرنجڕاکێشەکەی، خەڵک دەچنە گوندەکە بۆئەوەی ئاشنای ئەو زمانە تایبەتەی گوندنشینان بن.  رافایل رالف، رێنوێنی گەشتیاری دەڵێت، "هەرچەندە ئەمە گوندێکی زۆر دوورەدەستە، بەڵام ئێستا بووەتە یەکێک لە گوندە بەنێوبانگەکان، ئەمەش لەبەر خەڵکی ئەم گوندە، کە ئەم جۆرە پەیوەندییەیان لەنێودایە، هەربۆیە ئەم گوندە نەک تەنیا لە هیندستان، بەڵکو لە سەرتاسەری جیهان نێوبانگی دەرکردووە".  گوندی کۆنگتۆنگ ٦٠ کیلۆمەتر لە پایتەختی ویلایەتی شیلۆنگ دوورە، کەسێک لەوێ لەدایکنەبووبێت ناوی بۆ دانانرێت، تەنیا دایکانیش دەتوانن منداڵەکانیان ناوبنێن.