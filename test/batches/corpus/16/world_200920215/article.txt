بەگوێرەی لێکدانەوەی ناسا، تەنە ئاسمانییەکە کاژێر یەکی شەو بەکاتی هەولێر لە زەوی نزیکدەبێتەوە، تەنەکە لەئێستاوە ٧ هێندەی دووری مانگ لە زەوییەوە دوورە.  تەنەکە بە ٢٠٢١ RL ٣ دەناسرێتەوە، زۆر لە زەوی نزیکدەبێتەوە، ناسا دەڵێت ئەگەر خۆی بکێشێت بە زەویدا زەرەر و زیانێکی زۆر دەنێتەوە.  رۆژانە بە قەبارەی ١٠٠ تۆن تەنە بچووکەکان لە زەوی نزیک دەبنەوە، بەڵام بەهۆی ئەو چینەی کە دەوری گۆی زەوی داوە، تێکدەشکێندرێن.  زاناکان دەڵێن هەر تەنێک لە قەبارەی ئۆتۆمبێلێک بچووکتربێت و بەرەو زەوی بێت، لە بەرگە هەوای گۆی زەوی دەتووێتەوە.  ناسا باوەڕی وایە لە هەر ٢٠٠٠ ساڵ جارێک تەنێک بەقەد یاریگایەکی تۆپی پێ لە زەوی نزیکدەبێتەوە و مەترسیی لەسەر هەسارەکەمان دروستدەکات.