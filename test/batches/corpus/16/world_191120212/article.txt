رۆژی پێنجشەممە ١٨ - ١١ - ٢٠٢١ بەرپرسە خۆجێییەکانی پارێزگاکە رایانگەیاند بڕی ٧٩٠ ملیۆن دۆلاری ئەمریکیان پێویستە بۆ ئەوەی ئەو زیانانەی بەهۆی لافاو و رۆچوونی زەویەوە دروستبوونە قەرەبوو بکرێنەوە.  لافاوەکە لە رۆژی یەکشەممەوە دەستی پێکرد و تاوەکو ئێستا ژنێک بەهۆی رۆچوونی زەوییەوە گیانی لەدەستداوە و دوو کەسی دیکەش بێسەروشوێنن.   هاوکات لە بریتش کۆڵۆمبیا، بەرپرسان ناتوانن رێگەکان بکەنەوە، خۆراک بۆ خەڵکی دابینبکەن و لافاوەکە بوەستێنن. ئەمەش لەکاتێکدایە کە بۆ دابینکردنی خۆراک، شارەوانی پشت بە هێلیکۆپتەر دەبەستێت بۆ ئەوەی خۆراک و ئاو بۆ کێڵگەکانی ئاژەڵ دابینبکات.   سەرۆکی شارەوانیی بریتش کۆڵۆمبیا گوتی کە لە پلانیاندایە لە ناوچەی ئابۆتسفۆرد بە درێژایی سنووری ئەمریکا پەرژینێک دروستبکەن بۆ ئەوەی ئاوی لافاوەکە بگاتە ناوچەی سوماس پرێیر، کە پێشتر خۆی دەریاچە بووە.   هاوکات، بەرپرسان داوایان کردووە نزیکەی ١٢٠ سەربازی سوپای کەنەدا یارمەتیان بدەن بۆ ئەوەی دانیشتووانی ئەو ناوچانە لە مەترسیی لافاوەکە دووربخەنەوە.