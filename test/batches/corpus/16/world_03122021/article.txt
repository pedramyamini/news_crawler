بڕیارەکەی ئەو وڵاتەش بەو شێوەیەکە کە تەنیگا رێگە بەوانە دەدات بچنە رێستۆرانت، سینەما، بازاڕ و شوێنە گشتییەکان کە ڤاکسینیان وەرگرتووە یان پێشتر کۆرۆنایان گرتووە و ئێستا چاکبوونەتەوە.   ئەنگێلا مێرکل، راوێژکاری پێشووی ئەڵمانیاش دەڵێت، دەکرێت تاوەکو مانگی شوباتی ساڵی داهاتوو وەرگرتنی ڤاکسین لە سەرتاسەری ئەڵمانیا بکرێتە ناچاری.   شەپۆڵی چوارەمی کۆرۆنا لە ئەڵمانیا زۆر سەختتر بووە لە شەپۆڵەکانی پێشووتری، بە شێوەیەک، تەنیا لە ٢٤ کاژێری رابردوودا ٣٨٨ کەس بەهۆی پەتاکەوە گیانیان لەدەستداوە.  ئەمەش لەکاتێکدایە کە گۆڕاوی نوێی کۆرۆنا بە ناوی ئۆمیکرۆن نیگەرانیەکانی یەکێتیی ئەوروپای بۆ بەرەنگاربوونەوەی پەتاکە قووڵترکردووە، بە جۆرێک بەرپرسانی تەندروستیی یەکێتیەکە هۆشداری دەدەن لەوەی لە چەند مانگی داهاتوودا سەروو نیوەی هەموو کەیسەکانی کۆڕۆنا تووشی گۆڕاوە نوێیەکە دەبن.  مێرکڵ دەشڵێت کە زۆربەی نەخۆشخانەکان ئیدی پڕ بوون و ناچارن بۆ وەرگرتنی چارەسەری ژمارەیەک لە نەخۆشەکان رەوانەی ئەو نەخۆشخانانە بکەن کە نەخۆشی کەمتریان تێدایە.   مێركڵ گوتیشی: "بەم بارودۆخەدا، من پێموایە کە گونجاوە وەرگرتنی ڤاکسین بکەینە ناچاری" و گوتی کە دەبێت لە پەڕلەمانەوە ئەمە پەسند بکرێت.  لە سەرەتای سەرهەڵدانی پەتاکەوە، تاوەکو ئێستا ٦ ملیۆن و ٢٦ هەزار و ٧٩٦ کەس  لە ئەڵمانیا تووشی پەتاکە بوون و ١٠٢ هەزار و ٩٠٩ کەس بەهۆی پەتاکەوە گیانیان لەدەستداوە.