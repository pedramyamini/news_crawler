ئەم هەواڵە لەکاتێکدایە، لە سەردەمی حوکمڕانیان لە ساڵی ١٩٩٦ تاوەکو ٢٠٠١ تاڵیبان رێگەی بە کچان نەدەدا بچنە قوتابخانە.  لەگەڵ ئەوەی دەسەڵاتی کابوولی گرتەدەست، کۆمەڵگەی نێودەوڵەتی گوشارەکانی بۆ سەر تاڵیبان زیادکردوووە  بەو مەرجە ئامادەن کاریان لەگەڵ بکەن کە دەبێت مافەکانی کچ و ژنان پارێزراوبن. بەڵام دوای گەڕانەوەی تاڵیبان زۆربەی قوتابخانەکانی پایتەخت بە داخراوی ماونەتەوە.  لە کۆنگرەی جنێڤ بۆ کۆکردنەوەی کۆمەکیبۆ ئەفغانستان   کە هەفتەی رابردوو بەڕێوەچوو هۆشداریدرا کە هاوکاریکردنی ئەفغانستانی سەردەمی تاڵیبان و هەبوونی پەیوەندی لەگەڵ ئەو حکومەتەی تاڵیبان سەرۆکایەتی دەکات، بە مەرجی پاراستنی مافەکانی مرۆڤ و مافی ژنان دەبێت.  تاڵیبان پەیمانی بە کۆمەڵگەی نێودەوڵەتی داوە کە ناگەڕێنەوە بۆ سەر سیاسەتەکانی پێشوو، بەڵام دەڵێت بەرجەستەکردنی مافی ژنان بەگوێرەی شەریعەتی ئیسلام دەبێت، گەڕانەوەی کچانیش بۆ قوتابخانەکان بە مەرجی ئەوە دەبێت لەگەڵ کوڕان تێکەڵ نەبن.