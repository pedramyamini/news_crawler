مێرکلی تەمەن ٦٧ ساڵ لە ساڵی ٢٠٠٠ بووە سەرۆکی پارتی کریستیان دیموکرات و لە ٢٠٠٥ بووە راوێژکاری ئەڵمانیا، مێرکل بە "ژنە پۆڵاینەکە" یاخود "ژنە بەهێزەکەی ئەوروپا" ناسراوە.   لە ٢٠٠٨ لە دوای قەیرانە گەورەکەی ئابووری، کە جیهانی گرتەوە و و یۆنان لە لێواری داڕمانی تەواودابوو، یەکێتیی ئەوروپا لەژێر کاریگەری مێرکل پەیڕەوکردنی سیاسەتی سکهەڵگوشینی بەسەر یۆناندا سەپاند وەک مەرجی وەرگرتنی قەرز. یارمەتییەکە قۆناخ بە قۆناخ باری ئابووریی یۆنانی باشترکرد.   مێرکل لە ئەوروپا بە بڕیاردەری یەکلاییکەرەوە ناسێندرا، لە ٢٠١١ و لە دوای کارەساتی وێستگەی ئەتۆمیی فوکوشیمای ژاپۆن، بڕیاریدا بە داخستنی ٨ لە ١٧ وێستگە ئەتۆمییەکانی ئەڵمانیا.  مێرکل رۆڵی کاریگەری هەبوو لە وروژاندنی قەیرانی ئۆکراینیا و کارەکانی رووسیا لە رۆژهەڵاتی ناوچەکە، مێرکل هەروەها لە ٢٠١٥ دا دەرگای ئەڵمانیای بەڕووی زیاتر لە ملیۆنێک کۆچبەر کردەوە.  لە ٢٠١٧ دا و جارێكی دیکە و بۆ چوارەمین خول وەک راوێژکاریی ئەڵمانیا هەڵبژێردرایەوە.  بەڵام دوای یەک ساڵ و لە ٢٠١٨ بڕیاریدا دەستبەرداری دەسەڵات بێت.  لە راپرسییەکی مانگی ئابی ئەمساڵدا دەردەکەوێت دوو لەسەر سێی ئەڵمانییەکان لە کاری مێرکل رازین و بەشێكی کەمیان رەخنەی کەمتەرخەمی لێدەگرن لە ئاست گۆڕانی کەشوهەوادا.  مێرکلی تەمەن ٦٧ ساڵ، یەکەمین ژنە کە دەبێتە سەرۆکی پارتێكی ئەڵمانیا؛ یەکەمین و گەنجترین ژنیشە کە پۆستی راوێژکاری وڵات وەردەگرێت و زۆرترین کات لەو پۆستە دەمێنێتەوە.