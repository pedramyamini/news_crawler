گوتەبێژەکە دەڵێت، ئەو کۆچبەرانە بەشێک بوون لە دوو کۆمەڵەی دیکە کە تۆمەتبارن بە گرتنی بەرد و گازی فرمێسکڕێژ لە پۆلیسی سنووری وڵاتەکەیان. ئانا میچالسکا، باس لەوە دەکات، دوای دەستگیرکردنیان، ناچارکراون پۆڵەندا جێبێڵن.  گوتەبێژی پۆلیسی پاسەوانی سنووری پۆڵەندا گوتیشی "لایەنی بێلاڕووس گازی فرمێسکڕێژ بە کۆچبەران دەدات، ئەوە دیارە کە کۆچبەران ئەو شتانەیان لە وڵاتەکانی خۆیان نەهێناوە".   پۆلیسی سنووری پۆڵەندا رایگەیاندووە، لەسەرەتای ئەمساڵەوە، ٣٤ هەزار هەوڵی پەڕینەوەی نایاسایی لەسەر سنوورەکەیان تۆمارکردووە کە هەموویان لە بێلاڕووسەوە رۆشتوون، ٦ هەزاریان لەم مانگەدا بووە، ١٧ هەزاریان لە مانگی رابردوو و نزیکەی ٧ هەزار و ٧٠٠ یان لە مانگی پێشووتر و ٣ هەزار و ٥٠٠ی دیکەشیان لە مانگی پێش ئەو.   ئەگەرچی هەوڵەکانی پەڕینەوە لە سنوور لەم مانگەدا کەمیان کردووە، میچالسکا دەڵێت، "هەوڵەکانی ئەم دواییە تووندوتیژتر بوون".