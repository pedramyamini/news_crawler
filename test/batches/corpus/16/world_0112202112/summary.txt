لە مێژوودا کەم نین ئەوانەی جێدەستی خراپ و نێگەتیڤیان بەسەر ژیانی مرۆڤدا بەجێهێشتووە، کەم نین ئەو کەسانەی لەڕێگەی دۆزینەوە و داهێنانی جیاوازەوە، ژیانی سەدان هەزاریان بە مەرگ سپاردووە، یان کاتێک بوونەتە سەرکردە و ئایدۆلۆژیای خۆیان بەسەر گەلاندا سەپاندووە، جەنگی ئایدۆلۆژییان بەرپاکردووە و ملیۆنان کەسیان کوشتووە، بەڵام لە نێو ئەوانەدا، میخائیل کڵاشینکۆفی رووسی، لە هەمووان جیاوازە، چونکە ئەو کەمنرخترین و بەربڵاوترین کەرەستەی کوشتنی بۆ مرۆڤایەتی داهێنا، ئەو دروستکەری کڵاشینکۆفە، ئەو چەکەی تائێستا بەسەر دیمەنی هەموو جەنگەکانی جیهاندا زاڵە، بەربڵاوترین چەکە و لە رابردوو و ئێستا و داهاتووشدا، گیانی ملیۆنان دەچنێتەوە.