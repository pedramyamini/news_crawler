دایک و باوک و داپیری بووکەکە لە کەنەدا بوون نەیاندەتوانی سەردانی ئەمریکا بکەن، بۆیە بووکەکە پێشنیاری بۆ زاوا کردبوو کە ئاهەنگەکەیان ببەنە سەر سنوور، بۆ ئەوەی ئەوان لەم بەری سنوورەکە بن و دایک و باوکی بووکەکەش لە دیوی کەنەدا بن.   ئاهەنگەکە بەو شێوەیە بەڕێوەچوو. دایک و باوکی بووکەکە یەک دوو مەترێک لە بووک و زاوا دوور بوون، بەڵام لە سنوورەکە نەپەڕینەوە، تەنانەت بۆ وێنەگرتنیش هەریەکەیان لە بەرەی وڵاتی خۆیان مانەوە.   کارێن ماهۆنی و برایان زۆر گەنج نین. ٣٥ ساڵ لەمەوبەر یەکدییان لە یاریی خلسیکێنەی سەر بەفر بینیبوو، ئەو کات برایان راهێنانی یارییەکەی بە ماهۆنی کردبوو.   دواتر هەر یەکەیان لەگەڵ کەسێکی دیکە ژیانی هاوژینیی پێکهێنابوو، بەڵام پەیوەندییان لەگەڵ یەکدی مابووەوە. دوای ١٩ ساڵ، هەردووکیان لە هاوژینەکانیان جیابوونەوە. پاشان برایان و ماهۆنی بۆ ماوەی ساڵێک کەوتنە پەیوەندیی خۆشەویستییەوە و مانگی ئادار بڕیاریاندا ژیانی هاوژینی پێکبێنن.   ماهۆنی دوو کوڕی گەنجی لە هاوژینی یەکەمی هەیە، کە ئەوانیش لە زەماوەندیی دایکەکەیان و زڕباوکەکەیاندا بەشداربوون. ١٠ ساڵ لەمەوبەر، رایان پێش ئەوەی ببێتە زڕباوکیان، هەردووکیانی فێریی یاریی خلیسکێنەی سەر بەفر کردبوو.