بەپێی راگەیێندراوەکەی وەزارەتی تەندروستیی هەرێمی کوردستان، لەو ماوەیەدا ١٩ هەزار و ٦٤٤ پشکنینی تایبەت بە کۆرۆنا کراون، ئەنجامی ٣٣٥٠ لەو پشكنینانە پۆزەتیڤ بوون، زۆرترین تووشبوو لە سنووری پارێزگای دهۆک بووە و لە سنووری پارێزگای هەڵەبجەش کەمترین تووشبوو تۆمارکراوە.  لەو ١٣ تووشبووەی کۆرۆناش کە گیانیان لەدەستداوە، زۆرترینیان لە سنووری پارێزگای دهۆک بوون کە شەش کەس بوون، لە پارێزگای هەولێر پێنج کەس و لە هەڵەبجەش دوو کەس گیانیان لەدەستداوە؛ بەڵام لە سنووری پارێزگای سلێمانی هیچ گیانلەدەستدانێک بە کۆرۆنا تۆمارنەکراوە.  زۆرترین ژمارەی ئەو تووشبووانەی پێشووش کە چاکبوونەتەوە، لە سنووری پارێزگای سلێمانی بوون، کەمترینیش لە هەڵەبجە.  تاوەکو ئێستا لە هەرێمی کوردستان دوو ملیۆن و ٤٨٨ هەزار و ٨١٠ پشکنینی تایبەت بە ڤایرۆسی کۆرۆنا کراون، ئەنجامی ٢٣٧ هەزار و ٧٣٠ پشکنینیان پۆزەتیڤ بوون، ٢٠١ هەزار و ١٨٤ تووشبوویان چاکبوونەتەوە و چوار هەزار و ٨١٨ تووشبووش گیانیان لەدەستداوە.  دەقی راگەیێندراوی وەزارەتی تەندروستی:  ڕاگەیاندراوی (٢٤) کاتژمێری تایبەت بە نەخۆشی ڤایرۆسی کۆڕۆنای نوێ   COVID ١٩ ژمارە (٥٢٣)  ١. پشکنین: (١٩٦٤٤ پشکنینی نوێ)  ٢. تووشبوو: (٣٣٥٠ تووشبووی نوێ)  ٣. چاکبوون: (٧١٦ چاکبوون)  کەرەنتین هاوڵاتی ٢١٨٧١ (٢١٨٧١ دەرچوو)  پشکنین ٢٤٨٨٨١٠ (٨٤٧١١٦ هەولێر، ٦٢٢١٢٨ سلێمانی، ١٠٠٢٥١٦ دهۆك، ١٧٠٥٠ هەڵەبجە)  تووشبوون ٢٣٧٧٣٠ (٦٩٦٧٦ هەولێر، ٧٦٤٨٩ سلێمانی، ٨٧٤٧٣ دهۆك، ٤٠٩٢ هەڵەبجە)  چاکبوون ٢٠١١٨٤ (٥٧٤١٤ هەولێر، ٦٣٩٤١ سلێمانی، ٧٦١١٠ دهۆك، ٣٧١٩ هەڵەبجە)  لەژێر چارەسەر  ٣١٧٢٨ (١٠٩٦٢ هەولێر، ١٠٣٧٦ سلێمانی، ١٠١٧٨ دهۆك، ٢١٢ هەڵەبجە)  مردن ٤٨١٨ (١٣٠٠ هەولێر، ٢١٧٢ سلێمانی، ١١٨٥ دهۆك، ١٦١ هەڵەبجە)  بۆ زانیاری زیاتر سەردانی داشبۆردی حکومەتی هەرێمی کوردستان بکەن لەم لینکە (https:// gov. krd / coronavirus / dashboard /).  وێڕای دەستخۆشی بۆ پزیشکان و کارمەندانی تەندروستی و هەموو تیمەکانی پزیشکی کە لە ئەرکدان، جەخت دەکەینەوە هاووڵاتیان پابەندبن بە ڕێنماییەکانی تەندروستی و دورکەوتنەوە لە شوێنی قەڵەبالغ و دانانی ماسك و وەرگرتنی ڤاکسین، وە لەکاتی پێویستدا پەیوەندی بکەن بە هێڵی گەرمی ژمارە (١٢٢).   وەزارەتی تەندروستی         حکومەتی هەرێمی کوردستان