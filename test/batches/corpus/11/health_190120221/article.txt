بەگوێرەی دوایین رێنمایینامەی رێکخراوی تەندروستیی جیهانی پێشنیازی دەرمانی baricitinib دەکرێت بۆ ئەو نەخۆشانەی لە دۆخێكی تووندی کۆرۆنان، کە دەرمانەکە خۆی چارەسەری رۆماتیزمی پێدەکرێت.   دەرمانی baricitinib لە گروپی دەرمانەکانە لەژێر ناوی JAK کە رێگری لە چالاکی ئاماژەکانی سیستەمی بەرگری دەکەن بەناوی سایتۆکاینەکان، ئەمەش وادەکات بۆ ئەو نەخۆشانە سوودی هەبێت کە تووشبووی تووندی کۆرۆنان.   لەو تووشبووانەی کۆرۆنا کە بە سەختی نەخۆشییەکەیان هەیە، زۆربوونی سایتۆکاینەکان کە بە هێرشی سایتۆکاینەکان ناسراوە، سیستەمی بەرگری زیاد لە پێویست چالاک دەبێت، ئەمەش وادەکات کاریگەری لاوەکی کوشندەی هەبن.   بەکارهێنان و پێشنیازکردنی دەرمانی baricitinib لەلایەن رێكخراوی تەندروستی جیهانی دوای ئەوە دێت کە لە کۆمەڵێك توێژینەوە و تاقیکردنەوە سەرکەوتوو بووە، لە پانێڵی راوێژکارانی رێكخراوەکەدا دەرکەوتووە کە کاریگەری زۆر باشی دەبن بۆ کەمکردنەوەی مەترسیی مردن، مەترسیی خەواندن لە چاودێری چڕ کەمدەکاتەوە و ماوەی خەواندنیش کەمدەکاتەوە.