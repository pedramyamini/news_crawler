بەپێی راگەیێندراوی رۆژانەی وەزارەتی تەندروستی، لە ٢٤ کاژێری رابردوودا شەش هەزار و ٩٤١ پشکنینی تایبەت بە ڤایرۆسی کۆرۆنا کراون، ئەنجامی پشکنینی ١١٥٤ کەسیان پۆزەتیڤ بووە، زۆرترین تووشبوو لە سنووری پارێزگای هەولێر بووە و کەمترینیش لە هەڵەبجە.  ئەو ١٧ تووشبووەی گیانیان لەدەستداوە، ١٠ لە سنووری پارێزگای هەولێر، پێنجیان لە سنووری پارێزگای سلێمانی و دووانیشیان لە سنووری پارێزگای دهۆک بوون، لە هەڵەبجەش هیچ تووشبوویەکی کۆرۆنا گیانی لەدەستنەداوە.  هەروەها ١٤٧٥ تووشبووی پێشووی ڤایرۆسەکەش چاکبوونەتەوە، لە هەریەکە لە سنووری پارێزگای سلێمانی و هەولێر ٥٦٠ تووشبووی پێشووی ڤایرۆسەکە چاکبوونەتەوە و لە دهۆک ٣٢٢ تووشبوو و لە هەڵەبجەش ٣٣ تووشبوو.  تاوەکو ئێستا لە هەرێمی کوردستان سێ ملیۆن و ٢٦٦ هەزار و ٩٧٩ پشکنینی تایبەت بە ڤایرۆسی کۆرۆنا کراون، ئەنجامی پشکنینی ٣٥٢ هەزار و ١٤١ کەسیان پۆزەتیڤ بوون، ٣٢٧ هەزار و ٩٦٠ تووشبوویان چاکبوونەتەوە و شەش هەزار و ١٧٦ تووشبووش گیانیان لەدەستداوە، ١٨ هەزار و پێنج تووشبووش لەژێر چارەسەردان.  دەقی راگەیێندراوی وەزارەتی تەندروستی:  ڕاگەیاندراوی (٢٤) کاتژمێری تایبەت بە نەخۆشی ڤایرۆسی کۆڕۆنای نوێ   COVID ١٩ ژمارە (٦٠١)  ١. پشکنین: (٦٩٤١ پشکنینی نوێ)  ٢. تووشبوو: (١١٥٤ تووشبووی نوێ)  ٣. چاکبوون: (١٤٧٥ چاکبوون)  کەرەنتین هاوڵاتی ٢١٨٧١ (٢١٨٧١ دەرچوو)  پشکنین ٣٢٦٦٩٧٩ (١١٥٦٨٤٠ هەولێر، ٨٠٩٩٠٠ سلێمانی، ١٢٧٦٩١٥ دهۆك، ٢٣٣٢٤ هەڵەبجە)  تووشبوون ٣٥٢١٤١ (١٠٢٥١٢ هەولێر، ١٢٢٨٧٣ سلێمانی، ١١٩٩٢٧ دهۆك، ٦٨٢٩ هەڵەبجە)  چاکبوون ٣٢٧٩٦٠ (٩٤٥١٦ هەولێر، ١١٣٢٤٦ سلێمانی، ١١٤٠٠٣ دهۆك، ٦١٩٥ هەڵەبجە)  لەژێر چارەسەر  ١٨٠٠٥ (٦٢٢٦ هەولێر، ٦٩٧٧ سلێمانی، ٤٣٧٣ دهۆك، ٤٢٩ هەڵەبجە)  مردن ٦١٧٦ (١٧٧٠ هەولێر، ٢٦٥٠ سلێمانی، ١٥٥١ دهۆك، ٢٠٥ هەڵەبجە)  بۆ زانیاری زیاتر سەردانی داشبۆردی حکومەتی هەرێمی کوردستان بکەن لەم لینکە (https:// gov. krd / coronavirus / dashboard /).  وێڕای دەستخۆشی بۆ پزیشکان و کارمەندانی تەندروستی و هەموو تیمەکانی پزیشکی کە لە ئەرکدان، جەخت دەکەینەوە هاووڵاتیان پابەندبن بە ڕێنماییەکانی تەندروستی و دورکەوتنەوە لە شوێنی قەڵەبالغ و دانانی ماسك و وەرگرتنی ڤاکسین، وە لەکاتی پێویستدا پەیوەندی بکەن بە هێڵی گەرمی ژمارە (١٢٢).