وەزارەتی تەندروستیی عێراق داوا لە فەرمانگەکانی حکومەتی عێراق و هەرێمی کوردستان دەکات رێگە بە فەرمانبەرەکانیان و ئەو کەسانە نەدەن کە بەمەبەستی مامەڵەکانیان سەردانیان دەکەن، ئەگەر کارتی ڤاکسینیان پێ نەبێت یان هەفتانە پشکنینی کۆرۆنا (PCR) بە فەرمانگەکانیان نەدەن، بریکاری وەزارەتی تەندروستیی هەرێمی کوردستانیش دەڵێت لە هەفتەی داهاتووەوە ئەو رێوشوێنە لە وەزارەتی پەروەردە و دواتریش بە قۆناخ لە وەزارەتەکانی دیکەش جێبەجێدەکرێت.