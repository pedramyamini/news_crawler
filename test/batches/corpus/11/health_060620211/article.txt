بەپێی راگەیێندراوی رۆژانەی وەزارەتی تەندروستی، لە ٢٤ کاژێری رابردوودا هەشت هەزار و ٦٠٣ پشکنینی تایبەت بە ڤایرۆسی کۆرۆنا کراون، ئەنجامی پشکنینی ٥٤٦ کەسیان پۆزەتیڤ بووە، زۆرترین تووشبوو لە سنووری پارێزگای سلێمانی بووە و کەمترینیش لە هەڵەبجە.  لەو ٧ کەسەی گیانیان لەدەستداوە، سیانیان لە پارێزگای دهۆک، دووانیان لە پارێزگای سلێمانی و دووانەکەی دیکەشیان لە پارێزگای هەڵەبجە بوون.  هەروەها ٥٧٥ تووشبووی پێشووی ڤایرۆسەکەش چاکبوونەتەوە، زۆرترینیان لە سنووری پارێزگای سلێمانی و کەمترینیان لە هەڵەبجە بوون.  تاوەکو ئێستا لە هەرێمی کوردستان ١٧٣ هەزار و ٢٩٧ تووشبووی کۆرۆنا دەستنیشانکراون، ١٦٠ هەزار و ٥٦٣ تووشبوویان چاکبوونەتەوە و چوار هەزار و ٣١٩ تووشبووش گیانیان لەدەستداوە، هەشت هەزار و ٤١٥ تووشبووش لەژێر چارەسەردان.  دەقی راگەیێندراوی وەزارەتی تەندروستی:  ڕاگەیاندراوی (٢٤) کاتژمێری تایبەت بە نەخۆشی ڤایرۆسی کۆڕۆنای نوێ   COVID ١٩ ژمارە (٤٦٦)  ١. پشکنین: (٨٦٠٣ پشکنینی نوێ)   ٢. تووشبوو: (٥٤٦ تووشبووی نوێ)  کەڕەنتین هاوڵاتی ٢١٨٧١ (٢١٨٧١ دەرچوو)  پشکنین ١٩٢٨٧٤٥ (٦٧١١٣١ هەولێر، ٤٦٤٤٨٥ سلێمانی، ٧٧٧٤٤٠ دهۆك، ١٥٦٨٩ هەڵەبجە)  تووشبوون ١٧٣٢٩٧ (٥٣٥٠٠ هەولێر، ٥٥٥٦٨ سلێمانی، ٦٠٥٠٠ دهۆك، ٣٧٢٩ هەڵەبجە)  چاکبوون ١٦٠٥٦٣ (٥٠١٨٤ هەولێر، ٤٨٩١٢ سلێمانی، ٥٧٩٦٨ دهۆك، ٣٤٩٩ هەڵەبجە)  لەژێر چارەسەر ٨٤١٥ (٢١٣٨ هەولێر، ٤٦٨١ سلێمانی، ١٥١٦ دهۆك، ٨٠ هەڵەبجە)  مردن ٤٣١٩ (١١٧٨ هەولێر، ١٩٧٥ سلێمانی، ١٠١٦ دهۆك، ١٥٠ هەڵەبجە)  بۆ زانیاری زیاتر سەردانی داشبۆردی حکومەتی هەرێمی کوردستان بکەن لەم لینکە (https:// gov. krd / coronavirus / dashboard /).  وێڕای دەستخۆشی بۆ پزیشکان و کارمەندانی تەندروستی و هەموو تیمەکانی پزیشکی کە لە ئەرکدان، جەخت دەکەینەوە هاووڵاتیان پابەندبن بە ڕێنماییەکانی تەندروستی و دورکەوتنەوە لە شوێنی قەڵەبالغ و دانانی ماسك و وەرگرتنی ڤاکسین، وە لەکاتی پێویستدا پەیوەندی بکەن بە هێڵی گەرمی ژمارە (١٢٢).