رامیار مەحموود بە (تۆڕی میدیایی رووداو)ی راگەیاند: "ئەم دوو کتێبە کە لەم چەند رۆژەدا بڵاودەبنەوە، یەکێکیان بەناوی (لەشی ئێمە، کاتژمێری زەمەنە) بریتییە لە ١٧ تێکستی ئەدەبی، نووسەر بەکر عەلی پاشەکی afterword بۆ کتێبەکە نووسیووە".  سەبارەت بە ناوەڕۆکی کتێبی دووەم، رامیار گوتی: "کتێبەکە بە ناوی (کارلێکی هزری)یە کە لە ٣٤٠ لاپەرە پێکهاتووە و ١٤ باسی فکری دەگرێتە خۆی".  رامیار مەحموود ئاماژەی بەوەدا کتێبی یەکەمی لەسەر ئەرکی خۆی و لەلایەن چاپخانەی کارۆوە چاپکراوە، ئەم هەفتەیە لە کتێبفرۆشییەکانی کەرکووک و سلێمانی و هەولێر بەردەست دەبێت. کتێبی دووەمیشی بە سپۆنسەری کۆمپانیای ئاسیاسێڵ و لەلایەن چاپخانەی کارۆوە چاپکردووە و ئەویش لە مانگی رەمەزاندا بڵاودەکرێتەوە.  نووسەر و شاعیر رامیار مەحموود لە شاری سلێمانی لە دایکبووە، بەم دوو کتێبەوە، تائێستا ١٠ بەرهەمی چاپ و بڵاوکردووەتەوە.