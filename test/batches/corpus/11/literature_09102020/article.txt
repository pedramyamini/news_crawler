لویس گلیک، مامۆستای بەشی زمانی ئینگلیزییە لە زانکۆی یەڵ، سەرەتا بە کۆکراوەیەکی شیعری ساڵی ١٩٦٨ بە ناونیشانی "نۆبەرەی یەکەم" دەستیپێکرد، پاشان بەردەوام بوو تاوەکو توانیی ببێتە یەکێک لە شاعیر و گوتارنووسە دیارەکانی ئەمریکای هاوچەرخ.  ئەکادیمیای سوێدی باسی لەوە کردووە کە لە کارەکانی گلیکدا "خود گوێ لەوە دەگرێت کە چی لە خەون و ئەندێشەکانی بەجێماوە، هیچ کەسێک ناتوانێت لەوە جیددیتر کاربکات کە ئەو کردوویەتی لە رووبەڕووبوونەوەی وەهمەکانی خود".  گلیک دەبێتە ١٦ هەمین ژن بۆ بەدەستهێنانی گەورەترین خەڵاتی ئەدەبیی جیهانی نۆبڵ کە نزیکەی سەدەیەک پێش ئێستا لە جیهاندا دەستیپێکردووە.  گلیک لە ساڵی ١٩٤٣ لە نیویۆرک لەدایکبووە، تەمەنی ٧٧ ساڵە. لە زانکۆی کڵەمبیا سکوڵی هونەری خوێندووە. پێشتر خەڵاتی دیکەشی بەدەستهێناوە، لەنێویاندا خەڵاتی بۆلینگن بۆ شیعر کە بە شاعیرانی ئەمریکی دەدرێت.