بەپێی ئاماری ٢٤ کاژێریی وەزارەتی تەندروستیی عێراق کە رۆژی یەکشەممە ٣٠ - ٠١ - ٢٠٢٢ بڵاویکردووەتەوە، لە ٢٤ کاژێری رابردوودا ٢٠ هەزار و ٩٣٣ پشکنینی تایبەت بە کۆرۆنا لە عێراق و هەرێمی کوردستان کراون، ئەنجامی پشکنینی ٥٥٨٢ کەسیان پۆزەتیڤ بووە.  لە راگەیێندراوەکەی وەزارەتی تەندروستیی عێراقدا هاتووە، لە ٢٤ کاژێری رابردوودا ١٥ کەس بە کۆرۆنا گیانیان لەدەستداوە و پێنج هەزار و ٦٥٧ تووشبووی کۆرۆناش چاکبوونەتەوە.  وەکو لە راگەیێندراوەکەدا هاتووە، لەو ماوەیەدا لە هەولێر ٨٥٠ تووشبوو، لە سلێمانی ٢٠٩ تووشبوو، لە دهۆک ١٥٥ تووشبوو و  لە کەرکووک ١٧٩ تووشبووی کۆرۆنا دەستنیشان کراون؛ هەر لەو ماوەیەدا لە هەولێر ٦٤٢ تووشبوو، لە سلێمانی ٤٣٩ تووشبوو، لە دهۆک ١٤١ تووشبوو و لە کەرکووک ٩٥٠ تووشبووی پێشوو چاکبوونەتەوە و هەشت تووشبووش گیانیان لەدەستداوە، بە جۆرێک لە سلێمانی ٦ کەس، لە هەولێر ١ کەس و لە دهۆک ١ کەس گیانیان دەستداوە و هیچ کەسێکیش لە کەرکووک گیانی لەدەستنەداوە.  لەبارەی وەرگرتنی ڤاکسینی کۆرۆنا، تاوەکو ئێستا ٩ ملیۆن و ٢٤٤ هەزار و ٣٧ تووشبوو لە عێراق و هەرێمی کوردستان ڤاکسینی کۆرۆنایان وەرگرتووە. لە ماوەی ٢٤ کاژێری رابردوودا لە هەولێر ٦٢١٢ کەس، لە دهۆک ٣٨١٦ کەس، لە سلێمانی ٤٨٥٦ کەس و لە کەرکووکیش ١٣٦٣ کەس ڤاکسینیان وەرگرتووە.  بەپێی دوایین ئاماری وەزارەتی تەندروستی و ژینگەی عێراق، تاوەکو ئێستا دوو ملیۆن و ٢٠٣ هەزار و ٣٦٥ تووشبووی کۆرۆنا لە عێراق و هەرێمی کوردستان تۆمارکراون؛ دوو ملیۆن و ١٠٤ هەزار و ٩٩٣ لەو تووشبووانە چاکبوونەتەوە، واتە ٩٥.٥ % ی تێکڕای تووشبووان، هەروەها ٧٣ هەزار و ٩٩٦ تووشبووی کۆرۆناش هێشتا چارەسەر وەردەگرن و ٢٤ هەزار و ٣٧٦ تووشبووش گیانیان لەدەستداوە.