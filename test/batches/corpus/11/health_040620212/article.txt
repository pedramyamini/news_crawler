وەزارەتی تەندروستی و ژینگەی عێراق، ئەمڕۆ شەممە لە راگەیێندراوێکدا بڵاویکردەوە: "ئەمڕۆ ٤ هەزار و ١٥٧ کەسی دیکە لە عێراق و هەرێمی کوردستان تووشی ڤایرۆسی کۆرۆنا بوون؛ هاوکات ٤ هەزار و ١٢٦ تووشبووی دیکەی کۆرۆنا چاکبوونەوە و ٢٦ تووشبووی دیکەی کۆرۆناش گیانیان لەدەستدا. تا ئێستاش ٦٣٧ هەزار و ٤٥٥ کەس لە عێراق و هەرێمی کوردستان پێکوتەی دژە کۆرۆنایان وەرگرتووە".  وەزارەتی تەندروستیی عێراق راشیگەیاند: "ئەمڕۆ لە هەرێمی کوردستان ٦١٠ کەسی دیکە تووشی ڤایرۆسی کۆرۆنا بوون، هاوکات ٧١٠ تووشبووی دیکەی کۆرۆنا چاکبوونەوە، هەروەها ٦ تووشبووی دیکەی کۆرۆنا گیانیان لەدەستدا".  تاوەکو ئێستا ١ ملیۆن و ٢١٨ هەزار و ٥٢٤ کەس لە عێراق و هەرێمی کوردستان تووشی کۆرۆنا بوون، ١ ملیۆن و ١٣٣ هەزار و ٣٤٧ لەو تووشبووانە چاکبوونەتەوە، واتە ٩٣ % ی تێکڕای تووشبووان، هەروەها ٦٨ هەزار و ٦٨٩ تووشبووی کۆرۆنا هێشتا چارەسەر وەردەگرن، ٤٠٦ لەو تووشبووانە لەژێر چاودێریی چڕدان، ١٦ هەزار و ٤٨٨ تووشبووی کۆرۆناش گیانیان لەدەستداوە.