وەزارەتی تەندروستی و ژینگەی عێراق، ئەمڕۆ هەینی، لە راگەیێندراوێکدا رایگەیاند: "ئەمڕۆ ٦ هەزار و ٣٧٨ کەسی دیکە لە عێراق و هەرێمی کوردستان تووشی ڤایرۆسی کۆرۆنا بوون، هاوکات ٥ هەزار و ٨٢ تووشبووی دیکەی کۆرۆنا چاکبوونەوە، هەروەها ٤٠ تووشبووی دیکەی کۆرۆنا گیانیان لەدەستدا، بەڵام تائێستا ٩٢١ هەزار و ٨٩٠ کەس لە عێراق و هەرێمی کوردستان پێکوتەی دژە کۆرۆنایان وەرگرتووە".  وەزارەتی تەندروستیی عێراق راشیگەیاند: "ئەمڕۆ لە هەرێمی کوردستان ٦٧٣ کەسی دیکە تووشی ڤایرۆسی کۆرۆنا بوون، هاوکات ٦٧١ تووشبووی دیکەی کۆرۆنا چاکبوونەوە، هەروەها ٩ تووشبووی دیکەی کۆرۆنا گیانیان لەدەستدا".  تاوەکو ئێستا ١ ملیۆن و ٣٥٩ هەزار و ٨٣٦ کەس لە عێراق و هەرێمی کوردستان تووشی کۆرۆنا بوون، ١ ملیۆن و ٢٥٥ هەزار و ٢٠٣ لەو تووشبووانە چاکبوونەتەوە، واتا ٩٢.٣ % ی تێکڕای تووشبووان، هەروەها ٨٧ هەزار و ٣٧٧ تووشبووی کۆرۆنا هێشتا چارەسەر وەردەگرن، ٦٢٦ لەو تووشبووانە لەژێر چاودێری چڕدان، ١٧ هەزار و ٢٥٦ تووشبووی کۆرۆناش گیانیان لەدەستداوە.