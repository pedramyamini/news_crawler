حوسام حەسەن، بەڕێوبەری رێستۆرانتەکە دەڵێت، "ئێمە خواردنی بێبەرامبەریان پێشکێش دەکەین بۆ ئەم مانگە. ئەم ئۆفەرە پێکدێت لە شاورمەی مریشک یان گۆشتی سوور. تاوەکو کۆتایی مانگی ئاب هەموو رۆژەکانی یەکشەممە، دووشەممە، سێشەممە و چوارشەممە لە کاژێر ٤: ٠٠ی ئێوارە تا ٨: ٠٠ی بەمجۆرە ئێوارە خواردنیان پێشکێش دەکەین. "  ئۆفەری رێستۆرانتەکە لە کاتێکدایە، رێژەی وەرگرتنی ڤاکسین لە بەغدا و شارەکانی دیکەی عێراق نزمە. کڕیارەکانیش پێشوازی لەو کارەی رێستۆرانتەکە دەکەن.  سومەر عەزیز، دانیشتووێکی بەغدا دەڵێت، "هیوادارم هەموو کەسێک ڤاکسین وەربگرێت تاوەکو لەم پەتایە رزگارمان بێت کە بە شێوەیەکی بەرفراوان لە عێراقدا بڵاوبووەتەوە. "  تاوەکو ئێستا لە عێراق زیاتر لە ملیۆنێک و ٧٤٠ هەزار تووشبووی کۆرۆنا تۆمارکراون.  دەنگۆ و ترس لە ڤاکسین زۆرێک لە خەڵکی عێراقی تووشی گومان کردووە لە وەرگرتنی، لە کاتێکدا ئەوەی ئێستا روودەدات شەپۆلی هەرە بەهێزی ڤایرۆسەکەیە لە عێراق.  تاوەکو ئێستا زیاتر لە ٢ ملیۆن و ٣٣١ هەزار و ٦٢٥ کەس لە عێراق و هەرێمی کوردستان لانیکەم یەک قورچکە ڤاکسینی کۆرۆنایان وەرگرتووە.