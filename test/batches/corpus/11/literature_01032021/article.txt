گۆران سەباح، سەرپەرشتیاری یانەی کتێب بە (رووداو)ی گوت: "لەگەڵ ژمارەیەک هاوڕێی نووسەر و خوێنەر، یانەی کتێبمان راگەیاندووە، کە ئێستا ژمارەی ئەندامەکانمان زیاتر لە ٥٠ کەسە و هەفتانە کتێبێک بۆ خوێندنەوە هەڵدەبژێرین، دواتر بە ئامادەبوونی نووسەرەکەی خوێندنەوەی بۆ دەکەین".  یانەی کتێب لە هەفتەی رابردوودا میوانداری نووسەر رێبوار سیوەیلی کردبوو، ئەم هەفتەیەش میوانداری نووسەر شێرزاد حەسەن دەکات و رۆژی پێنجشەممە خوێندنەوەیەک بۆ رۆمانی مرۆڤی هەرزان دەکەن، کە لەلایەن گۆران سەباحەوە نووسراوە. گۆران سەباح خاوەنی سێ رۆمانی دیکەشە بە ناوەکانی شاخوێنبەری سەرکردە، دووی سوور و ترس و رق.  لەبارەی یانەکەوە گۆران سەباح ئاماژەی بەوەشکرد، ئەندامەکانیان رۆژانە زیاد دەبن و هەردوو رەگەزیشی تێدان، لە هەر کۆبوونەوەیەکیش ژمارەیەک لە ئەندامەکان لە سەرجەم ناوچەکانی باشووری کوردستان بەشدار دەبن.