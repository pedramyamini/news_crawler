دەتوانین بڵێین هەوەڵین کتێبی تیۆری لەبارەی ئەدەب و هونەر، کتێبی (هونەری شیعر)ی ئەریستۆیە. ئەم تیۆریزانە لەم کتێبەدا زۆر بە وردی جۆرەکانی شیعری بە داستان و درامی (تراجیدی و کۆمیدی) و گۆرانی دیاری کردووە. بۆ  پەیڤین لەبارەی خوێنەرەوە لە کن ئەم تیۆریزانە دەبێ بۆ هەردوو چەمکی لاساییکردنەوە و پاکبوونەوە بگەڕێینەوە. چەمکی پاکبوونەوە بە زاراوە جیهانییەکەی بە کاسارسیس (Chatharsis) دەناسرێتەوە.