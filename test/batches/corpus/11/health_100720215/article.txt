وەزارەتی تەندروستی و ژینگەی عێراق، ئەمڕۆ شەممە رایگەیاند: "شەش هەزار و ٨٢١ کەسی دیکە لە عێراق و هەرێمی کوردستان تووشی ڤایرۆسی کۆرۆنا بوون، هاوکات شەش هەزار و ١٠٦ تووشبووی دیکەی کۆرۆنا چاکبوونەوە، هەروەها ٣٩ تووشبووی دیکەی کۆرۆنا گیانیان لەدەستداوە. "  وەزارەتی تەندروستیی عێراق ئاماژەی بەوە داوە تاوەکو ئێستا یەک ملیۆن و ١٨ هەزار و ٩٦٦ کەس لە عێراق و هەرێمی کوردستان ڤاکسینی کۆرۆنایان وەرگرتووە.  وەزارەتی تەندروستیی عێراق راشیگەیاند، ئەمڕۆ لە هەرێمی کوردستان ٥٣٧ کەسی دیکە تووشی ڤایرۆسی کۆرۆنا بوون و ٧٧٢ تووشبووش چاکبوونەوە، هەروەها هەشت تووشبوو گیانیان لەدەستداوە.  تاوەکو ئێستا یەک ملیۆن و ٤٢١ هەزار و ٧٤٦ کەس لە عێراق و هەرێمی کوردستان تووشی کۆرۆنا بوون، یەک ملیۆن و ٣٠٠ هەزار و ٥١٧ لەو تووشبووانە چاکبوونەتەوە، واتا ٩١.٥ % ی تووشبووان، هەروەها ١٠٣ هەزار و ٧١٤ تووشبووی کۆرۆنا هێشتا چارەسەر وەردەگرن، ٦٥٠ لەو تووشبووانە لەژێر چاودێریی چڕدان، ١٧ هەزار و ٥١٥ تووشبووی کۆرۆناش گیانیان لەدەستداوە.