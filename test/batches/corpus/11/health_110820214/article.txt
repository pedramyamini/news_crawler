تێدرۆس ئەدهانۆم، بەڕێوەبەری گشتیی رێکخراوی تەندروستیی جیهانی لە کۆنفرانسێکی رۆژنامەڤانیدا ناوی هەر سێ دەرمانەکەی ئاشکرا کرد و گوتی artesunate کە بۆ چارەسەری مەلاریای قورس بەکاردێت، imatinib کە بۆ هەندێ جۆری شێرپەنجە بەکاردێت، لەگەڵ infliximab کە بۆ چارەسەری ناڕێکی سیستەمی بەرگریی لەش بەکاردێت، ئێستا لە تاقیگەکاندا لەژێر پشکنیندان و قۆناخی یەکەمیان بەسەرکەوتوویی بڕیوە.   پێشتر رێکخراوی تەندروستی جیهانی پشکنینی بۆ چەند دەرمانێک کردووە کە هەندێکیان بۆ چارسەری کۆرۆنا پەسەندکراون و سوودیان لێی بینراوە، هەندێکیان رەتکراونەتەوە.  ئەزیسرۆمایسن یەکێکە لە دژە بەکتریاکان، ئەو دەرمانە بۆ وەستاندنی هەوککردنی سییەکان لە تووشبووانی کۆرۆنا بەکارهێنراوە و بە کاریگەریش ناوبراوە. هاوکات رێکخراوەکە هەریەک لە هایدرۆکلۆرۆکین و ریمدیسیڤەری لەنێو لیستی دەرمانەکانی دەرهێناوە، رایگەیاندووە دەرمانەکان سوودیان بۆ تووشبووانی کۆرۆنا نەبووە.