وەزارەتی تەندروستیی عێراق رۆژی سێشەممە ٢٥ - ١ - ٢٠٢٢ لە راگەیێندراوی رۆژانەیدا رایگەیاند، لە ٢٤ کاژێری رابردوودا ٢٨ هەزار و ٢٨١ پشکنینی کۆرۆنا لە عێراق و هەرێمی کوردستان کراون، ئەنجامی پشکنینی ٧٦٩٣ کەسیان پۆزەتیڤ بووە. لە کاتێکدا رۆژی دووشەممە ٥,٧٥٦ و یەکشەممە ٤,٩٣١ تووشبووی کۆرۆنا تۆمارکرابوون.   هەر بەپێی راگەیێندراوەکەی وەزارەتی تەندروستیی عێراق، لە ٢٤ کاژێری رابردوودا ٩ کەس بە کۆرۆنا گیانیان لەدەستداوە و هەزار و ٣٠٢٥ تووشبووی کۆرۆناش چاکبوونەتەوە.   لە راگەیێندراوەکەی وەزارەتی تەندروستیی عێراقدا هاتووە، لە ٢٤ کاژێری رابردوودا لە هەرێمی کوردستان ١٤٩٧ تووشبووی دیکەی کۆرۆنا تۆمارکراون، ٥٣٦ تووشبوو چاکبوونەتەوە و ٣ تووشبووش گیانیان لەدەستداوە.  هەر بەپێی راگەیێندراوەکە ٣٨١ تووشبوو لە کەرکووک، ٩٦٠ تووشبوو لە هەولێر، ٢٣٧ تووشبوو لە سلێمانی و ٣٤٤ تووشبوو لە دهۆک تۆمارکراون.     لەبارەی وەرگرتنی ڤاکسینی کۆرۆناش، تاوەکو ئێستا ٩ ملیۆن و ١٣٤ هەزار و ٨٤ تووشبوو لە عێراق و هەرێمی کوردستان ڤاکسینی کۆرۆنایان وەرگرتووە.  بەپێی دوایین ئاماری وەزارەتی تەندروستی و ژینگەی عێراق، تاوەکو ئێستا ٢ ملیۆن و ١٦٧ هەزار و ٦٨٦ تووشبووی کۆرۆنا لە عێراق و هەرێمی کوردستان تۆمارکراون؛ ٢ ملیۆن و ٨٤ هەزار و ٢٠٣ لەو تووشبووانە چاکبوونەتەوە، واتە ٩٦.١ % ی تێکڕای تووشبووان، هەروەها ٥٩ هەزار و ١٧٤ تووشبووی کۆرۆنا هێشتا چارەسەر وەردەگرن و ٢٤ هەزار و ٣٠٩ تووشبووش گیانیان لەدەستداوە.