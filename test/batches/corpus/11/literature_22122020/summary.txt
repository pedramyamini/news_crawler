نووسەران، رووناکبیر و ئەدیبانی کورد نامەی زۆریان بۆ مامۆستا رەفیق حیلمی نووسیوە، پێشتر رووداو هەندێکیانی بڵاوکردنەوە و، ئەمجارەش نامەیەکی ناوازە و تایبەتی مامۆستا گۆران بڵاودەکەینەوە کە مێژووەکەی بۆ ٦٥ ساڵ پێش ئێستا دەگەڕێتەوە. دیارە مامۆستا گۆران بەهۆی کاری سیاسییەوە دوورخراوەتەوە بۆ بەدرە لە خوارووی عێراق، بەڵام پەیوەندیی لەگەڵ کوردستان و رووناکبیرانی کورددا نەپچڕاوە و بە تاسەوە چاوەڕوانی کتێب و بڵاوکراوە کوردییەکان بووە.