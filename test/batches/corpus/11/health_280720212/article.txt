مستەفا کازمی، سەرۆکوەزیرانی عێراق بە مەبەستی سەرۆکایەتیکردنی گەڕی چوارەمی گفتوگۆی ستراتیژیی ئەمریکا - عێراق لە واشنتنە، سێشەممە ٢٧ - ٠٨ - ٢٠٢١ لە هەڤپەیڤینێکی لەگەڵ میدیای فەرمی عێراق رایگەیاند، ئەمریکا نزیکەی ٥٠٠ هەزار ڤاکسینی کۆرۆنای پێشکێشکردوون کە لە چەند هەفتەی داهاتوودا دەگەنە عێراق.  لە بەشێکی دیکەی قسەکانیدا سەرۆکوزیرانی عێراق رایگدەیێنێت، "پلانێکیشمان هەیە کە لە ناوەڕاستی مانگی ئابدا دەست دەکەین بە کوتانی خەڵک تاوەکو زۆرترین رێژەی پێدانی پێکوتە تۆمار بکەین.. ئەمە بابەتێكی گرنگە و پەیوەندیی بە پاراستنی ئاسایشی نیشتمانیی عێراقەوە هەیە".  دوای بەرزبوونەوەی ژمارەی تووشبووانی کۆرۆنا وەزارەتی تەندروستیی عێراق نووسراوێکی بڵاوکردەوە و تێیدا داوا دەکات، رێوشوێنەکانی خۆپارێزیی لە کۆرۆنا تووندتر بکرێن، هەروەها لایەنە تەندروستییەکان و وەزارەتی تەندروستیی هەرێمی کوردستانیش رادەسپێرێت کە مەلەوانگە سەیرانگە و هۆڵە وەرزشییەکان دابخەن.  کۆرۆنای جۆری دەلتا مەترسییەکی نوێیە کە لە بەشێک لە وڵاتەکان رێژەی تووشبوون و گیانلەدەستدانی بە پەتاکە بەرزکردووەتەوە، کۆمپانیای فایزەر رایدەگەیێنێت، ڤاکسینەکەیان دژی کۆرۆنای گۆڕاوی دەلتا بە رێژەی % ٨٨ کاریگەرە.