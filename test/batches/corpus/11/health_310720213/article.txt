بەپێی راگەیێندراوێکی نوێی وەزارەتی تەندروستیی هەرێمی کوردستان کە رۆژی شەممە ٣١ - ٠٧ - ٢٠٢١ بڵاویکردووەتەوە، ١٢ هەزار و ٨٧٧ پشکنینی نوێ لە هەولێر، سلێمانی، دهۆک و راپەڕین کراوە.   لە ٢٤ کاژێری رابردوودا زۆرترین تووشبووی کۆرۆنا لە دهۆک تۆمارکراون کە هەزار و ٣٣٢ تووشبووە.  هەروەها لە دهۆک زۆترین تووشبووی کۆرۆنا بەراورد بە شارەکانی دیکە چاکبوونەتەوە کە ٦٦٣ کەسە.   هەر بەپێی راگەیێندراوەکەی وەزارەتی تەندروستی، ئەوانەی گیانیان لەدەستداوە ژمارەیان ١٦ تووشبووە.   ئێستا کۆی گشتیی تووشبووانی کۆرۆنا گەیشتووەتە ٢٣١ هەزار و ٩٥٨ کەس. ١٩٩ هەزار و ٦٥٤ کەس چاکبوونەتەوە و ٤ هەزار و ٧٨٦ کەسیش تاوەکو ئێستا گیانیان لەدەستداوە. وەزارەتی تەندروستیی ئاماژە بەوەش دەدات، ٢٧ هەزار و ٥١٨ کەس لەژێر چارەسەردان.   وەزارەتی تەندروستیی هەرێمی کوردستان جەخت لەوە دەکاتەوە کە پێویستە هاونیشتمانییان پابەندی رێنوێنییە تەندروستییەکان بن و لە شوێنی قەرەباڵخ دووربکەونەوە. هەروەها پێویستە دەمامک ببەستن و ڤاکسین وەربگرن. لەکاتی پێویستیشدا پەیوەندیی بە هێڵی گەرمی ١٢٢ بکەن.