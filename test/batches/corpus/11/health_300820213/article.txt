بەپێی راگەیێندراوی رۆژانەی وەزارەتی تەندروستی، لە ٢٤ کاژێری رابردوودا ١٢ هەزار و ٣١٠ پشکنینی تایبەت بە ڤایرۆسی کۆرۆنا کراون، ئەنجامی پشکنینی ٢٠١٠ کەسیان پۆزەتیڤ بووە، زۆرترین تووشبوو لە سنووری پارێزگای سلێمانی بووە و کەمترینیش لە هەڵەبجە.  ئەو ١٦ تووشبووەی گیانیان لەدەستداوە، هەشتیان لە هەولێر، چواریان لە دهۆک و چوارەکەی دیکەشیان لە سلێمانی بوون، لە هەڵەبجەش هیچ تووشبوویەکی کۆرۆنا گیانی لەدەستنەداوە.  هەروەها ٢٢٥٩ تووشبووی پێشووی ڤایرۆسەکەش چاکبوونەتەوە، زۆرترینیان لە سنووری پارێزگای سلێمانین و کەمترینیان لە هەڵەبجە بوون.  تاوەکو ئێستا لە هەرێمی کوردستان دوو ملیۆن و ٨٣٩ هەزار و شەش پشکنینی تایبەت بە ڤایرۆسی کۆرۆنا کراون، ئەنجامی پشکنینی ٢٩٢ هەزار و ٤٩ کەسیان پۆزەتیڤ بوون، ٢٤٨ هەزار و ٥٢ تووشبوویان چاکبوونەتەوە و پێنج هەزار و ٣٧٨ تووشبووش گیانیان لەدەستداوە، ٣٨ هەزار و ٦١٩ تووشبووش لەژێر چارەسەردان.  دەقی راگەیێندراوی وەزارەتی تەندروستی:  ڕاگەیاندراوی (٢٤) کاتژمێری تایبەت بە نەخۆشی ڤایرۆسی کۆڕۆنای نوێ   COVID ١٩ ژمارە (٥٥١)  ١. پشکنین: (١٢٣١٠ پشکنینی نوێ)  ٢. تووشبوو: (٢٠١٠ تووشبووی نوێ)  ٣. چاکبوون: (٢٢٥٩ چاکبوون)  کەڕەنتین هاوڵاتی ٢١٨٧١ (٢١٨٧١ دەرچوو)  پشکنین ٢٨٣٩٠٠٦ (٩٧٠٢١٤ هەولێر، ٧٠٤٨٥٩ سلێمانی، ١١٤٤٢٠٢ دهۆك، ١٩٧٣١ هەڵەبجە)  تووشبوون ٢٩٢٠٤٩ (٨٤٣٢٥ هەولێر، ٩٧٨٨٧ سلێمانی، ١٠٤٥٣٤ دهۆك، ٥٣٠٣ هەڵەبجە)  چاکبوون ٢٤٨٠٥٢ (٦٧٥٣٢ هەولێر، ٨٢٥٥٢ سلێمانی، ٩٣٧٠٨ دهۆك، ٤٢٦٠ هەڵەبجە)  لەژێر چارەسەر ٣٨٦١٩ (١٥٢٩٩ هەولێر، ١٢٩٩٤ سلێمانی، ٩٤٦٩ دهۆك، ٨٥٧ هەڵەبجە)  مردن ٥٣٧٨ (١٤٩٤ هەولێر، ٢٣٤١ سلێمانی، ١٣٥٧ دهۆك، ١٨٦ هەڵەبجە)  بۆ زانیاری زیاتر سەردانی داشبۆردی حکومەتی هەرێمی کوردستان بکەن لەم لینکە (https:// gov. krd / coronavirus / dashboard /).  وێڕای دەستخۆشی بۆ پزیشکان و کارمەندانی تەندروستی و هەموو تیمەکانی پزیشکی کە لە ئەرکدان، جەخت دەکەینەوە هاووڵاتیان پابەندبن بە ڕێنماییەکانی تەندروستی و دورکەوتنەوە لە شوێنی قەڵەبالغ و دانانی ماسك و وەرگرتنی ڤاکسین، وە لەکاتی پێویستدا پەیوەندی بکەن بە هێڵی گەرمی ژمارە (١٢٢).   حکومەتی هەرێمی کوردستان