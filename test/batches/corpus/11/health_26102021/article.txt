رۆژی سێشەممە ٢٦ - ١٠ - ٢٠٢١ وەزارەتی تەندروستیی عێراق لە راگەیێنراوێکدا رایگەیاند، لە ٢٤ کاژێری رابردوودا ٢٠ هەزار و ٦١١ پشکنینی کۆرۆنا لە عێراق و هەرێمی کوردستان کراون، ئەنجامی پشکنینی هەزار و ٤٢٩ کەسیان پۆزەتیڤ بووە؛ ٣١ تووشبووی ڤایرۆسەکەش لەو ماوەیەدا گیانیان لەدەستداوە.  هاوکات ئاماژەی بەوەش کردووە، دوو هەزار و ٤٠٩ تووشبووی دیکەی پێشووی کۆرۆنا چاکبوونەتەوە و تاوەکو ئێستاش ٥ ملیۆن و ٦٧٩ هەزار و ١١٩ تووشبوو لە عێراق و هەرێمی کوردستان پێکوتەی دژە کۆرۆنایان وەرگرتووە.  لە راگەیێندراوەکەی وەزارەتی تەندروستیی عێراقدا هاتووە، هەر لەو ماوەیەدا "لە هەرێمی کوردستان ٧٨٧ تووشبووی دیکەی کۆرۆنا تۆمارکراون، هەزار و ٥٠٠ تووشبووی دیکەی پێشوو چاکبوونەتەوە و ٢٣ تووشبووی دیکەش گیانیان لەدەستداوە".  تاوەکو ئێستا دوو ملیۆن و ٤٩ هەزار و ٢٤٠ تووشبووی کۆرۆنا لە عێراق و هەرێمی کوردستان تۆمارکراون، ملیۆنێک و ٩٩١ هەزار و ٥٧٥ لەو تووشبووانە چاکبوونەتەوە، واتە ٩٧.٢ % ی تێکڕای تووشبووان، هەروەها ٣٤ هەزار و ٦٤١ تووشبووی کۆرۆنا هێشتا چارەسەر وەردەگرن، ٢١٥ لەو تووشبووانەش لەژێر چاودێریی چڕدان، ٢٣ هەزار و ٢٤ تووشبووی کۆرۆناش گیانیان لەدەستداوە.