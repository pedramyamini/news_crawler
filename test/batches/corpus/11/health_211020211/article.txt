بەپێی راگەیێندراوی رۆژانەی وەزارەتی تەندروستی، لە ٢٤ کاژێری رابردوودا هەشت هەزار و ٥١٠ پشکنینی تایبەت بە ڤایرۆسی کۆرۆنا کراون، ئەنجامی پشکنینی ١٠٧٦ کەسیان پۆزەتیڤ بووە، زۆرترین تووشبوو لە سنووری پارێزگای هەولێر بووە و کەمترینیش لە هەڵەبجە.  ئەو ٢٨ تووشبووەی گیانیان لەدەستداوە، ١٥ یان لە سنووری پارێزگای سلێمانی، هەشتیان لە سنووری پارێزگای هەولێر، چواریان لە سنووری پارێزگای دهۆک و یەکێکیشیان لە سنووری پارێزگای هەڵەبجە بوون.  هەروەها ١٣١٣ تووشبووی پێشووی ڤایرۆسەکەش چاکبوونەتەوە، زۆرترینیان لە سنووری پارێزگای سلێمانی و کەمترینیشیان لە سنووری پارێزگای هەڵەبجە بوون.  تاوەکو ئێستا لە هەرێمی کوردستان سێ ملیۆن و ٢٨١ هەزار و ٩٣٦ پشکنینی تایبەت بە ڤایرۆسی کۆرۆنا کراون، ئەنجامی پشکنینی ٣٥٣ هەزار و ٩٠٥ کەسیان پۆزەتیڤ بوون، ٣٣٠ هەزار و ٦٤٠ تووشبوویان چاکبوونەتەوە و شەش هەزار و ٢١٦ تووشبووش گیانیان لەدەستداوە، ١٧ هەزار و ٤٩ تووشبووش لەژێر چارەسەردان.  دەقی راگەیێندراوی وەزارەتی تەندروستی:  ڕاگەیاندراوی (٢٤) کاتژمێری تایبەت بە نەخۆشی ڤایرۆسی کۆڕۆنای نوێ   COVID ١٩ ژمارە (٦٠٣)  ١. پشکنین: (٨٥١٠ پشکنینی نوێ)  ٢. تووشبوو: (١٠٧٦ تووشبووی نوێ)  ٣. چاکبوون: (١٣١٣ چاکبوون)  کەرەنتین هاوڵاتی ٢١٨٧١ (٢١٨٧١ دەرچوو)  پشکنین ٣٢٨١٩٣٦ (١١٦٥١٦٥ هەولێر، ٨١٢٧٤٥ سلێمانی، ١٢٨٠٤٥٧ دهۆك، ٢٣٥٦٩ هەڵەبجە)  تووشبوون ٣٥٣٩٠٥ (١٠٣٣٤٧ هەولێر، ١٢٣٣٥٧ سلێمانی، ١٢٠٢٨٤ دهۆك، ٦٩١٧ هەڵەبجە)  چاکبوون ٣٣٠٦٤٠ (٩٥٣٦٦ هەولێر، ١١٤٤٠٥ سلێمانی، ١١٤٥٩٧ دهۆك، ٦٢٧٢ هەڵەبجە)  لەژێر چارەسەر  ١٧٠٤٩ (٦٢٠٠ هەولێر، ٦٢٨٢ سلێمانی، ٤١٢٨ دهۆك، ٤٣٩ هەڵەبجە)  مردن ٦٢١٦ (١٧٨١ هەولێر، ٢٦٧٠ سلێمانی، ١٥٥٩ دهۆك، ٢٠٦ هەڵەبجە)  بۆ زانیاری زیاتر سەردانی داشبۆردی حکومەتی هەرێمی کوردستان بکەن لەم لینکە (https:// gov. krd / coronavirus / dashboard /).  وێڕای دەستخۆشی بۆ پزیشکان و کارمەندانی تەندروستی و هەموو تیمەکانی پزیشکی کە لە ئەرکدان، جەخت دەکەینەوە هاووڵاتیان پابەندبن بە ڕێنماییەکانی تەندروستی و دورکەوتنەوە لە شوێنی قەڵەبالغ و دانانی ماسك و وەرگرتنی ڤاکسین، وە لەکاتی پێویستدا پەیوەندی بکەن بە هێڵی گەرمی ژمارە (١٢٢).   حکومەتی هەرێمی کوردستان