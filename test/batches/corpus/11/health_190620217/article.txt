وەزارەتی تەندروستی و ژینگەی عێراق، ئەمڕۆ شەممە لە راگەیێندراوێکدا رایگەیاند: "ئەمڕۆ ٣ هەزار و ٦٠٨ کەسی دیکە لە عێراق و هەرێمی کوردستان تووشی ڤایرۆسی کۆرۆنا بوون، هاوکات ٣ هەزار و ٨٢٩ تووشبووی دیکەی کۆرۆنا چاکبوونەوە، هەروەها ٢٦ تووشبووی دیکەی کۆرۆنا گیانیان لەدەستدا، بەڵام تاوەکو ئێستا ٧٦٣ هەزار و ٩٥٤ کەس لە عێراق و هەرێمی کوردستان پێکوتەی دژە کۆرۆنایان وەرگرتووە".  وەزارەتی تەندروستیی عێراق راشیگەیاند: "ئەمڕۆ لە هەرێمی کوردستان ٢٠٣ کەسی دیکە تووشی ڤایرۆسی کۆرۆنا بوون، هاوکات ٤٦٤ تووشبووی دیکەی کۆرۆنا چاکبوونەوە، هەروەها ٩ تووشبووی دیکەی کۆرۆنا گیانیان لەدەستدا".  تاوەکو ئێستا ١ ملیۆن و ٢٨٣ هەزار و ٣٠٥ کەس لە عێراق و هەرێمی کوردستان تووشی کۆرۆنا بوون، ١ ملیۆن و ١٩٦ هەزار و ١١٤ لەو تووشبووانە چاکبوونەتەوە، واتا ٩٣.٢ % ی تێکڕای تووشبووان، هەروەها ٧٠ هەزار و ٣٣١ تووشبووی کۆرۆنا هێشتا چارەسەر وەردەگرن، ٤٩٨ لەو تووشبووانە لەژێر چاودێریی چڕدان، ١٦ هەزار و ٨٦٠ تووشبووی کۆرۆناش گیانیان لەدەستداوە.