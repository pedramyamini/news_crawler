لە توێژینەوە نوێیەکەدا کە دەرەنجامەکەی لە جۆرناڵی ئەکادیمیای نەخۆشییەکانی دڵ لە ئەمریکا بڵاوکراوەتەوە، دەرکەوتووە ئەو کەسانەی گوشاری دەروونیی بەردەوامیان هەیە، هۆرمۆنەکانی گوشاریان بەرزترە و مەترسیی تووشبوونیان بە بەرزەپەستانی خوێن زیاترە.   د. هیلین لاڤرێسکی، پرۆفیسۆری نەخۆشییە دەروونییەکان لە ئەمریکاوە روونیدەکاتەوە کە دەبێت خەڵک هەوڵبدەن تەکنیکەکانی کەمکردنەوەی گوشاری دەروونی بەکاربهێنن بۆ ئەوەی دووربن لە پاشهاتەکان و لەداهاتوودا تووشی بەرزەپەستانی خوێن نەبن.   بەگوێرەی توێژینەوە نوێیەکە، بەرزبوونەوەی هۆرمۆنەکانی گوشاری دەروونی وەکو ئیپینێفرین و نۆرئیپینێفرین کە هۆکاردەبن بۆ گرژبوونی لوولەخوێنەکان، زیادبوونی لێدانەکانی دڵ و زیادبوونی گرژبوونی دڵ، ئەگەر بەردەوام دەربدرێن لە داهاتوودا مەترسیی بەرزەپەستانی خوێن زیاددەکەن.   دەریشکەوتووە، ئەو مەترسییەی گوشاری دەروونی لەسەر گەنجەکان بەراورد بە بەساڵاچووان زیاترە.