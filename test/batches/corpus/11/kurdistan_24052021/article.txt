سەنگەر زراری، بەڕێوەبەری دەزگای فام بۆ چاپ و بڵاوكردنەوە بە تۆڕی میدیایی رووداوی گوت: "بیرەوەرییەكانی مامۆستا هۆمەری دزەیی بە ناونیشانی ' لە دووگردكانەوە بۆ بنی دونیا ' یە و لە دوو بەرگ پێكهاتووە".  لە بەشێکی دیکەی قسەکانیدا سەنگەر زرای ئاماژەی بەوەدا: "هۆمەری دزەیی وردەكارییەكانی ژیانی خۆی و رەچەڵەكی بنەماڵەكەی خۆی باسكردووە. ئەو تەنیا هونەرمەندێك نییە، بەڵكو كەسایەتییەكی دیاری بنەماڵەیەكی دیاری دزەیی و هەولێرە، وەكو راگەیاندنكار و سیاسەتمەداریش كاری كردووە، بۆیە ئەم بیرەوەرییانە گرنگیی خۆی هەیە".  لەبارەی كتێبەكانی تەڵعەت تاهیریشەوە، سه‌نگه‌ر زراری گوتی: "نووسەر و شاعیر تەڵعەت تاھیر، نوێترین كتێبه‌كانى ' ناوی تۆ ئیمزای منە ' و ' رۆژگاری وشک و چاوی تەڕ '، لەلایەن ئێمەوە بۆی چاپكراوە و لە هەمان بۆنەدا بڵاودەکرێنەوە".   بەڕێوەبەری دەزگای فام ئاماژەی بەوەشکرد: "كتێبى ' ناوی تۆ ئیمزای منە ' به‌رهه‌مى یه‌كه‌میه‌تى و پێكهاتووە لە زۆربەی شیعرەكانی لە ماوەی ١٥ ساڵی رابردوودا. کتێبی دووەمیشی بە ناوی ' رۆژگاری وشک و چاوی تەڕ ' ە و بریتییە لە نووسین و دونیابینیی ئەدەبیی نووسەر، ئاوڕدانەوەیەکیشە بۆ ئەزموونی نووسەرانی دیکەی کوردی و جیهان".