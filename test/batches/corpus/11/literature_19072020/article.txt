زێرەڤان تەمو، نووسەری کتێبەکەیە و لە لێدوانێکدا بە تۆڕی میدیایی رووداوی راگەیاند، کتێبەکە باسی مێژووی رۆژنامەڤانیی ئاکرێ دەکات، وێنەی یەکەم بڵاوکراوەی رۆژنامەڤانی لە ئاکرێ تێدایە کە لە ساڵی ١٩٥٠ لەسەر دەستی نووسەر و رۆژنامەڤان شاکر فەتاح بەناوی "ئاکرێ" بڵاوکرایەوە.   نووسەر لە بەشێکی دیکەی قسەکانیدا ئاماژە بەوە دەدات کە ئەو وەک نووسەر و رۆژنامەڤانێک ویستویەتی کە مێژووی رۆژنامەگەری لە ئاکرێ بە خوێنەران ئاشنا بکات "چونکە رۆژنامەگەری لە ئاکرێ دەستکەوتی گرنگ و سەرنجڕاکێشی هەبووە".  نووسەر خەڵکی ئاکرێیە و دەشڵێت، لە ساڵی ٢٠١٧ ـەوە سەرقاڵی کۆکردنەوە و نووسینی ئەو کتێبەیە و توانیویەتی لە دەرگای زۆر کەس بدات بۆ کۆکردنەوە و بە دۆکیۆمێنتکردنی ئەو بابەتانە تاوەکو لە پەرتووکێکدا کۆیان بکاتەوە و بیخاتە بەردەستی خوێنەران.