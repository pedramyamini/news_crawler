دەرمانە نوێیەکە ناوی S - ٢١٧٦٢٢ ـە، دەرکەوتووە بەخێرایی دەتوانێت جەستە لە هەوکردن بە ڤایرۆسی کۆرۆنا پاکبکاتەوە، ئێستا دەرمانەکە لەلایەن بەرپرسانی ژاپۆن بەدواداچوونی بۆ دەکرێت.   ئیساو تێشیرۆگی، سەرۆکی جێبەجێکاری کۆمپانیای شیۆنۆگی تایبەت بە دروستکردنی دەرمان لە ژاپۆن دەڵێت دەتوانن ساڵانە لانیکەم ١٠ ملیۆن ژەمی دەرمانەکە بەرهەمبهێنن.   کۆمپانیای شیۆنۆگی تایبەت بە دروستکردنی دەرمان لە ژاپۆن ئەوەی روونکردووەتەوە دەرمانەکە قۆناخی دووەمی تێپەڕاندووە و کاردەکەن بۆ دەستپێکردنی قۆناخی سێیەم بە هاوکاری حکومەتی وڵاتەکە.