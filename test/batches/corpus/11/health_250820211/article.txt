ئەمڕۆ چوارشەممە ٢٥ - ٠٨ - ٢٠٢١ فەرمانگەی میدیا و زانیاریی حکومەتی هەرێمی کوردستان لە ماڵپەڕی خۆیان رایگەیاند، زیاتر لە ملیۆنێک قورچکی ڤاکسین گەیشتووەتە هەرێمی کوردستان کە پێکهاتوون لە ٥٢٤ هەزار و ١٦٠ قورچکی فایزەر، ٢١٦ هەزار و ٢٣٠ قورچکی ئەسترازێنیكا و ٤٢٣ هەزار و ٧٩٠ قورچکی سینۆفارم، كە كۆی گشتی دەکاتە ملیۆنێك و ١٦٤ هەزار و ١٨٠ قورچک، لەو بڕەش ٩٥ هەزارقورچکی ئەسترازێنیكا لەلایەن حكومه‌تی ئوردنەوە بە هەرێمی كوردستان بەخشراوە.  بەپێی ئاماری وەزارەتی تەندروستیی هەرێمی کوردستان، تێكڕای ئەوانەی لە سنووری هەرێمی كوردستان كوتراون، ژمارەیان ٥٨١ هەزار و ٥٦ كەس بووە، لە تەواوی ئەو ژمارەیەدا كە كوتراون ٣٠٨ هەزار و ٨٦٠ كەس فایزەر و ١٦٢ هەزار و ٢٦٦ كەس ئەسترازێنیكا و ١٠٩ هەزار و ٩٣٠ كەسیش سینۆفارمیان وەرگرتووە، لە كۆی گشتیی ئەو رێژەیەیش ٣٩٥ هەزار و ٤٢٧ كەس قورچکی یەكەم و ١٨٤ هەزار و ٦٢٩ كەسیش قورچکی دووەمیان وەرگرتووە.  وەزارەتی تەندروستی ئەوەشی خستوەتە ڕوو، كە رۆژانە ١٠ هەزار ژەمی ڤاكسین لە هاووڵاتیان دەدرێت.  هەروەها وەزارەتی تەندروستیی لەبارەی ئاماری دابەشکردنی ڤاکسین لە شارەکانی هەرێمی کوردستان رایدەگەیێنێت، لە هەولێر ١٧٤ هەزار و ٥٠ کەس ڤاکسینی وەرگرتووە، لەو رێژەیە ٧٨ هەزار و ٧٨٥ی فایزەریان وەرگرتووە و ٥٢ هەزار و ١٨٢ ئەسترازێنیكا و ٤٣ هەزار و ٨٣ ـیان سینۆفارمیان وەرگرتووە، كۆی گشتیی ئەو كەسانەی قورچکی یەكەمیان وەرگرتووە دەکاتە لە ١١٧ هەزار و ٢٥٦ كەس و هەروەها كۆی گشتیی ئەوانەی قورچکی دووەمیان وەرگرتووە ٥٦ هەزار و ٧٩٤ كەس بووە.  بەپێی ئاماری وەزارەتی تەندروستی، لە سلێمانی ١٢٧ هەزار و ٤٥٨ کەس ڤاکسینیان وەرگرتووە، لەو رێژەیە ٧٥ هەزار و ٧٣٢ كەس فایزەر و ٣٠ هەزار و ٥٨٢ كەس ئەسترازێنیكا و ٢١ هەزار و ١٤٤ كەس سینۆفارمیان وەرگرتووە، كۆی گشتیی ئەوانەی قورچکی یەكەمیان وەرگرتووە ٨٧ هەزار و ٢٩٦ و ئەوانەی ژەمی دووەمیان وەرگرتووە ٤٠ هەزار و ١٦٢ كەس بووە.  هەر بەپێی ئامارەکە، لە دهۆك ٢٠٦ هەزار و ٧٩٦ وەرگر هەبووە، لەو رێژەیە ١٠٧ هەزار و ٥٠١ كەس فایزەر و ٦١ هەزار و ٧١٢ كەس ئەسترازێنیكا و ٣٧ هەزار و ٥٨٣ كەس سینۆفارمیان وەرگرتووە، كە كۆی گشتیی ئەوانەی قورچکی یەكەمیان وەرگرتووە ١٣٨ هەزار و ٩٧٦ كەس و ئەوانەی قورچکی دووەمیان وەرگرتووە ٦٦ هەزار و ٨٢٠ كەس بووە.  لە سنووری ئیدارەی راپەڕین، بەپێی ئاماری وەزارەتی تەندروستی، ٢٩ هەزار و ٦٩٨ وەرگری ڤاکسین هەبووە، لەو رێژەیە ١٩ هەزار و ٤٦١ كەس فایزەر و ٧ هەزار و ٧٢٠ كەس ئەسترازێنیكا و ٢ هەزار و ٥١٧ كەس سینۆفارمیان وەرگرتووە، كۆی گشتیی ئەوانەی قورچکی یەكەمیان وەرگرتووە ٢١ هەزار و ٤٣٢ كەس و ئەوانەی قورچکی دووەمیان وەرگرتووە ٨ هەزار و ٢٦٦ كەس بووە.  لە گەرمیان ١٤ هەزار و ٨ وەرگر هەبووە، لەو رێژەیە ٥ هەزار و ٧٤٠ كەس فایزەر و ٥ هەزار و ٨٧٣ كەس ئەسترازێنیكا و ٢ هەزار و ٣٩٥ كەس سنۆفارمیان وەرگرتووە، كە كۆی گشتیی ئەوانەی قورچکی یەكەمیان وەرگرتووە ١٠ هەزار و ٤٤٧ كەس و ٣ هەزار و ٥٦١ كەسیش قورچکی دووەمیان وەرگرتووە.  هەروەها بەپێی ئاماری وەزارەتی تەندروستی، لە هەڵەبجە ١١١ هەزار وەرگری ڤاکسین هەبووە، لەم رێژەیە ٨ هەزار و ٦٢١ كەس فایزەر و هەزار و ٥٦٧ كەس ئەسترازێنیكا و ٩٣٥ كەسیش سینۆفارمیان وەرگرتووە، لەو رێژەیەش كۆی گشتیی ئەوانەی قورچکی یەكەمیان وەرگرتووە ٨ هەزار و ٧٦٧ كەس و ئەوانەی قورچکی دووەمیان وەرگرتووە ٢ هەزار و ٣٥٦ كەس بووە.  لە کۆیە ١٦ هەزار و ٩٢٣ وەرگری ڤاکسین هەبووە، لەو رێژەیە ١٣ هەزار و ٢٠ كەس فایزەر و ٢ هەزار و ٦٣٠ كەس ئەسترازێنیكا و هەزار و ٢٧٣ كەس سینۆفارمیان وەرگرتووە، كۆی گشتیی ئەوانەی قورچکی یەكەمیان وەرگرتووە ١٠ هەزار و ٧٥٣ كەس و ئەوانەی قورچکی دووەمیان وەرگرتووە ٦ هەزار و ١٧٠ كەس بووە.