توێژینەوەیەکی هاوبەشی پزیشكانی کەنەدی و ئەمریکی و چینی دەریخستووە ئەو کەسانەی لە ئاستێكی بەرزتری زانستی و پەروەردەیی دان و زمانی زیاتر دەزانن، کەمتر تووشی لەبیرچوونەوە دەکەن.   د. سوزانا تایاس، پرۆفیسۆر لە سکوڵی تەندروستیی گشتی زانکۆی واتەرلۆ باس لەوە دەکات تەنانەت دوای ئەوەی هۆکارەکانی دیکە بە هەند وەرگیراون وەکو تەمەن و بۆماوەیی، ئەو کەسانەی لە تەمەنی گەنجی زیرەک و خوێندەوارتر بوون، کەمتر تووشی لەبیرچوونەوە بوونە.   لە جیهاندا لانیکەم ٥٥ ملیۆن کەس لەبیرچوونەوەیان هەیە، کە ساڵانە نزیکەی ٢٠ ملیۆن تووشبووی نوێ دەستنیشاندەکرێن، وەکو حەوتەم هۆکاری مردن و هۆکارێكی سەرەکی بێ توانابوونیش دادەندرێت.