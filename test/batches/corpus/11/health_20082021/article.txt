له به‌كارهێنانی ڤاكسیندا، چین به به‌كارهێنانی زیاتر له یه‌ك ملیار و ٩٠٠ ملیۆن قورچک له پلەی یه‌كه‌مدا دێت و دوای ئه‌ویش، هیندستان به به‌كارهێنانی زیاتر له ٥٦٢ ملیۆن و ١٥٠ هه‌زار دۆز له پلەی دووه‌م و ئه‌مریكایش به به‌كارهێنانی زیاتر له ٣٥٨ ملیۆن و ٦٠٠ هه‌زار له پلەی سێیه‌مدا دێت؛ هه‌روه‌ها بەرازیل به به‌كارهێنانی زیاتر له ١٦٨ ملیۆن و ١٦٠ هه‌زار و ژاپۆن - یش به به‌كارهێنانی زیاتر له ١١٤ ملیۆن و ٦٦٠ هه‌زار قورچک له پلەی چواره‌م و پێنجه‌مدا دێن.  به‌پێی داتاكانی وه‌زاره‌تی ته‌ندروستیی توركیا، تاوەکو ئێستا زیاتر له ٨٦ ملیۆن و ٧٦٦ هه‌زار قورچک ڤاکسینی کۆرۆنا به‌كارهێندراون، به‌مه‌ش لەنێو وڵاتانی جیهاندا، ریزبه‌ندیی هه‌شته‌می گرتووه له به‌كارهێنانی ڤاكسینی كۆرۆنادا.  به‌پێی ئه‌و داتایانه‌ی کە ماڵپه‌ڕی Worldometers كۆیكردوونه‌ته‌وه، تاوەکو ئێستا زیاتر له ٢١٠ ملیۆن و ٢١٢ هه‌زار تووشبووی كۆرۆنا لە جیهاندا تۆماركراون و زیاتر له چوار ملیۆن و ٤٠٧ هه‌زار تووشبووش گیانیان له‌ده‌ستداوه.