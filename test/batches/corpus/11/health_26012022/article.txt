مەسعود مەردانی، ئەندامێکی ناوەندی بەرەنگاربوونەوەی کۆرۆنا لە ئێران بە میدیای ئێرانی راگەیاند، ژمارەی راستەقینەی تووشبووان زیاترە لەو ژمارەی تۆمار کراوە، چونکە زۆربەیان نیشانەی وەکو هەڵامەتیان هەیە و تێستی کۆرۆنایان بۆ ناکرێت. دەشڵێت، ٨ % ی خەڵکی سەرووی ١٢ ساڵی ئێران تاوەکو ئێستا پێکوتەیان وەرنەگرتووە و ئەوانی دوو قورچکیان وەرگرتووە، دەبێ قورچکی سێیەم وەربگرن تاوەکو زیانەکانی کەمتر بکەنەوە.  لە ئێران تاوەکو ئێستا گیانلەدەستدانی ١٠ کەس بەهۆی تووشبوون بە کۆرۆنای گۆڕاوی ئۆمیکرۆن تۆمارکراوە.  ئەمڕۆ دوایین نەخشەی رەنگی شارەکان بەپێی رێژەی بڵاوبوونەوەی کۆرۆنا لە ئێران بڵاوکرایەوە و بەپێی ئەو نەخشەیە شاری ئەردەکانی یەزد لە دۆخی سوور، هەشت شار لە دۆخی پرتەقاڵی و ١١٤ شاریش لە دۆخی زەرددان.   لەو شارانەی لە دۆخی زەرددان، ١٣ شار لە رۆژهەڵاتی کوردستانن. لە پارێزگای ئیلام هەشت شار، لە کرماشان شارەکانی پاوە، سەحنە و کەنگاوەر و هەروەها شارەکانی ورمێ و خوڕەمئاوا لە دۆخی شین هاتوونەتەدەر و کەوتوونەتە دۆخی زەرد.