وەزارەتی تەندروستیی هەرێمی کوردستان لە راگەیێندراوی ژمارە ٧٢٥ی تایبەت بە کۆڤید ١٩ کە رۆژی یەکشەممە ٢٠ی شوباتی ٢٠٢٢ بڵاویکردووەتەوە، ئاماژەی بەوە کردووە، لە ٢٤ کاژێری رابردوودا پێنج هەزار و ٤٣ پشکنینی تایبەت بە ڤایرۆسی کۆرۆنا کراون، ئەنجامی پشکنینی ٤٨١ کەس پۆزەتیڤ بوون، زۆرترین تووشبوو لە هەولێر و کەمترینیش لە هەڵەبجە بووە.  دوو تووشبووی کۆرۆنا لە ٢٤ کاژێری رابردوودا گیانیان لەدەستداوە، یەکێکیان لە سلێمانی و ئەوی دیکەشیان لە دهۆک بووە؛ لە هەولێر و هەڵەبجەش گیانلەدەستدان بەهۆی کۆرۆناوە تۆمارنەکراوە.  ٨٥٥ تووشبووی پێشووی ڤایرۆسەکەش چاکبوونەتەوە، زۆرترینیان لە هەولێر و کەمترینیان لە هەڵەبجە بوون.  تاوەکو ئێستا لە هەرێمی کوردستان سێ ملیۆن و ٩٥٣ هەزار و ٦٦٦ پشکنینی تایبەت بە ڤایرۆسی کۆرۆنا کراون، ئەنجامی ٤٢٧ هەزار و ٣٧٢ پشکنین پۆزەتیڤ بوون، ٤٠٧ هەزار و ٨١٥ تووشبوو چاکبوونەتەوە و حەوت هەزار و ٣٤٣ تووشبووش گیانیان لەدەستداوە، ئێستا ١٢ هەزار و ٢١٤ تووشبوو لەژێر چارەسەردان.