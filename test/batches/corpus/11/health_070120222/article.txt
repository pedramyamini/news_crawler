رۆژی پێنجشەممە، ٠٦ - ٠١ - ٢٠٢٢ لە شاری ئاپارێسیدا لە هەرێمی گۆئییاسی بەرازیل، پیاوێکی تەمەن ٦٨ ساڵان تووشی تەنگە نەفەسی و بەرزبوونەوەی پەستانی خوێن دەبێت و بۆ نەخۆشخانە دەگوازرێتەوە، لەدوای ئەنجامدانی پشکنین دەرکەوتووە تووشی پەتای کۆرۆنا بووە لە جۆری گۆڕاوی ئۆمیکرۆن، لەدوای چەند کاژێرێکی کەم گیانی لەدەستدا.  سەرۆکایەتیی شارەوانیی شاری ئاپارێسیدا رایگەیاند، مردووەکە هەرسێ قورچکی پێکوتەی دژە کۆرۆنای وەرگرتبوو و لە قۆناخەکانی دوای وەرگرتنی ڤاکسینەکاندا رووبەڕووی هیچ کێشەیەکی تەندروستی نەبووەتەوە.  تاوەکو ئێستا زیاتر لە ٢٢ ملیۆن کەس لە بەرازیل تووشی کۆرۆنا بوون، لەو ژمارەیەش زیاتر لە ٦١٩ هەزار کەس مردوون.