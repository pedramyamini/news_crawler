وەزارەتی تەندروستی و ژینگەی عێراق، ئەمڕۆ هەینی، لە راگەیێندراوێکدا رایگەیاند: "ئەمڕۆ ٤ هەزار و ٣٢٠ کەسی دیکە لە عێراق و هەرێمی کوردستان تووشی ڤایرۆسی کۆرۆنا بوون، هاوکات ٤ هەزار و ١٣٠ تووشبووی دیکەی کۆرۆنا چاکبوونەوە، هەروەها ٢٠ تووشبووی دیکەی کۆرۆنا گیانیان لەدەستدا، تاوەکو ئێستا ٦٩١ هەزار و ٧٢٦ کەس لە عێراق و هەرێمی کوردستان پێکوتەی دژە کۆرۆنایان وەرگرتووە".  وەزارەتی تەندروستیی عێراق راشیگەیاند: "ئەمڕۆ لە هەرێمی کوردستان ٥١٤ کەسی دیکە تووشی ڤایرۆسی کۆرۆنا بوون، هاوکات ٦٣٤ تووشبووی دیکەی کۆرۆنا چاکبوونەوە، هەروەها ٥ تووشبووی دیکەی کۆرۆنا گیانیان لەدەستدا".  تاوەکو ئێستا ١ ملیۆن و ٢٤٦ هەزار و ٨٦٠ کەس لە عێراق و هەرێمی کوردستان تووشی کۆرۆنا بوون، ١ ملیۆن و ١٦٤ هەزار و ١٠٣ لەو تووشبووانە چاکبوونەتەوە، واتا ٩٣.٤ % ی تێکڕای تووشبووان، هەروەها ٦٦ هەزار و ٨٩ تووشبووی کۆرۆنا هێشتا چارەسەر وەردەگرن، ٤٣١ لەو تووشبووانە لەژێر چاودێری چڕدان، ١٦ هەزار و ٦٦٨ تووشبووی کۆرۆناش گیانیان لەدەستداوە.