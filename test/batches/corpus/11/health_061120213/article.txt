بەگوێرەی بەدواداچوونی تیمە نێودەوڵەتییەکە کە داتایان لە سەنتەری کۆنتڕۆڵکردن و پێشگیریکردن لە نەخۆشییەکانی ئەمریکا وەرگرتووە دەرکەوتووە تەنانەت دوای چەندین مانگ لە ڤاکسین، ئەو کەسانەی تووشی کۆرۆنا دەبن حاڵەتەکەیان سووکترە.   بەگوێرەی ئەو زانیاریانەی لە توێژینەوەکەدا بەکارهاتوون و هەڵسەنگاندنیان بۆ کراوە، تووشبوون بە کۆرۆنا لەنێوان مانگی دووی ئەمساڵ لە ٨٧ % ـەوە بۆ ٤٨ % لە مانگی دە دابەزیوە.   د. وێسلی سێلف، پرۆفیسۆری یاریدەدەر لە زانکۆی ڤاندەربێڵت کە سەرپەرشتی تیمە توێژەرەکانی کردووە دەڵێت هەرچەندە تووشبوون لەنێو ئەوانە هەبووە کە ڤاکسینیان وەرگرتووە، بەڵام مەترسیی مردن زۆر کەمیکردووە.   پرۆفیسۆرە یاریدەدەرەکە دەشڵێت ئێمە ئێستا زۆر دڵنیاین کە ڤاکسین بۆ هەمووان پێویستە و بۆ هەمووان کاریگەرە تەنانەت ئەگەر وەرگرانی ڤاکسینەکە تووشیش ببن ئەوا دڵنیاییان هەیە کە حاڵەتەکانیان سووک دەبێت.