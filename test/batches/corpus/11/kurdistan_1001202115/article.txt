لە چاکسازیی گەورانی دهۆک کتێبخانەیەکی گەورە بۆ زیندانیەکان کراوەتەوە، رۆژانە چەند کاژێرێک کاتیان پێدەدرێت بۆ خوێندنەوە، ئەوان بەو رێگەیە رادەهێندرێن کە لە زیندان دەرچوون، بە کارەکتەرێکی تازە و ئارام و خوێندەوار بچنەوە نێو جڤاک.  گەنجێک ١٠ ساڵە زیندانیە، ١٥٠ کتێبی خوێندووەتەوە، ٢ پەرتووکیشی بە چاپ گەیاندوون، پێش ئەوەی بچیتە زیندانیی چاکسازی هیچ مەیلی نەبووە لەگەڵ خوێندنەوە، دەڵێ یەکەم شت سەرنجی راکێشام قسەی زانایەک بوو کە دەڵێ "هەنگاویک بەرەو رووناکی". ئەو دەڵێت، زانیم خوێندنەوەیە رێگا رووناکەکەم نیشان دەدات.