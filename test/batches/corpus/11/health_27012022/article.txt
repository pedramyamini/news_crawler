بەپێی راگەیێندراوی وەزارەتی تەندروستیی هەرێمی کوردستان، لە ٢٤ کاژێری رابردوودا حەوت هەزار و ١٦٤ پشکنینی تایبەت بە ڤایرۆسی کۆرۆنا کراون، ئەنجامی پشکنینی هەزار و ٤٦٣ کەس پۆزەتیڤ بوون، زۆرترینیان لە سنووری پارێزگای هەولێر بوون کە ٨٣٦ تووشبوو بوون، لە دهۆک ٣٧١ تووشبوو، لە سلێمانی ٢٥١ تووشبوو و لە هەڵەبجەش پێنج تووشبوو تۆمارکراون.  هەروەها شەش تووشبووی کۆرۆنا لە هەرێمی کوردستان لە ٢٤ کاژێری رابردوودا گیانیان لەدەستداوە، دووانیان لە هەولێر، دووانیان لە سلێمانی و دووانیشیان لە دهۆک بوون، لە هەڵەبجەش هیچ گیانلەدەستدانێک بە کۆرۆنا تۆمارنەکراوە.  وەزارەتی تەندروستی دەڵێت، ٨٢٨ تووشبووی پێشووی ڤایرۆسەکە چاکبوونەتەوە، بەشێوەیەک لە سلێمانی ٣٨٠ تووشبوو، لە هەولێر ٣٠٠ تووشبوو، لە دهۆک ١٤٤ تووشبوو و لە هەڵەبجەش ٤ تووشبووی پێشوو چاکبوونەتەوە.  تاوەکو ئێستا لە سنووری پارێزگاکانی هەرێمی کوردستان سێ ملیۆن و ٨٠٥ هەزار و ٨٢٩ پشکنینی تایبەت بە ڤایرۆسی کۆرۆنا کراون، ئەنجامی پشکنینی ٤٠٣ هەزار و ٤٢٧ پشکنین پۆزەتیڤ بوون، ٣٧٨ هەزار و ٢٥٣ لەو تووشبووانە چاکبوونەتەوە و حەوت هەزار و ٢٠٣ تووشبووش گیانیان لەدەستداوە، ١٧ هەزار و ٩٧١ تووشبووش لەژێر چارەسەری پزیشکیدان.  راگەیێندراوی وەزارەتی تەندروستیی هەرێمی کوردستان  وەزارەتی تەندروستیی عێراقیش رایگەیاندووە، لە سنووری پارێزگاکانی هەرێمی کوردستان لە ٢٤ کاژێری رابردوودا ١٢ هەزار و ٩٢٧ کەس ڤاکسینی کۆرۆنایان وەرگرتووە، لەو ماوەیەشدا لە هەموو عێراق ٣٥ هەزار و ٦١٦ کەس ڤاکسینیان وەرگرتووە، کۆی گشتیش لە هەرێمی کوردستان و عێراق ٤٨ هەزار و ٥٤٣ کەس لەو ماوەیەدا ڤاکسینیان وەرگرتووە.  تاوەکو ئێستاش، بەپێی ئامارەکانی وەزارەتی تەندروستیی عێراق، لە سنووری هەرێمی کوردستان یەک ملیۆن و ١٨٦ هەزار و ٥٨٠ کەس ڤاکسینیان وەرگرتووە، لە هەموو عێراق و هەرێمی کوردستانیش نۆ ملیۆن و ١٩٥ هەزار و ٤٨٣ کەس ڤاکسینیان وەرگرتووە.