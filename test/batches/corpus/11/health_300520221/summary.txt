رێکخراوی تەندروستیی جیهانی دەڵێت ٢٥٧ تووشبووی ئاوڵەی مەیموون لە ٢٣ وڵاتی نوێ تۆمارکراون، ١٢٠ کەسی دیکەش گومانیان لێدەکرێت تووشبووبن. لە وڵاتانی ئەفریقاش کە پێشتر نەخۆشیەکەیان تێدا بڵاوببوویەوە، لە کانوونی یەکەمی ساڵی رابردووەوە تاوەکو کۆتایی مانگی ئایار، هەزار و ٣٦٥ تووشبوو تۆمارکراون و ٦٩ تووشبوو گیانیان لەدەستداوە. بەپێی ئەوەی کە زۆربەی تووشبووانی ئاوڵەی مەیموون پیاوانی هاوڕەگەزخوازن، رێکخراوی تەندروستیی جیهانی دەڵێت نابێت "پەڵەی شەرمەزاری" بخرێتە سەر تووشبووان.