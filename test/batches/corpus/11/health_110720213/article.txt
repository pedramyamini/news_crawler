بەپێی ئاماری وەزارەتی تەندروستی، لە ماوەی ٢٤ کاژێری رابردوودا نۆ هەزار و شەش پشکنینی تایبەت بە ڤایرۆسی کۆرۆنا کراون، ئەنجامی پشکنینی ٨٩٨ کەسیان پۆزەتیڤ بوون، زۆرترینیان لە سنووری پارێزگای سلێمانی بوون، کەمترینیش لە هەڵەبجە.  لەو ٤٤٢ تووشبووەی پێشووش کە چاکبوونەتەوە، زۆرترین لە سنووری پارێزگای سلێمانی بوون و کەمترینیش لە هەڵەبجە.  هەروەها چوار تووشبووی کۆرۆنا لەو ماوەیەدا گیانیان لەدەستداوە کە سیانیان لە سنووری پارێزگای سلێمانین و یەکێکیشیان لە سنووری پارێزگای هەولێر، لە دهۆک و هەڵەبجەش هیچ تووشبوویەکی کۆرۆنا گیانی لەدەستنەداوە.  تاوەکو ئێستا لە هەرێمی کوردستان ١٩٤ هەزار و ٧٠٥ تووشبووی کۆرۆنا دەستنیشانکراون، ١٨٠ هەزار و ٦٧٥ لەو تووشبووانە چاکبوونەتەوە و چوار هەزار و ٥٤٠ تووشبووش گیانیان لەدەستداوە؛ ئێستا نۆ هەزار و ٤٩٠ تووشبوو لەژێر چارەسەردان.