میدیای ئەڵمانی بڵاویکردووەتەوە، لەنێوان ٥ی ئادار تاوەکو ٢٠ی نیسانی ٢٠٢١ نزیکەی ٩٠٠٠ کەس لە سەنتەری شارۆچکەیەک لە  پارێزگای فریزلاند لە باکووری ئەڵمانیا کوتراون. ئەو پەرستارەی ئەو کەسانەی ڤاکسینکردووە لە جیاتی ڤاکسین، ژیناوی پێداون، سەرجەمیان تەمەنیان لەسەرووی ٧٠ ساڵەوە بووە.   پۆلیسی شارۆچکەکە رایگەیاندووە هەر کەسێک لەو ماوەیەدا لەو سەنتەرە ڤاکسینی وەرگرتووە بە قورچكێکی دیکەی ڤاکسینی کۆرۆنا قەرەبوو دەکرێتەوە.  ئەم رووداوە ئاشکرابوو دوای ئەوەی لە مانگی نیسان پزیشکان لەو ناوچەیە پشکنینی دژە تەنیان بۆ ئەوانە کردووە، کە گوایە ڤاکسینی کۆرۆنایان وەرگرتووە، دەرکەوتووە هیچیان دژە تەنیان پەیدا نەکردوە.  تاوەکو ئێستا پاڵنەری پشت ئەم کارە لەلایەن پەرستارەکەوە دیارنییە، پۆلیسی تاوانەکان لاپەڕەیەکی لێکۆڵینەوەی بۆ پەرستارەکە کردووەتەوە.  بەگوێرەی ئامارێکی ئاژانسی رۆیتەرز، ٥٧ % ی دانیشتووانی ئەڵمانیا ڤاکسینی کۆرۆنایان وەرگرتوە.