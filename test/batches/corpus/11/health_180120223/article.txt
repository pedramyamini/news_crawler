بەگوێرەی توێژینەوەیەکی نوێی زانکۆی کۆپنهاگن لە دانیمارک، دەرکەوتووە ئەو پیاوانەی کۆمەڵێك گرفتی هاوژینییان هەیە، جیادەبنەوە و لە پەیوەندییەکی ناجێگیردان، مەترسیی ئەوەیان هەیە تووشی گرفتی تەندروستیی زیاتر ببنەوە، چونکە پرۆسەی هەوکردن لە جەستەیان زیاترە.   لە توێژینەوەکەدا نزیکەی ٥٠٠٠ کەسی تەمەن ٤٨ - ٦٢ ساڵان بۆماوەی ٢٦ ساڵ بەشداربوون و بەدواداچوونیان بۆ کراوە.    پرۆفیسۆر ریکی لەند لە زانکۆی کۆپنهاگن لە دانیمارک لە ئەنجامی توێژینەوەکەدا دەڵێت زۆربوونی هەوکردن لە جەستەی پیاوان هۆکاردەبێت بۆ تێكچوونی دۆخی تەندروستییان، مەترسیی نەخۆشییەکان و تەنانەت مردنیش زیاددەکات.  لەنێو توێژینەوەکە ئەوە روونکراوەتەوە نەک تەنیا گرفتەکانی جیابوونەوە و گرفتەکانی هاوژینەکان، بەڵکو ژیان بە تەنیایش هەمان پاشهاتی تەندروستی دەبێت و هۆکاردەبێت بۆ نەخۆشییە درێژخایەنەکان.