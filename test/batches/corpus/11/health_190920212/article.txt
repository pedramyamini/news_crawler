بەگوێرەی راگەیێندراوەکەی تەندروستیی گەرمیان، ناسنامەی ئەلیکترۆنیی کوتانی کۆرۆنا، بەو کەسانە دەدرێت کە هەردوو ژەمی ڤاکسینی کۆرۆنایان وەرگرتووە.  لە راگەیێندراوەکەدا هاتووە، هاونیشتمانیان دەتوانن لە رۆژی سێشەممە ٢١ی ئەیلوولی ٢٠٢١ بەدواوە، سەردانی ھۆبەی ئایتی بکەن لە دیوانی بەڕێوەبەرایەتیی گشتیی تەندروستیی گەرمیان لەنێو نەخۆشخانەی شەهید شێرەی نەقیب و ناسنامەکە دەربکەن، رۆژانی دەوامکردنیش لە کاژیر ٠٩: ٠٠ بۆ ١٣: ٠٠ کاری هاونیشتمانیان رایی دەکرێت.  ئەو کەسانەی دەیانەوێت ناسنامەکە دەربکەن، دەبێت ئەم مەرجانە جێبەجێ بکەن:  ١. کارتی ئەسڵیی وەرگرتنی ڤاکسینەکەی پێبێت.  ٢. پاسپۆرتی خۆی پێبێت و دەبێت شەش مانگی مابێت بۆ بەسەرچوونی، لەگەڵ کۆپییەکی رەنگاوڕەنگی پاسپۆرتەکە.