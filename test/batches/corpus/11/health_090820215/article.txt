وەزارەتی تەندروستی و ژینگەی عێراق رۆژی دووشەممە ٠٩ - ٠٨ - ٢٠٢١ لە راگەیێندراوی رۆژانەیدا ئاماژەی بەوەشکردووە، ٨ هەزار و ٦٨٧ تووشبووی  کۆرۆنا چاکبوونەتەوە.  سەبارەت بە وەرگرتنی ڤاکسینیش، وەزارەتی تەندروستی عێراق لە راگەیێندراوەکەیدا ئاماژەی بەوەداوە تاوەکو ئێستا ٢ ملیۆن و ٢٠٧ هەزار و ٦٩٩ تووشبوو لە عێراق و هەرێمی کوردستان ڤاکسینیان وەرگرتووە.  لە راگەیێندراوەکەی وەزارەتی تەندروستیی عێراقدا هاتووە، هەر لەو ماوەیەدا "لە هەرێمی کوردستان دوو هەزار و ٥٤٣ تووشبووی دیکەی کۆرۆنا تۆمارکراون، ٧٣٦ تووشبوو چاکبوونەتەوە و ١٩ تووشبووش گیانیان لەدەستداوە".  بەپێی دوایین ئاماری وەزارەتی تەندروستیی عێراق تاوەکو ئێستا ملیۆنێک و ٧٢٢ هەزار و ٣٢٨ کەس لە عێراق و هەرێمی کوردستان تووشی کۆرۆنا بوون؛ ملیۆنێک و ٥٣٧ هەزار و ٧٤٠ لەو تووشبووانە چاکبوونەتەوە، واتە  ٨٩.٣ % ی تێکڕای تووشبووان، هەروەها ١٦٥ هەزار و ٣١٨ تووشبووی کۆرۆنا هێشتا چارەسەر وەردەگرن، ٩٤٠ لەو تووشبووانەش لەژێر چاودێریی چڕدان، ١٩ هەزار و ٢٧٠ تووشبووش گیانیان لەدەستداوە.