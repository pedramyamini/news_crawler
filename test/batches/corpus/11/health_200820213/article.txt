وەزارەتی تەندروستی و ژینگەی عێراق، ئەمڕۆ هەینی ٢٠ - ٨ - ٢٠٢١ لە راگەیێندراوێکدا بڵاویکردەوە: "ئەمڕۆ هەینی ٦ هەزار و ١٢١ کەسی دیکە لە عێراق و هەرێمی کوردستان تووشی ڤایرۆسی کۆرۆنا بوون، هاوکات ٩ هەزار و ٢٢٤ تووشبووی دیکەی کۆرۆنا چاکبوونەوە، هەروەها ٦٧ تووشبووی دیکەی کۆرۆنا گیانیان لەدەستدا. تاوەکو ئێستاش ٢ ملیۆن و ٨٥٧ هەزار و ٦٢ کەس لە عێراق و هەرێمی کوردستان پێکوتەی کۆرۆنایان وەرگرتووە".  سەبارەت بە دۆخی هەرێمی کوردستان، وەزارەتی تەندروستیی عێراق دەڵێت: "ئەمڕۆ هەینی لە هەرێمی کوردستان ١٤٤٩ کەسی دیکە تووشی ڤایرۆسی کۆرۆنا بوون، هاوکات ٢١٦٠ تووشبووی دیکەی کۆرۆنا چاکبوونەتەوە، هەروەها ٢٣ تووشبووی دیکەی کۆرۆنا گیانیان لەدەستدا".  تاوەکو ئێستا ١ ملیۆن و ٨١٥ هەزار و ٤٩٧ کەس لە عێراق و هەرێمی کوردستان تووشی کۆرۆنا بوون، ١ ملیۆن و ٦٤١ هەزار و ٨٧٠ لەو تووشبووانە چاکبوونەتەوە، واتا ٩٠.٤ % ی تێکڕای تووشبووان، هەروەها ١٥٣ هەزار و ٦٠٢ تووشبووی کۆرۆنا هێشتا چارەسەر وەردەگرن، ١٠٣١ لەو تووشبووانە لەژێر چاودێریی چڕدان، ٢٠ هەزار و ٢٥ تووشبووی کۆرۆناش گیانیان لەدەستداوە.