لەم رۆژەدا لە جیهاندا کۆمەڵێك چالاکی جۆراوجۆر هەم بۆ بەرەوپێشچوونی تێگەیشتنی خەڵک و هەمیش بۆ باشترکردنی راهێنان و خزمەتگوزارییەکانی راهێنان و چارەسەری تووشبووانی ئۆتیزم بەڕێوەدەچن.   لە جیهاندا نزیکەی ١ لە ١٠٠ منداڵ وەکو تووشبووی ئۆتیزم دەستنیشاندەکرین، تواناکانیان بەپێی سەختی حاڵەتەکە و راهێنانی منداڵەکە لە کەسێكەوە بۆ کەسێكی دیکە دەگۆڕێت.  زۆربەی تووشبووانی ئۆتیزم لە ساڵانی سەرەتای تەمەن و لەدوای ٣ ساڵان دەستنیشاندەکرێن، بەڵام هەندێك منداڵ بەهۆی دەست نەگەیەشتنیان بە پسپۆڕی بوارەکە دەستنیشانکردنیان دوادەکەوێت.