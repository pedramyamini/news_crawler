چەند وێنەیەکی تازەی وەزیری پێشووی دەرەوەی ئەمریکا لە تۆڕە کۆمەڵایەتییەکاندا بڵاوبوونەتەوە، بە جۆرێک هەندێک کەس نایناسنەوە، ئەویش بەهۆی دابەزاندنی کێشی لەشی.  بەشێکی خەڵکیش پێیانوایە لەگەڵ کەمبوونی کێشی لەشی، رەنگی پێستی دەموچاویشی گۆڕاوە و دەڵێن کە پێشتر رەنگێکی بەرەو سوور و سپی هەبوو، ئێستا بەرەو رەش و ئەسمەر گۆڕدراوە.   پۆمپەیۆ، دیپلۆماتە باڵاکەی ئیدارەی ترەمپ کە ئێستا تەمەنی ٥٨ ساڵە، بە رۆژنامەی نیویۆرک تایمزی ئەمریکی گوتووە بەدرێژایی تەمەنی شەڕی لەگەڵ دابەزاندنی کێشی لەییدا کردووە. بەڵام وەکو خۆی دەڵێت لە ٢١ ـی مانگی حوزەیرانی پارساڵ بڕیاریداوە کێشی دابەزێنێت.  تاوەکو ئێستا پۆمپەیۆ توانیویەتی کێشی لەشی لە ١٣٣ کیلۆگرامەوە بۆ ٩٢ کیلۆگرام دابەزێنێت. پۆمپەیۆ دەڵێت  ژمارەیەک ئامرازی وەرزشکردنی وەکو دەمبڵسی بردوونەتە ماڵەوە و دەستی بە یاری ئاسن کردووە، "زۆریش بە هۆشیارییەوە" خواردنی خواردووە.