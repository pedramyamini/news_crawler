تەندروستیی جیهانی ئاماژە بەوە دەکات، چاوەڕوان دەکرێت لە چەند دەیەی داهاتوودا ئەم ژمارەیە بەرزبێتەوە، ئەوە لە کاتێکدایە دەکرێت هەموو جۆرەکانی شێرپەنجە چارەسەربکرێن و رێگەش لە زیادبوونی بگیرێت.  تەندروستیی جیهانی دەڵێت، ئاوڕدانەوەیەک لە وڵاتانی جیهان روونی دەکاتەوە کە نایەکسانییەکی زۆر هەیە؛ بۆ نموونە، چارەسەری نەخۆشیەکە بە رێژەی نزیکەی ٩٠ % لە وڵاتانی دەوڵەمەندا هەیە، لە کاتێکدا تەنیا نزیکەی ١٥ % ی چارەسەرەکە لە وڵاتانی هەژاردا بەردەستە. هەروەها مانەوەی منداڵانی تووشبوو بە شێرپەنجە بە زیندوویی لە وڵاتانی دەوڵەمەنددا لە سەروو ٨٠ % یە، لە کاتێکدا لە وڵاتانی هەژار و مامناوەند ٣٠ % یە.   ئەو دە وڵاتەی زۆرترین تووشبووی شێرپەنجەیان تێدایە ئەمانەی خوارەوەن؛ ئامارەکە لەسەر بنچینەی هەر ١٠٠ هەزار کەس لە ژمارەی دانیشتوان وەرگیراوە، واتە لە هەر ١٠٠ هەزار کەسێک ئەم ژمارەیە لە تووشبوو هەیە.   ئەوەی کە پەیوەندی بە تووشبوون بە شێرپەنجەوە هەیە بەگوێرەی جۆرەکان، شێرپەنجەی مەمک لە پلەی یەکەم دێت بە رێژەی ١١.٧ % ی کۆی تووشبووان، شێرپەنجەی سییەکان بە رێژەی ١١.٤ % ی تووشبووان لە پلەی دووەم، شێرپەنجەی قۆلۆن ١٠ %، شێرپەنجەی پرۆستات ٧.٣ %، شێرپەنجەی گەدە ٥.٦ %.   ئەوەی کە پەیوەندی بەو شێرپەنجانەوە هەیە کە دەبنە هۆکاری مردن، ئامارەکە بەم جۆرەیە: شێرپەنجەی سییەکان هۆکاری ١٨ % ی مردنە لە کۆی هەموو مردن بە شێرپەنجە؛ شێرپەنجەی قۆلۆن بە رێژەی ٩.٤ %، شێرپەنجەی جگەر ٨.٣ %، شێرپەنجەی گەدە ٧.٧ % و شێرپەنجەی مەمک ٦.٩ %.