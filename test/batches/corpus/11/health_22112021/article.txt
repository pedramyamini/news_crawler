وەزارەتی تەندروستی و ژینگەی عێراق، رۆژی دووشەممە ٢٢ - ١١ - ٢٠٢١ لە راگەیێندراوی رۆژانەیدا رایگەیاند، لە ٢٤ کاژێری رابردوودا ١٨ هەزار و ٢١٥ پشکنینی کۆرۆنا لە عێراق و هەرێمی کوردستان کراون، ئەنجامی پشکنینی ٨٢٩ کەسیان پۆزەتیڤ بووە، ٢١ تووشبووی ڤایرۆسەکەش لەو ماوەیەدا گیانیان لەدەستداوە.  هەر بەپێی راگەیێندراوەکەی وەزارەتی تەندروستیی عێراق، هەزار و ٢٨١ تووشبووی کۆرۆنا چاکبوونەتەوە و تاوەکو ئێستاش حەوت ملیۆن و ٥٥ هەزار و ٢٢٤ تووشبوو لە عێراق و هەرێمی کوردستان ڤاکسینی کۆرۆنایان وەرگرتووە.  لە راگەیێندراوەکەی وەزارەتی تەندروستیی عێراقدا هاتووە، هەر لەو ماوەیەدا لە هەرێمی کوردستان ٤٨٠ تووشبووی دیکەی کۆرۆنا تۆمارکراون، ٥٥٨ تووشبوو چاکبوونەتەوە و ١٥ تووشبووش گیانیان لەدەستداوە.  تاوەکو ئێستا ٢ ملیۆن و ٧٥ هەزار و ٢٤٨ تووشبووی کۆرۆنا لە عێراق و هەرێمی کوردستان تۆمارکراون؛ ٢ ملیۆن و ٣٤ هەزار و ٢٩٦ لەو تووشبووانە چاکبوونەتەوە، واتە ٩٨.٠ % ی تێکڕای تووشبووان، هەروەها ١٧ هەزار و ٢٦٦ تووشبووی کۆرۆنا هێشتا چارەسەر وەردەگرن، هەروەها ٢٣ هەزار و ٦٨٦ تووشبووی کۆرۆناش گیانیان لەدەستداوە.