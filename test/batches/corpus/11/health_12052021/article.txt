بەپێی راگەیێندراوی وەزارەتی تەندروستی و ژینگەی عێراق، کە ئەمڕۆ چوارشەممە بڵاویکردووەتەوە، "پێنج هەزار و ٤١٧ تووشبووی دیکەی پێشووی کۆرۆنا لە عێراق و هەرێمی کوردستان چاکبوونەتەوە، ٢١ تووشبووی دیکەی کۆرۆنا گیانیان لەدەستدا و تاوەکو ئێستا ٤٦٥ هەزار و ٩٩ کەس لە عێراق و هەرێمی کوردستان پێکوتەی دژە کۆرۆنایان وەرگرتووە".  وەزارەتی تەندروستیی عێراق راشیگەیاند "لە هەرێمی کوردستان ٧٥٥ کەسی دیکە تووشی ڤایرۆسی کۆرۆنا بوون، هاوکات ١١٢٣ تووشبووی دیکەی پێشووی کۆرۆنا چاکبوونەتەوە و چوار تووشبووی دیکەی ڤایرۆسەکەش گیانیان لەدەستداوە".  تاوەکو ئێستا یەک ملیۆن و ١٢٧ هەزار و ٥٨٠ کەس لە عێراق و هەرێمی کوردستان تووشی کۆرۆنا بوون، یەک ملیۆن و ٢٣ هەزار و ٥٨٤ لەو تووشبووانە چاکبوونەتەوە، واتە ٩٠ , ٨ % ی تێکڕای تووشبووان، هەروەها ٨٨ هەزار و ١٤١ تووشبووی کۆرۆنا هێشتا چارەسەر وەردەگرن، ٤٨٨ لەو تووشبووانە لەژێر چاودێریی چڕدان، ١٥ هەزار و ٨٥٥ تووشبووی کۆرۆناش گیانیان لەدەستداوە.