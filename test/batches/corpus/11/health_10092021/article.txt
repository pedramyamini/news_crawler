بەپێی راگەیێندراوی رۆژانەی وەزارەتی تەندروستی، لە ٢٤ کاژێری رابردوودا ١١ هەزار و ١٠٤ پشکنینی تایبەت بە ڤایرۆسی کۆرۆنا کراون، ئەنجامی پشکنینی ١٣٨٠ کەسیان پۆزەتیڤ بووە، زۆرترین تووشبوو لە سنووری پارێزگای سلێمانی بووە.  ئەو ٢٢ تووشبووەی گیانیان لەدەستداوە، هەشتیان لە سلێمانی، پێنجیان لە دهۆک، هەشتی دیکەیان لە هەولێر و کەسێکیش لە گەرمیان بووە.  هەروەها ١٨٧٠ تووشبووی پێشووی ڤایرۆسەکەش چاکبوونەتەوە، زۆرترینیان لە سنووری پارێزگای سلێمانی و کەمترینیان لە هەڵەبجە بوون.  تاوەکو ئێستا لە هەرێمی کوردستان دوو ملیۆن و ٩٥٩ هەزار و ٢٢٤ پشکنینی تایبەت بە ڤایرۆسی کۆرۆنا کراون، ئەنجامی پشکنینی ٣٠٨ هەزار و ٧٣٠ کەسیان پۆزەتیڤ بوون، ٢٧١ هەزار و ٩٦٣ تووشبوویان چاکبوونەتەوە و پێنج هەزار و ٥٦٠ تووشبووش گیانیان لەدەستداوە، ٣١ هەزار و ٢٠٧ تووشبووش لەژێر چارەسەردان.