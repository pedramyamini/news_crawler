وەزارەتی تەندروستی و ژینگەی عێراق رۆژی دووشەممە ٠٢ - ٠٨ - ٢٠٢١ لە راگەیێندراوی رۆژانەیدا ئاماژەی بەوەش کردووە، هەشت هەزار و ٧٣٤ تووشبووی دیکەی پێشووی کۆرۆنا چاکبوونەتەوە و تاوەکو ئێستاش ملیۆنێک و ٧٨٩ هەزار و ١٦٦ تووشبوو لە عێراق و هەرێمی کوردستان پێکوتەی دژە کۆرۆنایان وەرگرتووە.  لە راگەیێندراوەکەی وەزارەتی تەندروستیی عێراقدا هاتووە، هەر لەو ماوەیەدا "لە هەرێمی کوردستان سێ و ٣٥٠ تووشبووی دیکەی کۆرۆنا تۆمارکراون، ٧٤١ تووشبووی دیکەی پێشوو چاکبوونەتەوە و ١٣ تووشبووی دیکەش گیانیان لەدەستداوە".  تاوەکو ئێستا ملیۆنێک و ٦٤٨ هەزار و ٧٢٧ تووشبووی کۆرۆنا لە عێراق و هەرێمی کوردستان تۆمارکراون؛ ملیۆنێک و ٤٨٠ هەزار و ٨٢٧ لەو تووشبووانە چاکبوونەتەوە، واتە ٩٩.٨ % ی تێکڕای تووشبووان، هەروەها ١٤٩ هەزار و ٩٨ تووشبووی کۆرۆنا هێشتا چارەسەر وەردەگرن، ٨٦٨ لەو تووشبووانەش لەژێر چاودێریی چڕدان، ١٨ هەزار و ٨٠٢ تووشبووی کۆرۆناش گیانیان لەدەستداوە.