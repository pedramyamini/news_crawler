بێلز پاسکال بلیمەتێکی زانستمەند و ماتماتیکزانێکی سەدەی حەڤدەهەم بوو کە ساڵەکانی کۆتایی ژیانی بۆ بەرگری لە مەسیحیەت تەرخان کرد. هاوکات وتارنووسێکی گەشاوە و گەورە بەتێڕوانینی روونی فەلسەفی و دەروونناسانەی قووڵ بوو. ناودارترین کتێبی، واتە (بیرکردنەوەکان) ی بۆ ئەو ئینسانە دنیایی و لێبڕاوانە نووسی کە بە چاوی گومانەوە لە دینیان دەڕوانی، یان دینیان بە بابەتێکی تاکەکەسی دەزانی.