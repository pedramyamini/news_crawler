وەزارەتی تەندروستی و ژینگەی عێراق، ئەمڕۆ هەینی ١٣ - ٨ - ٢٠٢١ لە راگەیەندراوێکدا بڵاویکردەوە: "ئەمڕۆ ٩ هەزار و ٩٦٧ کەسی دیکە لە عێراق و هەرێمی کوردستان تووشی ڤایرۆسی کۆرۆنا بوون، هاوکات ٩ هەزار و ٨٩٠ تووشبووی دیکەی کۆرۆنا چاکبوونەوە، هەروەها ٧٥ تووشبووی دیکەی کۆرۆنا گیانیان لەدەستدا؛ تاوەکو ئێستاش ٢ ملیۆن و ٤٨٦ هەزار و ١٣٤ کەس لە عێراق و هەرێمی کوردستان پێکوتەی کۆرۆنایان وەرگرتووە".  سەبارەت بە دۆخی هەرێمی کوردستان، وەزارەتی تەندروستیی عێراق دەڵێت: "ئەمڕۆ لە هەرێمی کوردستان ٢ هەزار و ٣٤٨ کەسی دیکە تووشی ڤایرۆسی کۆرۆنا بوون، هاوکات ١٦٨٢ تووشبووی دیکەی کۆرۆنا چاکبوونەوە، هەروەها ٢٠ تووشبووی دیکەی کۆرۆنا گیانیان لەدەستدا".  تاوەکو ئێستا ١ ملیۆن و ٧٦١ هەزار و ١٤٣ کەس لە عێراق و هەرێمی کوردستان تووشی کۆرۆنا بوون؛ ١ ملیۆن و ٥٧٦ هەزار و ٥٩٣ لەو تووشبووانە چاکبوونەتەوە، واتا ٨٩.٥ % ی تووشبووان، هەروەها ١٦٥ هەزار و ٩ تووشبووی کۆرۆنا هێشتا چارەسەر وەردەگرن، ٩٦٠ لەو تووشبووانە لەژێر چاودێریی چڕدان، ١٩ هەزار و ٥٤١ تووشبووی کۆرۆناش گیانیان لەدەستداوە.