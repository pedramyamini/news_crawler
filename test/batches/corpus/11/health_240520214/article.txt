بەپێی ئامارەکانی وەزارەتی تەندروستیی هەرێمی کوردستان، لە ٢٤ کاژێری رابردوودا نۆ هەزار و ٦٩١ پشکنینی تایبەت بە ڤایرۆسی کۆرۆنا کراون، ئەنجامی پشکنینی ٥٩٣ کەسیان پۆزەتیڤ بوون، زۆرترین تووشبوو لە سنووری پارێزگای سلێمانی تۆمارکراون، لە هەڵەبجەش هیچ تووشبوویەک تۆمارنەکراوە.  لە سنووری پارێزگای هەولێر زۆرترین تووشبووی پێشووی کۆرۆنا چاکبوونەتەوە کە ٢٧٣ کەسن، لە هەڵەبجەش کەمترینە کە ١٠ کەس بوون.  جگە لە یەک تووشبوویان کە لە سنووری پارێزگای دهۆک گیانی لەدەستداوە، سەرجەم ئەو تووشبووانەی کۆرۆنا کە لە ٢٤ کاژێری رابردوودا گیانیان لەدەستداوە لە سنووری پارێزگای سلێمانی بوون، واتە لە سنووری پارێزگای سلێمانی ٧ تووشبوو گیانیان لەدەستداوە و لە دهۆک یەک تووشبوو، لە هەولێر و هەڵەبجەش هیچ تووشبوویەک گیانی لەدەستنەداوە.  تاوەکو ئێستا لە هەرێمی کوردستان ١٦٦ هەزار و ٥١ تووشبووی کۆرۆنا تۆمارکراون، ١٥٠ هەزار و ٦٤١ تووشبوویان چاکبوونەتەوە و چوار هەزار و ٢٢٩ تووشبوو گیانیان لەدەستداوە، ١١ هەزار و ١٨١ تووشبووش چارەسەر وەردەگرن.  دەقی راگەیێندراوی وەزارەتی تەندروستیی هەرێمی کوردستان:  ڕاگەیاندراوی (٢٤) کاتژمێری تایبەت بە نەخۆشی ڤایرۆسی کۆڕۆنای نوێ   COVID ١٩ ژمارە (٤٥٣)  ١. پشکنین: (٩٦٩١ پشکنینی نوێ)   ٢. تووشبوو: (٥٩٣ تووشبووی نوێ)  کەڕەنتین هاوڵاتی ٢١٨٧١ (٢١٨٧١ دەرچوو)  پشکنین ١٨١٢٣٠٠ (٦٣١٨٥٤ هەولێر، ٤٢٨٢٨٤ سلێمانی، ٧٣٧٠٥٤ دهۆك، ١٥١٠٨ هەڵەبجە)  تووشبوون ١٦٦٠٥١ (٥٢١٨٣ هەولێر، ٥٢٠٤٥ سلێمانی، ٥٨١٤٤ دهۆك، ٣٦٧٩ هەڵەبجە)  چاکبوون ١٥٠٦٤١ (٤٧٠٢٨ هەولێر، ٤٥٧٢٩ سلێمانی، ٥٤٥٧٤ دهۆك، ٣٣١٠ هەڵەبجە)  لەژێر چارەسەر ١١١٨١ (٤٠٠٢ هەولێر، ٤٣٧٤ سلێمانی، ٢٥٨٣ دهۆك، ٢٢٢ هەڵەبجە)  مردن ٤٢٢٩ (١١٥٣ هەولێر، ١٩٤٢ سلێمانی، ٩٨٧ دهۆك، ١٤٧ هەڵەبجە)  بۆ زانیاری زیاتر سەردانی داشبۆردی حکومەتی هەرێمی کوردستان بکەن لەم لینکە (https:// gov. krd / coronavirus / dashboard /).  وێڕای دەستخۆشی بۆ پزیشکان و کارمەندانی تەندروستی و هەموو تیمەکانی پزیشکی کە لە ئەرکدان، جەخت دەکەینەوە هاووڵاتیان پابەندبن بە ڕێنماییەکانی تەندروستی و دورکەوتنەوە لە شوێنی قەڵەبالغ و دانانی ماسك و وەرگرتنی ڤاکسین، وە لەکاتی پێویستدا پەیوەندی بکەن بە هێڵی گەرمی ژمارە (١٢٢).   وەزارەتی تەندروستی         حکومەتی هەرێمی کوردستان