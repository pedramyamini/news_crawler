بەم پێشکەوتنەی چین، ژمارەی ئەو ڤاکسینانەی لە جیهاندا بە خەڵک دراون، رۆژی هەینی ٢.٥ ملیاری تێپەڕاند، لەو ژمارەیە ٧٤٨ ملیۆن کەس هەردوو قورچکی ڤاکسینیان وەرگرتووە کە دەکاتە ٩.٦ % ی کۆی ژمارەی دانیشتووانی جیهان.  ئەمریکا لە پلەی دووەم دێت لە رووی زۆری ڤاکسینکردنی خەڵکەکەی، ٣١٦ ملیۆن کەس قورچکی یەکەمیان وەرگرتووە و ١٤٨ ملیۆن کەسیش بەتەواوی ڤاکسینکراون، کە دەکاتە ٤٥.٢ % ی خەڵک.  هیندستان ٢٦٦ ملیۆن کەسی ڤاکسینکردووە، کە ٤٨.٨ ملیۆن کەس هەردوو قورچکی ڤاکسینیان وەرگرتووە، بەڵام هێشتا تووشبوون و مردن بە کۆڕۆنا بەرزە. وڵاتەکە نزیکەی ٣٠ ملیۆن تووشبووی هەیە، زیاتر لە ٣٨٧ هەزار کەسیشی بە ڤایرۆسەکە گیانیان لەدەستداوە.   ڤایرۆسی کۆرۆنا لە کۆتاییەکانی ٢٠١٩ لە شاری وهانی چین پەیدابوو، ڤایرۆسەکە تاوەکو ئێستا بە ٢٢٢ وڵات و هەرێم و ناوچەی جیهاندا بڵاوبووەتەوە.   بەپێی ئاماری ماڵپەڕی وۆڵدئۆمیتەر تاوەکو ئێستا ١٧٩,٠٠٥,٥١٣ کەس لە جیهاندا تووشی کۆرۆنا بوون، ٣,٨٧٦,٦٦٧ کەس بە ڤایرۆسەکە گیانیان لەدەستداوە و ١٦٣,٥٢٢,٣٣٣ تووشبووی ڤایرۆسەکەش چاکبوونەتەوە.