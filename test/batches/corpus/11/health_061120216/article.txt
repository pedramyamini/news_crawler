ئەمڕۆ شەممە ٦ - ١١ - ٢٠٢١، دکتۆر فەرهاد ئیسماعیل، بەڕێوەبەری خۆپاراستنی تەندروستیی دهۆک بە تۆڕی میدیایی رووداوی راگەیاند، ٢٣٩ هەزار و ٧٤١ کەس قورچکی یەکەمی ڤاکسینیان وەرگرتووە. هەروەها ١٥٨ هەزار و ٣٩٢ کەس هەردوو قورچکەکەیان وەرگرتووە.  رۆژی ١٩ - ١٠ - ٢٠٢١ سامان بەرزنجی، وەزیری تەندروستیی هەرێمی کوردستان بە تۆڕی میدیایی رووداوی راگەیاند، لە هەرێمی کوردستان سێ ملیۆن و ٢٥٥ هەزار و ٩٨٠ کەس سەروو ١٨ ساڵن، لەو ژمارەیە ٦٢٧ هەزار کەس قورچکی یەکەمیان وەرگرتووە و ٤١٠ هەزار کەس هەردوو قورچکیان وەرگرتووە.  بەپێی نوێترین ئاماری وەزارەتی تەندروستی کە دوێنێ هەینی بڵاوکراوەتەوە، ٣٦٤ هەزار و ٩٠٩ کەس لە هەرێمی کوردستاندا تووشی کۆرۆنابوون، لەنێویاندا شەش هەزار و ٥١٨ کەس گیانیان لەدەستداوە.