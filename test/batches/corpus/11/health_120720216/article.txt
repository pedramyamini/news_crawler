د. ئومێد محەممەد، بەڕێوەبەری گشتیی نەخۆشخانەی شار لە سلێمانی بە تۆڕی میدیایی رووداوی راگەیاند، تووشبوون بە سکچوون لە سلێمانی تادێت زیاتر دەبێت، بەجۆرێک لە مانگی ئایاری رابردوودا ١٥٢ کەس تووشبوون، بەڵام ئەو ژمارەیە لە مانگی حوزەیراندا بۆ ٥٦٤ کەس بەرزبووەتەوە و لە ١٠ رۆژی یەکەمی مانگی تەممووزیشدا ٢١٥ کەس تووشبوون.  بەڕێوەبەری گشتیی نەخۆشخانەی شار ئاماژەی بەوەش کرد، بەرزبوونەوەی پلەی گەرما، خواردنی پیس و نەشۆردراوە، ژەهراویبوون، خواردنی قورس و چەور دیارترین هۆکارەکانی زیادبوونی سکچوونن.  د. ئومێد محەممەد ئەوەشی خستەڕوو، پشکنینی کۆلێرایان بۆ ژمارەیەک هاونیشتمانی کردووە، بەڵام تاوەکو ئێستا هیچ تووشبوونێک بە کۆلێرا تۆمارنەکراوە.