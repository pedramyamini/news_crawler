وەزارەتی تەندروستی و ژینگەی عێراق سێشەممە ٢٠ - ٠٧ - ٢٠٢١ لە راگەیێندراوی رۆژانەیدا ئاماژەی بەوەشکردووە، ٧ هەزار و ٦١٣ تووشبووی دیکەی پێشووی کۆرۆنا چاکبوونەتەوە و تاوەکو ئێستاش ملیۆنێک و ١٨٤ هەزار و ١٤٥ کەس لە عێراق و هەرێمی کوردستان پێکوتەی دژە کۆرۆنایان وەرگرتووە.  لە راگەیێندراوەکەی وەزارەتی تەندروستیی عێراقدا هاتووە، هەر لەو ماوەیەدا "لە هەرێمی کوردستان هەزار و ٣٨٣ تووشبووی دیکەی کۆرۆنا تۆمارکراون و ٧٨٧ تووشبووی دیکەی پێشوو چاکبوونەتەوە و ١٦ تووشبووی دیکەش گیانیان لەدەستداوە".   تاوەکو ئێستا ملیۆنێک و ٥١٠ هەزار و ٥١٧ تووشبووی کۆرۆنا لە عێراق و هەرێمی کوردستان تۆمارکراون؛ ملیۆنێک و ٣٧٢ هەزار و ١٥٨ لەو تووشبووانە چاکبوونەتەوە، واتە ٩٠.٨ % ی تێکڕای تووشبووان، هەروەها ١٢٠ هەزار و ٤٠٨ تووشبووی کۆرۆنا هێشتا چارەسەر وەردەگرن، ٧٢٠ لەو تووشبووانەش لەژێر چاودێریی چڕدان، ١٧ هەزار و ٩٥١ تووشبووی کۆرۆناش گیانیان لەدەستداوە.