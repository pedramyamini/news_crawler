ئەسکەندەر زرار، ئەندامی سەرپەرشتیارانی ماڵی کتێب بە رووداوی گوت: "ماڵی کتێب حەوت کتێبی نووسەر و وەرگێڕانی کورد چاپ و بڵاودەکاتەوە، ئێستا سێ لە کتێبەکان لەژێر چاپدان و چوارەکەی دیکەش چاپکراون و بەمزووانە لە کەرنەڤاڵێکدا بە ئامادەبوونی نووسەران دەناسێنرێن".  ئەسکەندەر زرار ئاماژەی بەوەکرد: "کتێبەکان پێکهاتوون دوو دیوانی شیعر، کتێبێکی چیرۆک+رۆمانێک+کۆمەڵە چیرۆکێک+رەخنەیەکی ئەدەبی و کتێبێکی شیعری کوردی وەرگێڕدراوی زمانی عەرەبی".  ماڵی کتێب لە ساڵی ٢٠١٩ لەلایەن چەند نووسەرێکەوە لە هەولێر دامەزراوە، تاوەکو ئێستا ١٩ کتێبی بۆ نووسەران چاپ و بڵاوکردووەتەوە و لە کەرنەڤاڵی ناساندنی کتێبەکاندا، خەڵاتی رێزلێنانی بە ١٠٠ نووسەر، شاعیر و هونەرمەند بەخشیوە.  لەبارەی چۆنیەتی پاڵپشتیکردنی نووسەرانیش ئەسکەندەر زرار گوتی: "سەرپەرشتیاران و ئەندامانی ماڵەکە مانگانە پارە کۆدەکەینەوە و بەو پارەیە کتێبی نووسەران چاپدەکەین".