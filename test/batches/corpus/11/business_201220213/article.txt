ئەمڕۆ دووشەممە ٢٠ - ١٢ - ٢٠٢١ حکومەتی هەرێمی کوردستان، لە راگەیێندراوێکدا بڵاوی کردەوە، ٤٢٤ دەرچووی کۆلێژەکانی پزیشکیی گشتی بۆ ساڵی خوێندنی ٢٠٢٠ - ٢٠٢١، له‌سه‌ر میلاكی وه‌زاره‌تی ته‌ندروستی و به‌ناونیشانی پزیشكی نیشته‌جێی خولاو داده‌مه‌زرێندرێن.   ئاسۆ حەوێزی، گوتەبێژی وەزارەتی تەندروستی بە تۆڕی میدیایی رووداوی گوت، "دەرچووانی پزیشکیی گشتی بۆ ئەو دوو ساڵە دەتوانن لە هەفتەی داهاتووەوە دەست بە راییکردنی مامەڵەکانیان بکەن، هەر کاتێک مامەڵەکانیان تەواو بوو دەستبەکار دەبن. "  ئاسۆ حەوێزی گوتیشی، "دوای دامەزراندنیان، ئەو پزیشکانە لەلایەن بەڕێوەبەرایەتیی تەندروستیی شارەکانەوە بەپێی پێویستی بەسەر نەخۆشخانەکان دابەشدەکرێن و دەوامی ئاسایی خۆیان دەکەن. "  ئەو دەرچووانە وەک لە راگەیێندراوەکەی حکومەتدا هاتووە، بە بڕیاری مەسرور بارزانی، سەرۆکوەزیرانی هەرێمی کوردستان بووە.