ئەمڕۆ شەممە ٢١ - ٠٥ - ٢٠٢٢ رێکخراوی تەندروستیی جیهانی لە راپۆرتێکیدا کە ئەمڕۆ بڵاوکراوەتەوە رایگەیاندووە، تووشبوونی ٨٠ کەسیان لە ١١ وڵاتی جیهان پشتڕاستکردووەتەوە کە تووشی سوورێژەی مەیموون بوون و پشکنین و وردبینیش بۆ ٥٠ کەسی دیکە دەکرێت کە گوماندەکرێ تووشی ئەو نەخۆشییە بووبن.  رێکخراوەکە ئاماژەی بەوەشکردووە، لە چەند وڵاتێک نەخۆشییەکە لەنێو چەند ئاژەڵێکیش بڵاوبووەتەوە، کە بەشێوەیەک دەبێتە هۆی بڵاوبوونەوەی زیاتری نەخۆشییەکە بەهۆی بوونی ئەو ئاژەڵانە لەنێو خەڵکدا.  بەرپرسێکی تەندروستیی ئەوروپا هۆشداری دەدات کە لە مانگەکانی داهاتوودا بڵاوبووەنەوەی ئەو نەخۆشییە زیاتر دەبێت بەتایبەتیش لە وڵاتانی ئەوروپا.