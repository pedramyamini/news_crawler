تاوەکو ئێستا ئەمریکا بە فەرمی گیانلەدەستدانی زیاتر لە ٥٨١ هەزار کەسی بە کۆرۆنا راگەیاندووە، بەڵام لە توێژینەوەیەکی زانکۆی واشنتن تایبەت بە قوربانییانی کۆڤید - ١٩ دا ئەو ژمارەیەی بە سەرووی ٩٠٠ هەزار کەس راگەیاندووە.  فاوچی لەو بارەیەوە دەڵێت، راستییەکەی ئەو ژمارەیە کەمێك زیاترە لەوەی کە من پێشبینیم دەکرد، بەڵام بە دڵنیاییەوە ژمارەی فەرمی راگەیێندراوی ئەمریکا راست نییە و زیاترە لەوەی کە بە راستی هەیە.  تاوەکو ئێستا ژمارەی تووشبووانی کۆرۆنا لە ئەمریکا لەسەرووی ٣٣ ملیۆن و ٤٧٠ هەزار کەسە، لەنێوانیاندا زیاتر لە ٥٨١ هەزار کەس گیانیان لەدەستداوە و نزیکەی ٢٧ ملیۆن کەسیش چاکبوونەتەوە.  بەشێكی ئەمریکییەکان تووشی کۆنیشانەی دڵەڕاوکێی پەیوەست بە کۆرۆنا بوونە  توێژینەوەیەکی ئەمریکی دەریخستووە ڤایرۆسی کۆرۆنا هۆکارێك بووە بۆ زیادبوونی دڵەڕاوکێ و دروستبوونی کۆنیشانەیەکی دەروونی بەهۆی پەتای کۆرۆنا.   بەگوێرەی توێژینەوە نوێیەکە کە داتاکانی لە سەنتەری کۆنتڕۆڵکردن و پێشگیریکردن لە نەخۆشییەکانی ئەمریکا وەرگیراون، بەشێكی خەڵکی بەهۆی کۆرۆناوە تووشی جۆرێك لە کۆنیشانەی دەروونی بوون، خەمۆکی، دڵەڕاوکێ و زەبری دەروونی دوای رووداوەکان لێیان دەرکەوتووە.   ماوەی زیاتر لە ساڵێكە ڤایرۆسی کۆرۆنا بڵاوبووەتەوە، کەرەنتین، ترس لە کۆرۆنا، بڵاوبوونەوەی وڵات بە وڵاتی ڤایرۆسەکە و مردن و تووشبوونی زیاتر لە ١٥٠ ملیۆن کەس، هۆکار بۆ بۆ دروستبوونی دڵەڕاوکێ، بەڵام تاوەکو ئێستا پەتایەکە کۆنتڕۆڵ نەبووە و هەندێك کەس سەرباری شلکردنەوەی رێکارەکان، تاوەکو ئێستا ترسیان لە ئاساییکردنەوەی ژیان هەیە.   بەپێی بەدواداچوونێكی سەنتەری کۆنتڕۆڵکردن و پێشگیریکردن لە نەخۆشییەکان لە ئەمریکا تاوەکو ئێستا کۆمەڵێك کەس تووشی دڵەڕاوکێ، خەمۆکی و زەبری دەروونی دوای رووداوەکان بوون.   لە ئامارەکانیشدا هاتووە نزیکەی ٤٠ % ی ئەمریکییەکان بە جۆرێك هەستیان بە کۆنیشانەی دەروونی وەکو خەمۆکی، زەبری دەروونی دوای رووداوەکان، بەکارهێنانی دەرمانی زیاد لەپێویست و تەنانەت بیرۆکەی خۆکوشتن کردووە.