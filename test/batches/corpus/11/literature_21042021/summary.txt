سوێد یەکێکە لەو وڵاتە دەگمەنانەی جیهان کە زۆرترین خزمەتی بە فەرهەنگ و ئەدەبیاتی کوردی کردووە، بەتایبەتی لە ساڵانی حەفتا و هەشتاکاندا ژمارەیەکی بەرچاو کتێب بە سۆرانی و کورمانجی لەو وڵاتەدا چاپ و بڵاوکراونەتەوە، هەروەها چەندین گۆڤار و رۆژنامە بە زمانی کوردی لە سوێد دەرچوون و چەند گۆڤارێکیش بە زمانی سوێدی بڵاوکرانەوە کە تەنیا لەسەر پرسی کورد و فەرهەنگی کوردی نووسینیان بڵاودەکردەوە، وەکو میناک، مامۆستای کورد، سەردەمی نوێ، هەڵەبجە، کوردستان ئێکسپرێس، بەربانگ، ئاڤاشین، نودەم، کوردستان (بە سوێدی)، سڤێنسکا - کوردسکا شۆرناڵ، کۆنتراکت و چەندین گۆڤاری دیکە.