بەپێی راگەیێندراوی وەزارەتی تەندروستیی هەرێمی کوردستان، لە ٢٤ کاژێری رابردوودا شەش هەزار و ٣٢٩ پشکنینی تایبەت بە ڤایرۆسی کۆرۆنا کراون، ئەنجامی پشکنینی هەزار و ٣٣٦ کەس پۆزەتیڤ بوون، زۆرترینیان لە سنووری پارێزگای هەولێر بوون کە ٨٨٨ تووشبوو بوون، لە دهۆک ٢٩١ تووشبوو، لە سلێمانی ١٥٤ تووشبوو و لە هەڵەبجەش سێ تووشبوو تۆمارکراون.  هەروەها چوار تووشبووی کۆرۆنا لە هەرێمی کوردستان لە ٢٤ کاژێری رابردوودا گیانیان لەدەستداوە، سەرجەمیان لە سنووری پارێزگای سلێمانی بوون.  وەزارەتی تەندروستی دەڵێت، ٩٥١ تووشبووی پێشووی ڤایرۆسەکە چاکبوونەتەوە، بەشێوەیەک لە سلێمانی ٣٩٣ تووشبوو، لە هەولێر ٣٨٩ تووشبوو، لە دهۆک ١٦٥ تووشبوو و لە هەڵەبجەش ٤ تووشبووی پێشوو چاکبوونەتەوە.  تاوەکو ئێستا لە سنووری پارێزگاکانی هەرێمی کوردستان سێ ملیۆن و ٧٩٨ هەزار و ٦٦٥ پشکنینی تایبەت بە ڤایرۆسی کۆرۆنا کراون، ئەنجامی پشکنینی ٤٠١ هەزار و ٩٦٤ پشکنین پۆزەتیڤ بوون، ٣٧٧ هەزار و ٤٢٥ لەو تووشبووانە چاکبوونەتەوە و حەوت هەزار و ١٩٧ تووشبووش گیانیان لەدەستداوە، ١٧ هەزار و ٣٤٢ تووشبووش لەژێر چارەسەری پزیشکیدان.  دەقی راگەیێندراوی وەزارەتی تەندروستیی هەرێمی کوردستان  [ وەزارەتی تەندروستیی عێراقیش رایگەیاندووە، لە سنووری پارێزگاکانی هەرێمی کوردستان لە ٢٤ کاژێری رابردوودا ١٥ هەزار و ٥١٢ کەس ڤاکسینی کۆرۆنایان وەرگرتووە، لەو ماوەیەشدا لە هەموو عێراق ٣٨ هەزار و ٧٨ کەس ڤاکسینیان وەرگرتووە، کۆی گشتیش لە هەرێمی کوردستان و عێراق ٥٣ هەزار و ٥٩٠ کەس لەو ماوەیەدا ڤاکسینیان وەرگرتووە.  تاوەکو ئێستاش، بەپێی ئامارەکانی وەزارەتی تەندروستیی عێراق، لە سنووری هەرێمی کوردستان یەک ملیۆن و ١٧٣ هەزار و ٦٥٣ کەس ڤاکسینیان وەرگرتووە، لە هەموو عێراق و هەرێمی کوردستانیش نۆ ملیۆن و ١٦٧ هەزار و ١١٣ کەس ڤاکسینیان وەرگرتووە.