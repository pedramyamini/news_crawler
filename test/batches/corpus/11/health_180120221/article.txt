لە توێژینەوەکەدا کە نزیکەی ٦٦٠٠ گەنج بەشداربوون لە ئەمریکاوە، دەرکەوتووە ئەوانەی رۆژانە زیاتر لە سێ کاژێر بە دیار تۆڕە کۆمەڵایەتییەکان ماونەتەوە، مەترسیی تووشبوونیان بە گرفتە دەروونییەکان زیاتر بووە، هاوکات ئەوەیان گوتووە بەپێی کاتی مانەوە بەدیار تۆڕە کۆمەڵایەتییەکانەوە کاریگەرییەکان زیاتر بوون.   د. گۆنێك ستیڤین، پرۆفیسۆری یاریدەدەر لە زانکۆی ئوترێخت لە نەیجیریا دەڵێت، توێژینەوەکەیان کە بە هاوبەشی کۆمەڵێك زانکۆ و پسپۆڕی دیکە ئەنجامدراوە دەریخستووە تۆڕە کۆمەڵایەتییەکان گرفتی دەروونی دروستدەکەن، هەندێكجار وەکو ئالوودەبوونیان لێدێت و کەسەکە ناتوانێت وازیان لێبهێنێت.   پرۆفیسۆرە یاریدەدەرەکە ئەوەشی روونکردووەتەوە کە کاریگەریی تۆڕە کۆمەڵایەتییەکان زۆرجار دوای ساڵێك لە بەکارهێنان دەرکەوتوون، هەندێك کەس وەکو خەمۆکی و هەندێك کەسی دیکەش لە گەنجان وەکو تووشبووی ئۆتیزمیان لێهاتووە یان ئەو کەسانەی زۆر چالاکن بەڵام هۆشیار و وریا نین.   دەشڵێت تۆڕە کۆمەڵایەتییەکان کۆمەڵێك گرفتی دیکەی وەکو کەمخەوی و تێكدانی وەرزش و جووڵەی بۆ بەکارهێنەران دروستکردووە، هەندێك کەس بەهۆیەوە ناخەون، هەندێكیش کە زۆر تۆڕە کۆمەڵایەتییەکانیان بەکارهێناوە لە وەرزش و جووڵە دابڕاون.