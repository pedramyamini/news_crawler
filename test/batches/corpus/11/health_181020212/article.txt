بەپێی راگەیێندراوی رۆژانەی وەزارەتی تەندروستی، لە ٢٤ کاژێری رابردوودا شەش هەزار و ٧٨٧ پشکنینی تایبەت بە ڤایرۆسی کۆرۆنا کراون، ئەنجامی پشکنینی ٧٩٢ کەسیان پۆزەتیڤ بووە، زۆرترین تووشبوو لە سنووری پارێزگای سلێمانی بووە و کەمترینیش لە هەڵەبجە.  ئەو ٢٣ تووشبووەی گیانیان لەدەستداوە، نۆیان لە سنووری پارێزگای هەولێر، هەشتیان لە سنووری پارێزگای دهۆک و شەشی دیکەشیان لە سنووری پارێزگای سلێمانی بوون، لە هەڵەبجەش هیچ تووشبوویەکی کۆرۆنا گیانی لەدەستنەداوە.  هەروەها ١٣٢١ تووشبووی پێشووی ڤایرۆسەکەش چاکبوونەتەوە، زۆرترینیان لە سنووری پارێزگای سلێمانی و کەمترینیان لە هەڵەبجە بوون.  تاوەکو ئێستا لە هەرێمی کوردستان سێ ملیۆن و ٢٦٠ هەزار و ٣٨ پشکنینی تایبەت بە ڤایرۆسی کۆرۆنا کراون، ئەنجامی پشکنینی ٣٥٠ هەزار و ٩٨٧ کەسیان پۆزەتیڤ بوون، ٣٢٦ هەزار و ٤٨٥ تووشبوویان چاکبوونەتەوە و شەش هەزار و ١٥٩ تووشبووش گیانیان لەدەستداوە، ١٨ هەزار و ٣٤٣ تووشبووش لەژێر چارەسەردان.  دەقی راگەیێندراوی وەزارەتی تەندروستی:  ڕاگەیاندراوی (٢٤) کاتژمێری تایبەت بە نەخۆشی ڤایرۆسی کۆڕۆنای نوێ   COVID ١٩ ژمارە (٦٠٠)  ١. پشکنین: (٦٧٨٧ پشکنینی نوێ)  ٢. تووشبوو: (٧٩٢ تووشبووی نوێ)  ٣. چاکبوون: (١٣٢١ چاکبوون)  کەرەنتین هاوڵاتی ٢١٨٧١ (٢١٨٧١ دەرچوو)  پشکنین ٣٢٦٠٠٣٨ (١١٥٣٧٢٤ هەولێر، ٨٠٨٥٦٧ سلێمانی، ١٢٧٤٥٤٥ دهۆك، ٢٣٢٠٢ هەڵەبجە)  تووشبوون ٣٥٠٩٨٧ (١٠٢٠٩١ هەولێر، ١٢٢٥٥٦ سلێمانی، ١١٩٥٦٧ دهۆك، ٦٧٧٣ هەڵەبجە)  چاکبوون ٣٢٦٤٨٥ (٩٣٩٥٦ هەولێر، ١١٢٦٨٦ سلێمانی، ١١٣٦٨١ دهۆك، ٦١٦٢ هەڵەبجە)  لەژێر چارەسەر  ١٨٣٤٣ (٦٣٧٥ هەولێر، ٧٢٢٥ سلێمانی، ٤٣٣٧ دهۆك، ٤٠٦ هەڵەبجە)  مردن ٦١٥٩ (١٧٦٠ هەولێر، ٢٦٤٥ سلێمانی، ١٥٤٩ دهۆك، ٢٠٥ هەڵەبجە)  بۆ زانیاری زیاتر سەردانی داشبۆردی حکومەتی هەرێمی کوردستان بکەن لەم لینکە (https:// gov. krd / coronavirus / dashboard /).  وێڕای دەستخۆشی بۆ پزیشکان و کارمەندانی تەندروستی و هەموو تیمەکانی پزیشکی کە لە ئەرکدان، جەخت دەکەینەوە هاووڵاتیان پابەندبن بە ڕێنماییەکانی تەندروستی و دورکەوتنەوە لە شوێنی قەڵەبالغ و دانانی ماسك و وەرگرتنی ڤاکسین، وە لەکاتی پێویستدا پەیوەندی بکەن بە هێڵی گەرمی ژمارە (١٢٢).