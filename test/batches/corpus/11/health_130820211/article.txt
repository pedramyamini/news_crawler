لە دوێنێ پێنجشەممەوە تاوەکو ئەمڕۆ هەینی ٣٨ تووشبووی کۆرۆنا لە رۆژهەڵاتی کوردستان گیانیان لەدەستداوە و ٣ هەزار و ٨٧٥ کەس تووشی پەتاکە بوون.  لە پارێزگای کرماشان ٦ تووشبوو گیانیان لەدەستدا و ٥٥٧ کەسی دیکە تووشبوون؛ ٥ تووشبووش لە لوڕستان گیانیان لەدەستدا و تووشبوونی هەزار و ١٥٨ کەسیش تۆمارکرا.   لە ئیلامیش گیانلەدەستدانی ٣ کەس و تووشبوونی ٢٩٨ کەس راگەیێندرا؛ ٣ هاونیشتمانی دیکەش لە پارێزگای سنە لە دوێنێوە بە کۆرۆنا گیانیان لەدەستداوە و ٢٩١ کەسی دیکەش تووشبوون.  لە ئێران ئەمڕۆ گیانلەدەستدانی ٥٢٧ کەس و تووشبوونی ٣٩ هەزار و ١١٩ کەسی دیکە بە ڤایرۆسەکە راگەیێندرا. لەو ژمارەیە زیاتر لە ٤ هەزار و ٧٠٠ تووشبووی نوێ پێویستییان بە خەواندن لە نەخۆشخانە هەبووە. ئەمڕۆ ژمارەی تووشبووانی خەوێندراو لە بەشی چاودێری چڕیی نەخۆشخانەکانی ئێران و رۆژهەڵاتی کوردستان بۆ ٧ هەزار و ١٥٤ کەس بەرزبووەوە.