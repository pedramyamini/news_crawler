وەزارەتی تەندروستی و ژینگەی عێراق رۆژی سێشەممە ١٩ - ١٠ - ٢٠٢١ لە راگەیێندراوی رۆژانەیدا ئاماژەی بەوەش کردووە، سێ هەزار و ٢٥٦ تووشبووی دیکەی پێشووی کۆرۆنا چاکبوونەتەوە و تاوەکو ئێستاش پێنج ملیۆن و ٣٣٩ هەزار و ٥٦ تووشبوو لە عێراق و هەرێمی کوردستان پێکوتەی دژە کۆرۆنایان وەرگرتووە.  لە راگەیێندراوەکەی وەزارەتی تەندروستیی عێراقدا هاتووە، هەر لەو ماوەیەدا "لە هەرێمی کوردستان هەزار و ١٥٤ تووشبووی دیکەی کۆرۆنا تۆمارکراون، هەزار و ٤٧٥ تووشبووی دیکەی پێشوو چاکبوونەتەوە و ١٧ تووشبووی دیکەش گیانیان لەدەستداوە".  تاوەکو ئێستا دوو ملیۆن و ٣٨ هەزار و ٨٤٧ تووشبووی کۆرۆنا لە عێراق و هەرێمی کوردستان تۆمارکراون؛ ملیۆنێک و ٩٧٣ هەزار و ٩٦٩ لەو تووشبووانە چاکبوونەتەوە، واتە ٩٦.٨ % ی تێکڕای تووشبووان، هەروەها ٤٢ هەزار و ٦٨ تووشبووی کۆرۆنا هێشتا چارەسەر وەردەگرن، ٢٣٦ لەو تووشبووانەش لەژێر چاودێریی چڕدان، ٢٢ هەزار و ٨١٠ تووشبووی کۆرۆناش گیانیان لەدەستداوە.