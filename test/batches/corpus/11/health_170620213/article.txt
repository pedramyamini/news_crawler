سالم ئەلحمێداوی، گوتەبێژی تەندروستیی پارێزگای نەجەف بەتۆڕی میدیایی رووداوی راگەیاند: "ئەمڕۆ پێنجشەممە پیاوێکی تەمەن ٥٦ ساڵانی دانیشتووی زیقار، لە سەنتەری نەجەف بۆ زانستەکانی دەمار بەهۆی کەڕووی رەشەوە گیانی لەدەستداوە، پیاوەکە جەڵتەی مێشک لێیداوە و هەوکردنیش لە لووت و چاویدا هەبووە".  هەروەها روونیشیکردەوە ئەو نەخۆشە هەڵگری ڤایرۆسی کۆرۆنا نەبووە، بەڵام نەخۆشیی شەکرەی هەبووە، کە یەکێکە لە هۆکارەکانی تووشبوون بە کەڕووی رەش.  سالم ئەلحمێداوی ئاشکراشی کرد دوو رۆژ لەمەوبەر ئافرەتێکی ٥٥ ساڵان، کە پێشتر تووشی کەڕووی رەش بووبوو چاک بووەوە و هێچ کێشەیەکی تەندروستیی نەماوە.  كه‌ڕووی ره‌ش (Mucormycosi) بریتییه له نه‌خۆشییه‌كی كه‌ڕوویی كه‌مبڵاو، هۆكاره‌كه‌ی بۆ گرووپێك له مۆڵده‌كان (Mucormycetes)  ده‌گه‌ڕێته‌وه، به زۆری كارده‌كه‌نه سه‌ر بەشێکی لووت (جیوبه‌كان)، سییه‌كان، پێست و مێشك "ده‌كرێت سپۆره‌كانی ئه‌م كه‌ڕووه هه‌ڵبمژرێت له گه‌ڵای رووه‌ك یان خۆڵ یان په‌ین یان به‌رهه‌مه خۆراكییه تێكچووه‌كانەوە.