تۆفیق کەریم، نووسەر و کەسی نزیکی سوبحی داوودی هەواڵەکەی بۆ تۆڕی میدیایی رووداو پشتڕاستکردەوە و گوتی، ئەمڕۆ یەکشەممە نووسەر و بیرمەند سوبحی داوودی لە شاری هەولێر کۆچی دواییکرد.  سوبحی داوودی یەکێک بووە لە نووسەرە دیارەکانی باشووری کوردستان، ساڵی ١٩٣٣ لە ناوچەی داوودەی سنووری پارێزگای کەرکووک لەدایکبووە. تۆفیق کەریم، نووسەر و کەسی نزیکی سوبحی داوودی هەواڵەکەی بۆ تۆڕی میدیایی رووداو پشتڕاستکردەوە و گوتی، ئەمڕۆ یەکشەممە لە شاری هەولێر کۆچی دواییکردووە.  سوبحی داوودی ساڵی (١٩٥٨) بەشی فیزیای کۆلێژی خانەی مامۆستایانی باڵا (دار المعلمین العالیة)ی تەواوکردووە، هەر ئەو ساڵە لە کەرکووک بە پیشەی مامۆستا دامەزراوە، لە (١٩٥١) پەیوەندی بە ئیخوانەوە کردووە و چەند پۆستێکی جیاوازی لە لقی کەرکووکی ئیخوان وەرگرتووە و دروستکردنی پەیوەندی لەنێوان ئیخوانەکانی کوردستان و دەرەوە لەسەر دەستی ئەو بووە.  لە سەردەستی ناوبراو ساڵی (١٩٦٠) رێکخستنی ئیخوان گەیشتووەتە هەڵەبجە، ساڵی (١٩٧٠) وازی لە ئیخوان هێناوە، لەو ساڵەدا پەیوەندی بە پارتی دیموکراتی کوردستانەوە کردووە، لێپرسراوی پەروەردەی کەرکووک و خانەقین بووە، دوای نسکۆ وازی لە کاری سیاسیی هێناوە و زیاتر بە نووسینەوە سەرقاڵبووە، لەبەر هەڵوێستەکانی حکومەتی پێشووی عێراق ماوەی ١٣ ساڵ دووری خستووەتەوە بۆ شاری کەربەلا. لەدوای راپەڕینەوە چووەتە هەولێر تاوەکو کۆچی دواییکرد.