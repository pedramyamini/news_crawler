فەرمان هیدایەت، نووسەری هەردوو پەرتووکەکەیە و بە رووداوی راگەیاند، "پەرتووکی (نهێنی سایکۆلوژیانی زمانی جەستە و کەسێتی بەهێز) بەرگی دووەم و چاپی حەوتەمی ئەم پەرتووکەیە کە تێدا چەندین زانیاریی نوێ لەبارەی جەستە و زمانی جەستە و ئەندامەکانی جەستە و پەیامە شاراوەکانی مرۆڤ لە هەندێک رەفتار و کرداریدا باسکراوە. "  سەبارەت بە پەرتووکی (رێنواری رەچەڵکی کورد)، ئەو نووسەرە کوردە دەڵێت "لەم پەرتووکەدا زۆرنهێنی مێژووی دێرینی کوردم ئاشکرا کردووە کە تاوەکو ئێستا بە شاراوەیی مابوونەوە لەوانە: نەریت و زمانی ئێسلای کوردی درێژکراوەی سۆمەرییەکان و ئەوان باپیرە گەورەی کوردن، کرواتییەکان چۆن کوردن لێکۆڵینەوەکانیان چین لەسەر ئەو راستییە؟. نەفەرتیتی کچەشازادەی میتانی کورد، چۆن ئایینی خواوەندی ئاموونی گۆڕی و شۆڕشێک و ئایینێکی نوێ رەنگوبۆی زەردەشتی دانا، لەسەر مێژووی شۆڕشەکان و سەرکردە شۆڕشگێڕەکانی کورد زانیاریی مێژووی نوێم ئامادە کردووە".  سەبارەت بە چاپکردنی دوو پەرتووکی جیاواز بەیەکەوە، فەرمان هیدایەت دەڵێت "بەهێزکردنی کەسێتی نەوەی تازەی کورد لەڕێگەی زمانی جەستە و بەهێزکردنی بڕوای مێژوویان بە نەتەوەکەیان لەهەمان کاتدا، کاریگەری گەورەی بەسەر پێگەیاندنی نەوەی کورد هەیە، لەبەرئەوە مەبستی خۆم لە بە چاپگەیاندنی ئەو دوو پەرتووکە پێشکەشکردنی نەوەیەکی نموونەیە بۆ نەتەوەی کورد بەتایبەتی لە کەرکووک. "  فەرمان هیدایەت خەڵکی گوندی باوەیە لە سنووری پارێزگای کەرکووک و بڕوانامەی ماستەری لە دەروونزانی هەیە. زمانەکانی کوردی، ئینگلیزی، عەرەبی و فارسی دەزانێت و لە تەمەنی ١٤ ساڵییەوە دەستیکردووە بە نووسین و خاوەنی زیاتر لە ١٠ پەرتووکی چاپکراوە و چەندین لێکۆڵینەوەی مێژوویی و زانستیی و وێژەیی هەیە.  پەرتووکی سایکۆلۆژیانی زمانی جەستە و کەسایەتی بەهێز