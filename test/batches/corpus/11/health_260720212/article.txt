بەیانی ئەمڕۆ دووشەممە ٢٦ - ٠٧ - ٢٠٢١، دکتۆر سامان بەرزنجی، وەزیری تەندروستیی هەرێمی کوردستان سەردانی نەخۆشخانەی لالاڤی تایبەت بە چارەسەرکردنی تووشبووانی کۆرۆنا لە شاری دهۆک کرد و لەگەڵ بەڕێوەبەری گشتیی تەندروستی پارێزگاکە و بەرپرسانی تەندروستی ئەو شارە کۆبووەوە.   نایف رەمەزان، پەیامنێری رووداو لە دهۆک لەبارەی ئامانجی سەردانەکەی بۆ دهۆک پرسیاری لە دکتۆر سامان بەرزنجی کرد و رایگەیاند: "بەداخەوە دیارە دەرئەنجامی دوێنێی گەڕان و دۆزینەوەی حاڵەتەکان و پشکنینەکان تاوەکو کاژێر ١٢ی شەو دەرئەنجامێکی زۆر خراپی پێداین، ژمارەکە یەکجار زۆرە، کە نزیکەی نیوەی ئەو ژمارەیە لە شاری دهۆکە. "  بە گوتەی سامان بەرزنجی بەهۆی زۆریی ژمارەکان و بڵاوبوونەوەی بەرچاوی کۆرۆنا بە پێویستی زانی "چەند نەخۆشخانەیەکی دیکە بکرێنەوە، بۆ ئەو مەبەستە چەند پلانێکمان هەبووە دەبێت ئەو پلانانە بچنە بواری جێبەجێکردنەوە. ئەویش ئامادەکردنی نەخۆشخانەی ئازادی وەکو پار ساڵ، بۆ ئەوەی ئەگەر ئەو نەخۆشخانەیەی ئێستا کە نزیکەی ١١٠ قەرەوێڵەیە و لەگەڵ نەخۆشخانەی سووتاون کە ماوەی ساڵێکە کراوەتە نەخۆشخانەی کۆرۆنا پڕ بن لە نەخۆش، بە ناچاری نەخۆشخانەی دیکە بەتاڵ بکرێت و ئامادە بکرێت، کردنەوەی ئەو نەخۆشخانەیەش پێویستی بە دابینکردنی ئۆکسجین و ستافی تەندروستی و پزیشک پسپۆر و پزیشکی سڕکەر و ئامێرە پزیشکییەکانی دیکە و دەرمان هەیە. "  وەزیری تەندروستیی هەرێمی کوردستان روو لە هاونیشتمانیانی کوردستان دەکات و دەپرسێت "ئایا زیادکردنی نەخۆشخانە و ئۆکسجین و دەرمان و ژمارەی قەرەوێڵە چارەسەرە؟ نەخێر چونکە مردنی تێدا هەیە، تاوەکو نەخۆشییەکە بڵاوببێتەوە زیاتر بڵاودەبێتەوە، بۆیە دەبێت رێگری لێبکەین".      دکتۆر سامان بەرزنجی بە پێویستیشی زانی رێکارەکان تووند بکرێنەوە ئەگەرنا رەوشەکە زۆر خراپتر دەبێت و گوتی: "ئەمڕۆ دووشەممە کاژێر ١٢: ٠٠ هەموو بەڕێوەبەرایەتییە گشتییەکانی تەندروستی لە هەرێمی کوردستان وەکو ئەنجوومەنی وەزارەت کۆبوونەوەمان بەشێوەی ڤیدیۆ کۆنفرانس هەیە، پێشنیازی هەموو دامودەزگە تەندروستییەکان دەخەینە بەردەم لیژنەی باڵای بەرەنگاربوونەوەی کۆرۆنا، دەبێت رێکارەکان تووندتر بکرێن، ئەگەرنا رەوشەکە زۆر خراپە. "        سەبارەت بە زۆریی ژمارەو رێژەکانیش لە پارێزگای دهۆک، سامان بەرزنجی گوتی: "لە دهۆک لەبەر ئەوەی زۆرترین ژمارەی پشکنین دەکرێت و دەروازەی سنووری لەسەرە، بۆیە زۆرترین ژمارەی پۆزەتیڤ دەردەچێت، هەموو هەرێمی کوردستان و تەنانەت عێراقیش لە رەوشێکی تەندروستی خراپدایە".     دکتۆر سامان بەرزنجی بە پێویستیشی زانی رێکارەکان تووند بکرێنەوە ئەگەرنا رەوشەکە زۆر خراپتر دەبێت و گوتی: "ئەمڕۆ دووشەممە کاژێر ١٢: ٠٠ هەموو بەڕێوەبەرایەتییە گشتییەکانی تەندروستی لە هەرێمی کوردستان وەکو ئەنجوومەنی وەزارەت کۆبوونەوەمان بەشێوەی ڤیدیۆ کۆنفرانس هەیە، پێشنیازی هەموو دامودەزگە تەندروستییەکان دەخەینە بەردەم لیژنەی باڵای بەرەنگاربوونەوەی کۆرۆنا، دەبێت رێکارەکان تووندتر بکرێن، ئەگەرنا رەوشەکە زۆر خراپە. "  سەبارەت بە زۆریی ژمارەو رێژەکانیش لە پارێزگای دهۆک، سامان بەرزنجی گوتی: "لە دهۆک لەبەر ئەوەی زۆرترین ژمارەی پشکنین دەکرێت و دەروازەی سنووری لەسەرە، بۆیە زۆرترین ژمارەی پۆزەتیڤ دەردەچێت، هەموو هەرێمی کوردستان و تەنانەت عێراقیش لە رەوشێکی تەندروستی خراپدایە".  سەبارەت بە پرۆسەی پێدانی ڤاکسین بە هاونیشتمانیش، سامان بەرزنجی دەڵێت: "خۆشبەختانە لەم هەفتەیەدا ٥ هێندەی ژمارەی جاران ڤاکیسنی جۆری فایزەر گەیشتووەتە هەرێمی کوردستان، کە زیاتر لە ٥٦ هەزار ژەمە. پێشتر پلانمان هەبوو کە ژمارەی سەنتەرەکان زیاد بکەین، لە هەرسێ پارێزگاکە ئێستا ژمارەی سەنتەرەکان زیادکراون، بە گشتی ٢٥ سەنتەری دیکە لە قەزاو ناحیەکان زیادکراون. "  سامان بەرزنجی ئاماژەی بەوەشدا "رۆژانی شەممە تەنیا بۆ فەرمانبەران دانراوە، ئەگەر خۆی لە سیستەمی ئەلیکترۆنی تۆمار بکات و ناوی بگەڕێتەوە ناسنامەیەکی فەرمانبەری پێبێت دەتوانێت ڤاکسین وەربگرێت، رۆژانی سێشەممەش تەنیا بۆ مامۆستایان دانراوە. "  وەزیری تەندروستیی هەرێمی کوردستان "دانانی ماسک، دوورکەوتنەوە لە شوێنی قەرەباڵغەکان" بە گرنگترین رێککارە خۆپارێزییەکان دەزانێت و دەشڵێت: "رێژەی ڤاکسین بەرەو زیاتر دەڕوات".  وەزیری تەندروستیی هەرێمی کوردستان لە وەڵامی پرسیارێکی پەیامنێری رووداو رایگەیاندووە، کە تەنیا رۆژی دووشەممە ٢٦ - ٠٧ - ٢٠٢١، هەزار و ٥٠٠ تووشبوو لە دهۆک تۆمارکراون.