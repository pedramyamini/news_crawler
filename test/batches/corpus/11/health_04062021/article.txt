توێژەران لە پەیمانگەی زانستیی ویزمان لە ئیسرائیل لووتەکەیان بە یارمەتی تەکنەلۆژیای سێ رەهەندی دیزاین کردووە، ئامێرێکی هاوشێوەی ئۆکسجینی دەستکردە، سۆندەیەکی باریک و درێژی پێوەیە، لووتەکە بەسەری سۆندەکەوەیە، کە کەسێک یاخود شوفێرێک نزیکدەبێتەوە، لووتەکەکە بەدەست دەگرن و لە کەسەکەی نزیکدەکەنەوە، بۆنی دەکات و بەمجۆرە کۆرۆنا دەناسێتەوە.  نەعووم سوبیل، پرۆفیسۆر و بەڕێوەبەری پرۆژەکە دەڵێت: "ئەو لووتە ئەلکترۆنییە هەر بۆنێک بکات دەستدەکات بە دروستکردنی هێڵکاری. بەمشێوەیە بۆنی کۆرۆنا جیادەکاتەوە. "  ئامێرەکەی نەعووم سوبیل بەرلەوەی بخرێتەگەڕ بەرنامە کراوە، پرۆفیسۆرەکە پێیوایە دەستنیشانکردنی نەخۆشی کلیلی کۆنتڕۆڵکردنی کۆرۆنایە.  لووتە زیرەکەکە کە پێیدەڵێن Pen ٣. وا راهێنردراوە پێکهاتە ئۆرگانییەکانی نێو لووت بناسێتەوە.  لە تاقیکردنەوەیەکدا لەسەر مرۆڤ، ٥٠٣ کەسیان وەرگرتووە، دەرکەوتووە لەنێو ئەو ژمارەیە ٢٧ یان کۆرۆنایان هەبووە، ئەمەش ئەوەی نیشانداوە کە ئەم ئامێرە بە رێژەی ٩٤ % توانای دەستنیشانکردنی کۆرۆنای هەیە.  ئێستا ئامانجی ئەو پەیمانگەیە ئەوەیە بتوانن ئامێرەکەیان بە هەموو شوێنێک بڵاوبێتەوە و لەنێو قەرەباڵخی و کۆڕ و کۆبوونەوەکان بەکاربهێنرێت.