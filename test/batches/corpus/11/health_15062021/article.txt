تێدرۆس ئەدهانۆم، بەڕێوەبەری تەندروستیی جیهانی خۆشحاڵی دەربڕی بە دابەزینی تووشبوون بە ڤایرۆسەکە، بەڵام هۆشداریدا لەوەی لە هەندێک وڵات، بەهۆی فڕێدانی ماسک تووشبوون جارێکی دیکە لە زیادبووندایە.  ئێستا لە جیهاندا ١٧٧ ملیۆن توشبوو هەن، سێ ملیۆن و ٨٢٧ هەزار کەس گیانیان لەدەستداوە، ئەمریکا بە ٣٤ ملیۆن تووشبوو لە پلەی یەکەم دێت، هیندستانیش بە ٢٩ ملیۆن تووشبوو لە پلەی دووەم دێت.  دەقی قسەکانی تێدرۆس ئەدهانۆم، بەڕێوەبەری گشتیی رێکخراوی تەندروستیی جیهانی  "لەسەر ئاستی جیهان، ژمارەی تووشبووی نوێی کۆرۆنا کە تەندروستیی جیهانی تۆماری کردوون، چەند هەفتەیەکە لەسەر یەکدی لە کەمبوونەوەدان کە گەورەترین دابەزینە لەوەتەی کۆرۆنا بڵاوبووەتەوە. تووشبوونی هەفتانەش لەوەتەی مانگی شوبات لە نزمترین ئاستدایە. مردن بەم خێراییە لە کەمبوونەوەدا نییە. ژمارەی مردن کە هەفتەی رابردوو تۆمارکران، هاوشێوەی هەفتەی پێش خۆی بوو. فڕێدانی ماسکیش لەسەر ئاستی جیهان مەترسی زیادبوونی تووشبوون و مردنی لە چەندین وڵات دروستکردووە. "