پلانەکەی سندووقی نەختیی نێودەوڵەتی دوای ئەوە هات لە ئەمریکای لاتین زیاتر لە ملیۆنێک تووشبووی کۆرۆنا گیانیان لەدەستدا؛ ٩٠ % ی مردووەکانیش لە ٥ لە وڵاتانی کیشوەرەکە تۆمارکراون کە ئەوانیش بەرازیل، مەکسیک، کۆلۆمبیا، ئەرجەنتین و پیرۆن.  بەگوێرەی داتاکانی رێکخراوی تەندروستی وڵاتانی ئەمریکای لاتین، لە کۆی زیاتر لە ٦٤٢ ملیۆن دانیشتووانی وڵاتانی ئەمریکای لاتین، تەنیا ٣ % یان ڤاکسینیان وەرگرتووە.  سندووقی نەختیی نێودەوڵەتی ئاشکرایکردووە، ئەگەر پلانەکەی جێبەجێبکرێت ئەوا تاوەکو کۆتایی ئەمساڵ نزیکەی ٤٠ % ی دانیشتووانی زەوی لانیکەم قورچکی یەکەمی ڤاکسینیان پێبدرێت.  تاوەکو ئێستا هەرسێ کۆمپانیای فایزەر، مۆدێرنا و جۆنسن ئاند جۆنسن بەڵێنیانداوە لە دوو ساڵ و نیوی داهاتوودا ٣.٥ ملیار قورچک ڤاکسین بە نرخێکی کەم بە وڵاتانی هەژار و مامناوەند بدەن.  ئۆرسولا ڤۆن دێرلاین، سەرۆکی کۆمیسیۆنی باڵای یەکێتیی ئەوروپا رایگەیاند، یەکێتیی ئەوروپا بەڵێنیداوە ١٠٠ ملیۆن قورچکە ڤاکسین بە وڵاتانی ئەفریقیا بدات، هاوکات گوتیشی، یەکێتیی ئەوروپا پابەندە بە وەبەرهێنانکردن لە ناوەندەکانی بەرهەمهێنانی ڤاکسین لە ئەفریقیا تاوەکو پشتبەستنی ئەو وڵاتانە بە ڤاکسینی هاوردەکراو کەمتر بکاتەوە.