د. هێمن قادر، سەرپەرشتیاری پرۆژەکە دەڵێت، ژمارەیەکی زۆری هاونیشتمانیان ناویان تۆمارکردووە بۆ بەشداربوون لە ماراسۆن و فیستیڤاڵی ژیندروستی، لەدوای ماراسۆنەکەش بەشداربووان پشكنینی گشتییان بۆ دەکرێت.  سەرپەرشتیاری ماراسۆن و فیستیڤاڵی ژیندروستی ئاماژەی بەوەش کرد، بەشداربووان بەبێ بەرامبەر سوودمەند دەبن لە پشكنینی گشتیی تاقیگەیی، پشكنینی گشتیی چاو، پشكنینی گشتیی دەم و ددان، وەرگرتنی ئامێری پشكنینی شەکرە، وەرگرتنی هەویری ددان و پێدانی رێنوێنی و نامیلکەی پزیشكی.  ماراسۆن و فیستیڤاڵی ژیندروستی رۆژی هەینی ٠٣ - ١٢ - ٢٠٢١ لە کاژێر ٠٩: ٠٠ی بەیانی لە پارکی سامی عەبدولڕەحمان دەستپێدەکات، فیستیڤاڵەکە لە کاژێر ١٠: ٠٠ - ١٦: ٠٠ لە دەرگای بەرامبەر هۆتێل دیڤان بەردەوام دەبێت.