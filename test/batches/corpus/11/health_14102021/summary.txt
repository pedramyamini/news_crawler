بەشێکی ئەو هاونیشتمانییانەی ڤاکسینیان لە خۆیان داوە گلەیی ئەوە دەکەن پرۆسەی دروستکردنی کارتی ڤاکسین هێواشە و هەندێک جاریش رۆژی لەدایکبوون لەسەر کارتەکە بە هەڵە نووسراوە کە لە کاتی گەشتدا گرفت بۆ کەسەکە دروست دەکات، چونکە هاوشێوەی ئەوەی سەر پاسپۆرتەکەی نییە. بەڕێوەبەری بەشی ئایتی لە وەزارەتی تەندروستییش دەڵێت: "هەر کارتێکی ڤاکسین هەڵەی تێدا بێت راست دەکرێتەوە. "