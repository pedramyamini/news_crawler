ئەحمەد نوورباڵا، سەرۆکی ناوەندی پسپۆڕیی دەرووندروستیی کۆڤید ١٩ دەڵێت: "لە لێکۆڵینەوەیەکدا کە زستانی ساڵی رابردوو لەسەر ٢٥ هەزار تووشبووی کۆرۆنا کراوە، بەو ئەنجامە گەیشتوون نەخۆشە دەروونییەکان لە سەردەمی کۆرۆنادا لە ئێران زیادیکردووە و ٢٩.٧ % خەڵک تووشی گرفتی دەروونی بوون. ئەوەش لە کاتێکدا بووە کە هێشتا شەپۆلی چوارەم و پێنجەمی کۆرۆنا لەو وڵاتە دەستیپێنەکردووە".   ئەحمەد نوورباڵا دەشڵێت؛ لە کۆی ١٤.٩ % ی ئەوانەی لێکۆڵینەوەیان لەسەر کراوە، ٣٩.٦ % یان تووشی کێشەی دەروونی بوون، ئەوانەی یەکێک لە ئەندامانی خێزانییان بەهۆی کۆرۆناوە لە دەستداوە، ٤٠.٨ % یان تووشی نەخۆشی دەروونی بوون.  بەگوتەی سەرۆکی ناوەندی پسپۆڕی دەرووندروستی؛ لێکۆڵینەوەکانی ئەو ناوەندە باس لەوە دەکەن، کۆڤید ١٩ بووەتە هۆی زیادبوونی نەخۆشییە دەروونییەکان و ئەوانەی کە تووشی کۆرۆنا بوون، یان کەسێکی خێزانەکانییان لەدەستداوە، زیاتر تووشی نەخۆشییە دەروونییەکان بوون.