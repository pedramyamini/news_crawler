تۆفیق کەریم، نووسەر و سەرەپەرشتیاریی پرۆژەکە بە تۆڕی میدیایی رووداوی راگەیاند، کتێبەکە لە ٢٤٤ لاپەڕە و حەوت بەش پێکهاتووە کە لایەنەکانی (بنچینەی سەرەتایی، ژیانی کۆمەڵایەتیی و ئایینی، مێژوویی، کارگێڕی، شوێنەوار، جوگرافیا و کەلەپوور) دەگرێتەوە و دەیان کەسایەتی دیاری سنوورەکە یادەوەرییەکانی خۆیان و باوانیان تێدا گێڕاوەتەوە.  هەر بەشێکی کتێبەکە لەلایەن نووسەرێک یان زیاترەوە نووسراوە و لەسەر ئەرکی وەزارەتی رۆشنبیریی حکومەتی هەرێمی کوردستان چاپکراوە.