د. ئەنتۆنی فاوچی،، گەورە پسپۆڕی ئەمریکا لە بواری نەخۆشییە گوازراوەکان دەڵێت، بەکارهێنانی ئەو چارەسەرانەی کە دژەتەنی دژی ڤایرۆسی کۆرۆنایان تێدایە، دەتوانێت تووشبووەکان لە نەخۆشکەوتنی سەخت بپارێزێت و وایان لێ بکات کە پێویستیان بە نەخۆشخانە نەبێت.   هەروەها ئەو جۆرە چارەسەرە دەکرێت سوودی بۆ ئەو کەسانەش هەبێت کە هێشتا تووشی پەتاکە نەبوون بۆ ئەوەی لە کاتی بەرکەوتنیان لەگەڵ تووشبووەکاندا، نەخۆشییەکەیان بۆ نەگوێزرێتەوە.   لە ئەمریکا سێ جۆر دەرمان هەیە کە دژەتەنەکانی تێدایە و لە لایەن فەرمانگەی خۆراک و دەرمانی ئەمریکاوە مۆڵەتی بەکارهێنانیان پێدراوە.   سێ دەرمانەکە بێ بەرامبەر بە خەڵکی ئەو وڵاتە دەدرێن. بەڵام دکتۆر ئەنتۆنی فاوچی دەڵێت وەکو پێویست بەکارنەهێراون.   لەگەڵ ئەوەشدا، مانگی رابردوو خواست لەسەر ئەو دەرمانانە پێنچ هێندەی جاران زیادی کرد بۆ نزیکەی ١١٠ هەزار قورچک. زۆربەی ئەو دەرمانانە بۆ ئەو ویلایەتانە نێردراون کە رێژەی دابەشکردنی ڤاکسین تێیاندا نزمە.