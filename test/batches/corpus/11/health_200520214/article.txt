دکتۆر بەرزان عەلی، بەڕێوەبەری پەیمانگای دادپزیشكیی سلێمانی سلێمانی بە (تۆڕی  میدیایی رووداو)ی رایگەیاند، تەنیا لە مانگی  نیسانی ٢٠٢١ دا  ٦٦ کەیسی  گیانلەدەستدانی نائاساییان تۆماركردووە کە ٢٤ کەسیان بەهۆی رووداوی هاتووچۆوە  بووە".  ئەو ژمارەی گیان لەدەستدان بە رووداوی هاتووچۆ لە ماوەی مانگێکدا بەلای دکتۆر بازرانەوە جێی سەرسوڕمانە و دەڵێت: "زۆربەی  رووداوەكانیش بەهۆی ماتۆڕسكیلەوە بووە".   بەپێی ئاماری پەیمانگەی دادپزیشکی سلێمانی، لەو ٦٦ کەسەی مانگی رابردوو بەهۆی رووداوەکانەوە گیانیان لە دەستداوە ٣٩ کەسیان لە رەگەزی نێر و ٢٧ یشیان لە رەگەزی مێن.   دکتۆر بەرزان عەلی دەڵێت: "لەدوای رووداوەكانی هاتووچۆ، سووتان بە پلەی  دووەم دێت کە مانگی رابردوو ١٠ كەسیان بەهۆی سووتانەوە گیانیان لەدەستداوە".