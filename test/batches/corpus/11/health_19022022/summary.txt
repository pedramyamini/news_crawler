رێکخراوی پزیشکانی بێسنوور دەرمان و پێداویستیی پزیشکی بۆ وەزارەتی تەندروستیی هەرێمی کوردستان دابین دەکات، یاریدەدەری سەرۆکی شاندی پزیشکانی بێسنوور لە عێراق ئاماژە بەوە دەکات، هاوکارییەکانیان بریتین لە دابینکردنی دەرمان بۆ بەشەکانی نەشتەرگەریی خێرا، نەخۆشییە درێژخایەنەکان و کەلوپەلی دیکەی تەندروستی بۆ پزیشکان و کارمەندانی تەندروستی بەمەبەستی خۆپاراستن لە کۆرۆنا.