ئەمڕۆ هەینی ٠٦ - ٠٨ - ٢٠٢١ وەزارەتی تەندروستی و ژینگەی عێراق لە راگەیێندراوێکدا رایگەیاند: "ئەمڕۆ ١١ هەزار و ٤٣٥ کەسی دیکە لە عێراق و هەرێمی کوردستان تووشی ڤایرۆسی کۆرۆنا بوون، هاوکات ٨ هەزار و ٦٦٧ تووشبووی دیکەی کۆرۆنا چاکبوونەوە، هەروەها ٨٧ تووشبووی دیکەی کۆرۆنا گیانیان لەدەستدا، بەڵام تاوەکو ئێستا ٢ ملیۆن و ١٠٢ هەزار و ٥٥٠ کەس لە عێراق و هەرێمی کوردستان پێکوتەی دژە کۆرۆنایان وەرگرتووە".  ئەمە لە کاتێکدایە؛ وەزارەتی تەندروستیی عێراق، دوێنێ، رایگەیاند: " ١١ هەزار و ٨٧١ کەسی دیکە لە عێراق و هەرێمی کوردستان تووشی ڤایرۆسی کۆرۆنا بوون، هاوکات ٧ هەزار و ٤٦١ تووشبووی دیکەی کۆرۆنا چاکبوونەوە، هەروەها ٦٢ تووشبووی دیکەی کۆرۆنا گیانیان لەدەستدا".  سەبارەت بە دۆخی هەرێمی کوردستان؛ وەزارەتی تەندروستیی عێراق رایگەیاند: "ئەمڕۆ لە هەرێمی کوردستان ٢ هەزار و ٧٥٥ کەسی دیکە تووشی ڤایرۆسی کۆرۆنا بوون، هاوکات ٧٧٧ تووشبووی دیکەی کۆرۆنا چاکبوونەوە، هەروەها ٢٨ تووشبووی دیکەی کۆرۆنا گیانیان لەدەستدا".  تاوەکو ئێستا ١ ملیۆن و ٦٩٦ هەزار و ٣٩٠ کەس لە عێراق و هەرێمی کوردستان تووشی کۆرۆنا بوون، ١ ملیۆن و ٥١٠ هەزار و ٨٨٨ لەو تووشبووانە چاکبوونەتەوە، واتا ٩٠ % ی تێکڕای تووشبووان، هەروەها ١٦٦ هەزار و ٤١٥ تووشبووی کۆرۆنا هێشتا چارەسەر وەردەگرن، ٩٦٨ لەو تووشبووانە لەژێر چاودێریی چڕدان، ١٩ هەزار و ٨٧ تووشبووی کۆرۆناش گیانیان لەدەستداوە.