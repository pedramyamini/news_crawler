بەپێی ئامارەکانی وەزارەتی تەندروستیی هەرێمی کودستان، لە ١ - ٣ - ٢٠٢٠ ـەوە تاوەکو ١٩ - ٤ - ٢٠٢٠ بەگشتی ٣٣٧ کەس تووشی ڤایرۆسی کۆرۆنا بوون، لەو ژمارەیە تەنیا چوار کەسیان گیانیان لە دەستداوە و ٣١٢ تووشبوویش چاکبوونەتەوە و گەڕاونەتەوە نێو خانەوادەکانیان، بەو پێیەش تەنیا ٢٥ تووشبوو لە نەخۆشخانەکاندا لەژێر چاودێریدا ماونەتەوە.  لە ئامارەکەی وەزارەتی تەندروستیدا دەردەکەوێت کە ٩٢.٥٨ % ی تووشبووانی کۆرۆنا لە هەرێمی کودستاندا چاکبوونەتەوە، لە ١ % گیانیان لەدەستداوە و تەنیا لە ٦.٤٢ % ی تووشبووان لە نەخۆشخانەکاندا ماون. هەروەها لە ٥٢ % ی تووشبووانی کۆرۆنا لە رەگەزی مێ و لە ٤٩ % یش لە رەگەزی نێرن.  هەر بەپێی ئامارەکانی وەزارەتی تەندروستیی هەرێمی کوردستان، بۆ هەفتەیەک دەچێت، هیچ حاڵەتێکی تووشبوون بە کۆرۆنا تۆمارنەکراوە.  لەو ٢٥ تووشبووەی ڤایرۆسی کۆرۆنا کە لە نەخۆشخانەکانی هەرێمی کوردستاندا ماون، ١٨ تووشبوویان لە هەولێر، یەک تووشبوو لە سلێمانی و شەش تووشبووشیان لە هەڵەبجەن؛ لە ١٩ی نیسانیش سەرجەم ١٥ تووشبووەکەی پارێزگای دهۆک چاکبوونەتەوە و گەڕاونەتەوە نێو خانەوادەکانیان.  ئاماری تووشبووان و مردووان و چارەسەرکراوان لە هەرێمی کوردستان  تووشبووانی کۆرۆنا بەپێی پارێزگاکان:  ئەوانەی لە نەخۆشخانەن: ١٨ کەس  ئەوانەی لە نەخۆشخانەن: ١ کەس  ئەوانەی لە نەخۆشخانەن: ٦ کەس