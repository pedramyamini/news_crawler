کۆی گشتیی ئەو کەسانەی تاوەکو ئێستا لە دهۆک چاکبووەنەتەوە گەیشتە حەوت کەس.   لە راگەیێندراوێکدا بەڕێوەبەرایەتیی تەندروستیی دهۆک دەڵێت، لە کۆی ١٢ تووشبووی کۆرۆنا حەوت تووشبوو بە تەواوی چاکبوونەتەوە و پێنج تووشبووەکەی دیکەش لەژێر چاودێریی وردی پزیشکدان.  پێشتر بەڕێوەبەرایەتیی گشتیی تەندروستیی دهۆک راگەیاندبوو کە هیچ تووشبوویەکی کۆرۆنا لە دهۆک پێویستی بە ئامێری هەناسەدانی دەستکرد نەبووە و تەندروستییان جێگیرە.   ئێستا کۆی گشتیی تووشبووان لە هەرێمی کوردستان ٢٣٦ کەسە و لەو ژمارەیەش ٨٨ کەس چاکبوونەتەوە و سێ کەسیش گیانیان لەدەستداوە.