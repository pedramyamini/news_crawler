بەپێی ئامارەکانی وۆڵد میتەر، لە سەرەتای بڵاوبوونەوەی ڤایرۆسی کۆرۆنا لە مانگی كانوونی یەكەمی رابردوو لە چین تاوەكو ئێستا، ژمارەی تووشبووانی کۆرۆنا لە سەرتاسەری جیهان ٢٩ ملیۆن و ٤٤٩ هەزار و ٦٣ کەسن.  بەپێی داتا فەرمییەكان لە رۆژی بڵاوبوونەوەی تاوەكو ئێستا ٢٩ ملیۆن و ٦١ هەزارو ٨٣٠ كەس تووشی كۆرۆنا بوونە، لەو ژمارەیەش لانی كەم ١٩ ملیۆن و ٣٣٤ هەزار كەس چاكبوونەتەوە  هانس كلۆگە، بەڕێوەبەری هەرێمیی رێكخراوی تەندروستیی جیهانی لە ئەوروپا پێشبینی دەكات وەرزی پاییز لە قۆناخی پێشوو خراپتربێت، بەهۆی بڵاوبوونەوەی كۆرۆنا لە ئەوروپا، كە پێویستی بە بەرپەرچدانەوەیەكی دیاریكراو هەیە نەك داخستنی تەواو و گوتی "لە تشرینی یەكەم و دووەمی داهاتوو رێژەی گیانلەدەستدا بەرزبێتەوە، لەكاتێكدا رێژەی تووشبوون لە ئەوروپا بەرزدەبێتەوە، بەڵام ژمارەی گیان لەدەستدانی رۆژانە سەقامگیرە".  رێكخراوی تەندروستیی جیهانی هۆكاری بەرزبوونەوەی ژمارەی گیانلەدەستدانی رۆژانە بۆ دووبارە چالاكبوونەوەی پەتاكە لە ئەوروپا دەگەڕێنێتەوە و هانس كلۆگە دەڵێت "ئێمە لە قۆناخێكداین وڵاتان نایانەوێت ئەو جۆرە هەواڵە خراپە ببیستن"، بەڵام لە هەمان كاتدا هەوڵیدا پەیامێكی ئەرێنی ئاراستە بكات و بڵێت پەتاكە دادەكشێ.