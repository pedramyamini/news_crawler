وەزارەتی تەندروستیی هەرێمی کوردستان لە نوێترین راگەیێندراویدا کە ئەمشەو (١٧ - ٠٥ - ٢٠٢٠) بڵاویکردەوە دەڵێت "نۆ تووشبووی دیکەی ڤایرۆسی کۆرۆنای نوێ COVID - ١٩ لە پارێزگای سلێمانی دەستنیشانکران، پێنج پیاو و دوو ئافرەت و کچ و کوڕێکی گەنجن. "  وەزارەتی تەندروستی ئاماژە بەوە دەدات، هەشت تووشبوویان دانیشتووی شاری سلێمانین و تووشبووەکەی دیکەش دانیشتووی ناحیەی بازیانە.  تاوەکو ئێستا ٤١٣ کەس لە هەرێمی کوردستان تووشی کۆرۆنا بوون، لەو ژمارەیە ٣٨٣ کەس چاکبوونەتەوە و پێنج کەسیش گیانیان لەدەستداوە.   هەروەها وەزارەتی تەندروستیی عێراق دەڵێت، تاوەکو ئێستا ٣٤٠٤ هەزار و ٤٠٤ کەس تووشی کۆرۆنا بوون. لەو ژمارەیە دوو هەزار و ٢١٨ کەس چاکبوونەتەوە و ١٢٣ کەسیش گیانیان لەدەستداوە.  دەقی راگەیێندراوەکەی وەزارەتی تەندروستیی هەرێمی کوردستان  لە بەردەوامی پشکنینەکان و گەڕان بەدوای گومانلێکراوان، نۆ تووشبووی دیکەی ڤایرۆسی کۆڕۆنای نوێ COVID - ١٩ لە پارێزگای سلێمانی دەستنیشانکران، پێنج پیاو و دوو ئافرەت و کچ و کوڕێکی گەنجن، یەکێکیان لە گەشتی دەرەوەی وڵات گەڕاوەتەوە و شەش لەوان بەرکەوتووی تووشبووانی رۆژانی پێشوون و دوو تووشبووی دیکەی نوێ نیشانەکانی نەخۆشیەکەیان هەیە.  هەشت تووشبوو دانیشتووی شاری سلێمانین و توشبووەکەی تر دانیشتووی ناحیەی بازیانە.