د. دلۆڤان محەممەد، بەڕێوەبەری تەندروستیی هەولێر رایگەیاند "هاوڵاتیانی خۆشەویستی شاری هەولێر پێتان رادەگەیێنین کە شەش نەخۆشی تووشبوو بە ڤایرۆسی کۆرۆنا COVID - ١٩ دوای وەرگرتنی چارەسەری پزیشکی بەتەواوی چاکبوونەتەوە و باری تەندروستییان تەواو جێگیر بووەتەوە و بڕیاردرا بنێردرێنەوە ماڵەوە".  ژمارەی تووشبووانی کۆرۆنا لە هەرێمی کوردستان ٣٩١ تووشبووە کە لەنێویاندا ٥ مردن هەیە و ٣٥٦ نەخۆش چاکبووەتەوە، ئێستا تەنها ٣٠ نەخۆش لەژێر چاودێری پزیشکی دان.  دەقی راگەیێندراوەکەی تەندروستیی هەولێر  راگەیەندراوێک بۆ هاوڵاتیانی شاری هەولێر  • هاوڵاتیانی خۆشەویستی شاری هەولێر پێتان ڕادەگەیەنین کە (٦) نەخۆشی تووشبوو بە ڤایرۆسی کۆڕۆنا COVID - ١٩ دوای وەرگرتنی چارەسەری پزیشکی بەتەواوی چاکبوونەتەوە و باری تەندروستییان تەواو جێگیر بۆتەوە، وە پشکنینی تایبەتی یەکیان لەدوای یەکی بۆ کرایەوە کە نێگەتیڤ بوو و بڕیاردرا بنێردرێنەوەماڵەوە.  • کۆی گشتی چابووەکان گەیشتە (١٨٤) کەس.  • سوپاسی پابەندبوونتان دەکەین بۆ رێنماییە خۆپارێزییەکان، جێبەجێکردنی رێنماییەکان زامنی زاڵبوونمانە بەسەر ئەم پەتا جیهانییە.  • زۆر سوپاسی ماندووبوونی تەواوی پزیشکان و کارمەندانی تەندروستی و تەواوی هێزەکانی ناوخۆ دەکەین کە پارێزگاری لە تەندروستی هاوڵاتیان دەکەن.   بەڕێوەبەری گشتی تەندروستی هەولێر