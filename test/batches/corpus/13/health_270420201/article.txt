د. دلۆڤان محەممەد، بەڕێوەبەری گشتیی تەندروستیی هەولێر رایگەیاند، "دوو نەخۆشی تووشبوو بە ڤایرۆسی کۆرۆنا دوای وەرگرتنی چارەسەری پزیشکی بەتەواوی چاکبوونەتەوە و باری تەندروستییان تەواو جێگیربووەتەوە".  ژمارەی تووشبووانی کۆرۆنا لە هەرێمی کوردستان ٣٤٧ کەسە، لەو ژمارەیە ٣٢٢ کەس چاکبووەتەوە و چوار کەیسش گیانیان لەدەستداوە.  دەقی راگەیێندراوەکەی تەندروستیی هەولێر  ڕاگەیەندراوێک بۆ هاوڵاتیانی شاری هەولێر  • هاوڵاتیانی خۆشەویستی شاری هەولێر پێتان ڕادەگەیەنین کە (٢) نەخۆشی تووشبوو بە ڤایرۆسی کۆڕۆنا COVID - ١٩ دوای وەرگرتنی چارەسەری پزیشکی بەتەواوی چاکبوونەتەوە و باری تەندروستییان تەواو جێگیر بۆتەوە، وە پشکنینی تایبەتی یەکیان لەدوای یەکی بۆ کرایەوە کە نێگەتیڤ بوو و بڕیاردرا بنێردرێنەوەماڵەوە.  • کۆی گشتی چابووەکان گەیشتە (١٥٩) کەس.  • سوپاسی پابەندبوونتان دەکەین بۆ ڕێنماییە   خۆپارێزییەکان، جێبەجێکردنی ڕێنماییەکان زامنی زاڵبوونمانە بەسەر ئەم پەتا جیهانیە.  • زۆر سوپاسی ماندووبوونی تەواوی پزیشکان و کارمەندانی تەندروستی و تەواوی هێزەکانی ناوخۆ دەکەین کە پارێزگاری لە تەندروستی هاوڵاتیان دەکەن.  بەڕێوەبەری گشتی تەندروستی هەولێر