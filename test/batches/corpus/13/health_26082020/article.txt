دکتۆر جوان مستەفا، هاوسەرۆکی دەستەی تەندروستی لە بەڕێوەبەرایەتیی خۆسەر لە رۆژئاوای کوردستان رایگەیاند، ئەو کەسەی گیانی لەدەستداوە پیاوێکی تەمەن ٥٨ ساڵە و خەڵکی دێرکی رۆژئاوای کوردستانە.  ئەو ٣١ تووشبووەش ٢٠ پیاو و ١١ ئافرەتن بەمشیوەیە، ٧ کەس لە حەسەکە، ١٤ لە قامشلۆ، ٢ لە رمێلان، ٣ لە دێرک، کەسێک لە گرکێلەکێ، ٣ لە تربێسبی و کەسێکیش لە دێرەزوور.  بەپێی دوایین ئامارەکان لە دەستەی تەندروستی لە بەڕێوەبەرایەتیی خۆسەر لە رۆژئاوای کوردستان تاوەکو ئێستا ٤٢٥ کەس تووشی کۆرۆنا بووە و ٢٧ کەس گیانیان لەدەستداوە و ٧٥ کەسیش چاکبوونەتەوە.  لە ئاستی سووریا تاوەکو ئێستا ٢٣٦٥ کەس تووشی کۆرۆنا بوون و لەو ژمارەیەش ٩٥ کەس گیانیان لەدەستداوە. بەپێی ئەم ئامارە ژمارەی تووشبووان و گیان لەدەستدان بەهۆی کۆرۆنا لە سووریا بەراورد بە وڵاتانی دیکەی ناوچەکە زۆر کەمترە.