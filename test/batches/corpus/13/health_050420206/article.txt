بەپێی نوێترین راگەیێندراوی وەزارەتی تەندروستیی هەرێمی کوردستان، "ئەو سێ تووشبووە سێ ئافرەتن تەمەنیان (٢٠)، (٢٤) و (٢٨) ساڵە".  کۆی گشتیی تووشبووان لە هەرێمی کوردستان بۆ ٢٣٦ کەس بەرزبووەوە، ٨٧ کەسیان چاکبوونەتەوە و ٣ کەسیش گیانیان لەدەستداوە.  لە کۆی ئەو ٢٣٦ کەسەی کە لە هەرێمی کوردستان تووشی ڤایرۆسی کۆرۆنا بوون، ١١٥ کەسی لە سلێمانییە. لەو ١١٥ کەسەیش ٦٢ تووشبوویان چاکبوونەتەوە.   دەقی راگەیێندراوەکەی وەزارەتی تەندروستیی هەرێمی کوردستان   لە بەردەوامی پشکنینەکان و گەڕان بەدوای گومانلێکراوان، سێ تووشبووی ڤایرۆسی کۆڕۆنای نوێ COVID - ١٩ لە شاری سلێمانی دەستنیشانکران، کە ٣ ئافرەتن تەمەنەکانی (٢٠) و (٢٤) و (٢٨) ساڵن، هەموویان  بەرکەوتەی تووشبووی پێشوون و دانیشتووی قەزای چەمچەماڵن.