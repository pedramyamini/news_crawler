بەپێی راگەیێندراوێکی وەزارەتی تەندروستیی هەرێمی کوردستان، ئەوانەی گیانیان لەدەستداوە یەکێکیان تەمەنی ٥١ ساڵ و ئەوەی دیکەش ٨٥ ساڵە و دانیشتووی شاری سلێمانین.  وەزارەتی تەندروستی سەرەخۆشی لە کەسوکاری ئەو تووشبووانە دەکات کە گیانیان لەدەستداوە و داوا دەکات هاونیشتمانییان پابەندی رێنماییە تەندروستییەکان بن.   بەپێی دوایین ئامارەکانی وەزارەتی تەندروستیی هەرێمی کوردستان، تاوەکو ئێستا ٩٠٥ کەس تووشی ڤایرۆسی کۆرۆنا بوون. لەو ژمارەیە ٤٤١ کەس چاکبوونەتەوە. ئێستا ٤٤٩ تووشبووی کۆرۆنا ڤایرۆسەکە لە جەستەیاندا چالاکە.   وەزارەتی تەندروستیی دەڵێت، ئێستا ١٦ کەس لە هەرێمی کوردستان بە کۆرۆنا گیانیان لەدەستداوە، ١٣ کەسیان لە سلێمانین و سێ کەسی دیکەش لە هەولێرن.   دەقی راگەیێندراوەکەی وەزارەتی تەندروستیی هەرێمی کوردستان  دوو کەسی دیکەی هەڵگری ڤایرۆسی کۆڕۆنا گیانیان لەدەستدا  دوو پیاوی تووشبووی نەخۆشی ڤایرۆسی کۆڕۆنای نوی COVID ١٩ تەمەن ٥١ و ٨٥ ساڵ دانیشتووی شاری سلێمانی لە نەخۆشخانە گیانیان لەدەستدا.  وێڕای پرسە و سەرەخۆشی لە خانەوادە و کەسوکاری خوالێخۆشبوو هیوادارین هاوڵاتیان پابەندی ڕێنماییەکانی تەندروستی بن.