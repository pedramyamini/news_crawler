پسپۆڕانی پزیشکی لە پەیمانگەی جەلیلی بۆ لێکۆڵینەوەی زانستە زیندەیی، ژینگەیی و کشتوکاڵییەکان بانگەشەی ئەوە دەکەن کە پێکوتەیەکیان دروستکردووە و لەسەر پەلەوەر تاقیانکردووەتەوە و سەرکەوتنی بەدەستهێناوە و دەڵێن، لە ماوەی ٨ بۆ ١٠ هەفتەی داهاتوو بۆ مرۆڤیش بەردەستدەبێت.   ئەم پێکوتەیە پێش چوار ساڵ لەلایەن تیمەکەوە بۆ مەبەستێکی دیکە دروستکرابوو و دەڵێن، دەتوانن چەند گۆڕانکارییەکی کەمی تێدا بکەن و بۆ چارەسەرکردنی کۆرۆناش بەکاریبهێنن.   دەیڤید زیدگۆن، بەڕێوەبەری پەیمانگەکە دەڵێت، ئێستا هەموو جیهان پێویستی بە پێکوتەیەک هەیە بۆ ئەوەی لەم ڤایرۆسە رزگاری بێت، بۆیە تیمەکەیان ٢٤ کاژێر کاردەکەن بۆ ئەوەی پێکوتەکە زووتر ئامادە بکەن.   وەزیری زانست و تەکنەلۆجیای ئیسرائیلیش دەستخۆشی لە تیمەکە دەکات و بە وەزارەتەکەی راگەیاندووە کە هەموو کارئاسانییەک بۆ تیمە پزیشکییەکە بکەن.