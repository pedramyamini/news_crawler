وەزارەتی تەندروستیی هەرێمی کوردستان ئەمڕۆ سێشەممە ٣١ - ٠٣ - ٢٠٢٠ راگەیێندراوێکی سەبارەت بە تووشبوویەکی نوێ لە هەولێر بڵاوکردەوە و دەڵێت "لە بەردەوامی پشکنینەکان و گەڕان بەدوای گومانلێکراوان، یەك تووشبووی ڤایرۆسی کۆرۆنای نوێ COVID - ١٩ لە شاری ھەولێر دەستنیشانکرا، کە ئافرەتێکی تەمەن ٢٢ ساڵە و بەرکەوتووی تووشبووەکەی ناحیەی خەلیفانە".   کۆی گشتیی تووشبووانی ڤایرۆسی کۆرۆنا لە هەرێمی کوردستان بۆ ١٦٢ کەس بەرزبووەوە لەو ژمارەیە ٥٧ کەس چاکبووەتەوە و دوو کەسیش گیانیان لەدەستداوە.  دەقی راگەیێندراوەکەی وەزارەتی تەندروستیی هەرێمی کوردستان   لە بەردەوامی پشکنینەکان و گەڕان بەدوای گومانلێکراوان، یەك تووشبووی ڤایرۆسی کۆڕۆنای نوێ COVID - ١٩ لە شاری ھەولێر دەستنیشانکرا، کە ئافرەتێکی تەمەن ٢٢ ساڵە و بەرکەوتووی تووشبووەکەی ناحیەی خەلیفانە.