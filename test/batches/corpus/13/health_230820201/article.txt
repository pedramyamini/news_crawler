سینۆفارم دەڵێت نابێت نرخی دوو دانە لە ڤاکسینەکەیان لە هیچ بازاڕێکی جیهان لە ١٤٥ دۆلار زیاتربێت.  لیو شینگژین، بەڕێوەبەری کۆمپانیای سینۆفارم بە میدیای وڵاتەکەی راگەیاند: "ڤاکسینەکەیان گران نییە، بەڵام لە هاوتاکانی خۆشی بە نرخترە".  ئەمە لەکاتێکدایە ئەمریکا رایگەیاندووە، ئەگەر هاتوو ڤاکسینەکەی کۆمپانیای مۆدێرنا ئامادەبوو، نرخی لە ٣٧ دۆلار تێناپەڕێت.  کۆمپانیای جۆنسن ئاند جۆنسن دەڵێت بە ١٠ دۆلار ڤاکسین بە حکومەتی ئەمریکا دەفرۆشنەوە.   کۆمپانیای فایزەری ئەمریکیش لە سەرقاڵی دروستکردنی ڤاکسینە دەڵێت ڤاکسینەکەیان بە ٢٠ دۆلار دەفرۆشن.   راگەیاندنی نرخی ڤاکسین لە کاتێکدایە لەوەدایە وڵاتان پەلەیانە لە دەستکەوتنی ڤاکسین، تائێستاش تەنیا چین و رووسیا سەرکەوتنی ڤاکسینیان راگەیاندووە.   دۆناڵد ترەمپ لە توویتەر رەخنەی تووندی لە ئیدارەی خۆراک و دەرمانی وڵاتەکەی گرت، دەڵێت سستن لە کارکردن لەو بوارەوە، سەرۆکی دەزگا حکومییەکە پەیمانیداوە دەستلەکاربکێشێتەوە ئەگەرهاتوو ئەمریکا بەرلە سەلماندنی کاریگەری و سەلامەتی ڤاکسینەکە پەسندکراو بڵاوکرایەوە.