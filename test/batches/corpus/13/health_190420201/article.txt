د. سەباح هەورامی، بەڕێوەبەری گشتیی تەندروستیی سلێمانی بە تۆڕی میدیایی رووداوی راگەیاند، ئەو دوو تووشبووە دوای وەرگرتنی چارەسەری پزیشکی رەوانەی ماڵەوە کرانەوە.   چاکبوونەوەی ئەو دوو کەسە دوای ئەوە دێت کە هەر ئەمڕۆ لە هەولێر حەوت کەس چاکبوونەوە و لە پارێزگای هەڵەبجەش کەسێک.   لە هەرێمی کوردستان تاوەکو ئێستا ٣٣٧ تووشبووی کۆرۆنا تۆمارکراوە و لەو ژمارەیە ٢٧٠ کەس چاکبوونەتەوە و چوار کەسیش گیانیان لەدەستداوە.   بەپێی دوایین راگەیێندراوی وەزارەتی تەندروستیی هەرێمی کوردستان،  شەش هەزار و ٥٤٧ کەس لە کەرەنتین دەرچوون و ئێستا هەزار و ٦٧٣ کەس لە ٣٢ شوێنی جیاواز لە کەرەنتیندان بەمجۆرە:  وەزارەتی تەندروستی ئاماژەی بەوە کردووە، لە ٢٤ کاژێری رابردوودا هەزار و ٢٦٥ پشکنینی ڤایرۆسی کۆرۆنایان لە پارێزگاکان کردووە و هیچ تووشبوویەکی نوێ تۆمارنەکراوە.