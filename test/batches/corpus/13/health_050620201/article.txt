مەبەست لە (كێشڕێكی) هاندانی خەڵكی كوردستانە بۆ هەبوونی لەش و لارێكی تەندروست. قەبارەی جەستە كاریگەرییەكی زۆری هەیە لەسەر خۆش ژیان و تەندروست ژیانی هەموو مرۆڤێك.  لە (كێشڕێكیدا) كەسانێك كە قەبارەی جەستەیان زۆر لە رادەی گونجاوی خۆیان زیاترە دەخەینە نێو پێشبڕكێیەكی وەرزشی تەندروستییەوە، لە ئەنجامیشدا دەتوانن سەركەون لە كەمكردنەوەی كێشەكەیان. ئەوەش بەڵگەی ئەوەیە كە هەموو كەس دەتوانێت بە شێوازێكی تەندروستانە بگاتە ئەو ئامانجە، ئەمەش بە رێکخستنەوەی ستایلی ژیانی بەشداربووان لە لایەنەکانی خەو، خۆراک، وەرزش، لایەنی کۆمەڵایەتی و دەروونی.  لە رۆژانی (٢٥، ٢٦ و ٢٧ - ١ - ٢٠٢٠)پرۆسەی هەڵبژاردنی كەسەكان بەپێی پێوەرە دیاریكراوەكانی بەشداریكردن لە (كێشڕێكی)دا بەڕێوەچوو، رۆژی (١٢ - ١ - ٢٠٢٠) پرۆگرامەكە دەستیپێکرد. )کێشڕێکی) بەسەرپەرشتی دکتۆر ئاراس برادۆستی بەرپرسی دێسکی تەندروستیی تۆڕی میدیایی رووداو ئامادەکراوە. لەلایەن ژالیا سیروانەوە پێشکەشدەکرێت و سامان عەدنانیش دەرهێنەریەتی.  بینەری (كێشڕێكی) دەتوانێت ببێتە خاوەن باوەڕێكی بەهێزتر بۆ خۆش ژیان و تەندروست ژیان.