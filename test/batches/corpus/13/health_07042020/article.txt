وەزارەتی تەندروستیی هەرێمی کوردستان راگەیاند، ئەوانەی تووشبوون پێکهاتوون لە: ئافرەتێك لە گوندی کانی گەلی و دوو ئافرەت و پیاوێك و منداڵێك لە گەڕەکی ٩٤ی باداوە، ھەموویان بەرکەوتەی تووشبووەکانی ھەردوو پرسەی ماتەمینی گەڕەکی کارێزانی شاری ھەولێرن.  تەنیا لە رۆژی دووشەممە ٠٦ - ٠٤ - ٢٠٢٠ لە سنووری پارێزگای هەولێر ٤٤ کەس تووشی ڤایرۆسی کۆرۆنا بوون.   بە تۆمارکردنی ئەم پێنج تووشبووەی ئەمڕۆ ژمارەی تووشبووانی کۆرۆنا لە هەرێمی کوردستان بۆ ٢٨٥ کەس بەرزبووەوە لەو ژمارەیەش ١٠٥ کەس چاکبوونەتەوە و سێ کەسیش گیانیان لەدەستداوە.   دەقی راگەیێندراوەکەی وەزارەتی تەندروستیی هەرێمی کوردستان  لە بەردەوامی پشکنینەکان و گەڕان بەدوای گومانلێکراوان، پێنج تووشبووی ڤایرۆسی کۆڕۆنای نوێ COVID - ١٩ لە شاری ھەولێر دەستنیشانکران، کە ئافرەتێك لە گوندی کانی گەلی و دوو ئافرەت و پیاوێك و منالێك لە گەرەکی ٩٤ی باداوە، ھەموویان بەرکەوتەی تووشبووەکانی ھەردوو  پرسەی ماتەمینی گەرەکی کارێزانی شاری ھەولێرن.