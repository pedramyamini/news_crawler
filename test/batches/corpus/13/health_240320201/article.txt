لە نوێترین راگەیێندراوی وەزارەتی تەندروستیی هەرێمی کوردستان کە ئەمڕۆ (سێشەممە ٢٤ - ٠٣ - ٢٠٢٠) بڵاوکراوەتەوە هاتووە "لە بەردەوامی پشکنینەکان و گەڕان بەدوای گومانلێکراوان، شەش تووشبووی ڤایرۆسی کۆرۆنای نوێ COVID - ١٩ لە شاری هەولێر دەستنیشانکرا کە لە نێویاندا دوو منداڵی تەمەن یەک ساڵی و نۆ ساڵی و سێ ئافرەت و یەک پیاوی تێدایە".  کۆی گشتی تووشبووانی کۆرۆنا لە هەرێمی کوردستان ٩١ کەسن، لەنێویاندا دوو کەس گیانیان لەدەستداوە و ٢٢ کەسیان بەتەواوی چاکبوونەتەوە. وەزارەتی تەندروستی دەڵێت، تووشبووانی دیکە هەموویان لەژێر چاودێری پزیشکیدان.  دەقی راگەیێندراوەکەی وەزارەتی تەندروستیی هەرێمی کوردستان  لە بەردەوامی پشکنینەکان و گەڕان بەدوای گومانلێکراوان، شەش تووشبووی ڤایرۆسی کۆڕۆنای نوێ COVID - ١٩ لە شاری هەولێر دەستنیشانکرا کە لە نێویاندا دوو منداڵی تەمەن یەک ساڵی و نۆ ساڵی و سێ ئافرەت و یەک پیاوی تێدایە.  کۆی گشتی لە هەرێمی کوردستان توشبووان گەیشتە ٩١ حالەت و دوو مردن.