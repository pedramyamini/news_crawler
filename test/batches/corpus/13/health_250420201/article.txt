ئەمڕۆ شەممە ٢٥ - ٤ - ٢٠٢٠، فەرمانگەی تەندروستیی  بەسرە لە بەیاننامەیەکدا ئاماری ٢٤ کاژێری رابردووی ڤایرۆسی کۆرۆنای لە پارێزگاکە بڵاوکردەوە و رایگەیاند، ١٢ تووشبووی  دیکە بە ڤایرۆسی کۆرۆنا لە پارێزگای بەسرە  تۆمارکراون؛ هاوکات ١١ تووشبوو چاکبوونەتەوە. هیچ مردنێک تۆمارکراوە.   فەرمانگەی تەندروستیی بەسرە ئاماژەی بەوەکرد، کۆی گشتی تووشبووان لە پارێزگاکە گەیشتووەتە ٣٠٨ تووشبوو، لەو ژمارەیە ١٥٣ کەس چاکبوونەتەوە، ١٣٨ کەس چارەسەر وەردەگرن و ١٧ تووشبووش مردوون.  بەپێی دوایین ئامارەکانی وەزارەتی تەندروستیی عێراق تاوەکو ئێستا ١٧٠٨ کەس تووشی ڤایرۆسی کۆرۆنا بوون و لەو ژمارەیەش ١٠٢٤ کەس چاکبوونەتەوە و ٨٦ کەسیش گیانیان لەدەستداوە.