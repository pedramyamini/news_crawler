بەپێی دوایین راگەیێندراوی وەزارەتیی تەندروستی و ژینگەی عێراق ئەمڕۆ شەممە (١٤ - ٠٣ - ٢٠٢٠) پێنج کەسی دیکە (سێ کەس لە بەغدا، کەسێک لە زیقار و کەسێکی دیکە لە کەربەلا) تووشی ڤایرۆسی کۆرۆرنا بوون.  وەزارەتی تەندروستیی عێراق ئاماژە بەوەش دەدات، کۆی گشتیی ئەو کەسانەی تاوەکو ئێستا لە عێراق و هەرێمی کوردستان تووشی ڤایرۆسەکە بوون بۆ ١١٠ کەس بەرزبووەتەوە. ٢٦ کەسیان چاکبوونەتەوە و ٩ کەسیش گیانیان لەدەستداوە.