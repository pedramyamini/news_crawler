محەممەد رەزا قەدیر، سەرۆکی زانکۆی پزیشکیی قووم ئەمڕۆ رایگەیاند رایگەیاند: "ئێمە لە چوار رۆژی رابردوو بەرەوڕووی شەپۆلێکی نەخۆشی کۆئەندامی هەناسە بووینەوە کە لە تاقیکردنەوە سەرەتاییەکان بۆ دوو کەس کە گیانیان لەدەستداوە دەرکەوت کۆرۆنایان هەبووە".  بڵاوبوونەوەی ئەو هەواڵە دەنگۆی ئەوەی بڵاوکردووەتەوە کە رێوشوێنی تووندتر لە سنوورەکانی ئێران لەگەڵ هەرێمی کوردستان بگیرێتەوە بەر، بەڵام وەزارەتی تەندروستی حکومەتی هەرێمی کوردستان لە روونکردنەوەیەکدا دەڵێت: "رێکارەکانی خۆپارێزی و پشکنین لە فڕۆکەخانەکان و دەروازە سنوورییەکان هەمان رێکارەکانی رۆژانی پێشووە و هیچ رێکارێک بەتەنها تایبەت نییە بە گەشتیارانی وڵاتی ئێران بەڵکو هەمان رێکارەکان بڕیاردراوی پێشووە بۆ رێگریکردن لەو ڤایرۆسە".  وەزارەتی تەندروستی دەڵێت: "جگە لە وڵاتی چین، کەوا گەشتیارانی گەڕاوە لە شوێنی تایبەت جیادەکرێنەوە بۆ مانەوە بۆ ماوەی ١٤ رۆژ، هیچ گەشتیارێک ڕێگری لێناکرێت".