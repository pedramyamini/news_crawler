ژمارەی تووشبووان لە جیهان ٣٣ ملیۆن و ١٨٢ هەزار و ٥٠٥٠ کەسن کە ٢٤ ملیۆن و ٥٠٧ هەزار و ٢١٩ کەسیان چاکبوونەتەوە.   ١٠ وڵات کە زۆرترین ژمارەی تووشبووی کۆرۆنایان تێدا تۆمارکراوە"   - ئەمریکا: ٧ ملیۆن و ٢٩٥ هەزار و ٧١٨ تووشبوو  - هیندستان: ٦ ملیۆن و ٤١ هەزار و ٦٣٨ تووشبوو  - بەرازیل: ٤ ملیۆن و ٧١٩ هەزار و ٩٩ تووشبوو  - رووسیا: ملیۆنێک و ١٥١ هەزار و ٤٣٨ تووشبوو  - کۆڵۆمبیا: ٨٠٦ هەزار و ٣٨ تووشبوو  - پیرۆ: ٨٠٠ هەزار و ١٤٢ تووشبوو  - ئیسپانیا: ٧٣٥ هەزار و ١٩٨ تووشبوو  - مەکسیک: ٧٢٦ هەزار و ٤٣١ تووشبوو  - ئەرجەنتین: ٧٠٢ هەزار و ٤٨٤ تووشبوو  - ئەفریقای باشوور: ٦٦٩ هەزار و ٤٩٨ تووشبوو  ژمارەی تووشبووانی کۆرۆنا لە چەند وڵاتێکی ئەوروپا سەرلەنوێ بەرزبووەتەوە، کە گەیشتووەتە ئەو رادەیەی بە شەپۆلی دووەمی پەتاکە بناسێنرێت، بەتایبەتیش لە فەرەنسا، ئیسپانیا و بەریتانیا. حکومەتی ئەو وڵاتانە ناچاربوون لە هەندێ شوێن دووبارە قەدەخەی هاتووچۆ رابگەیێنن و بازاڕەکان دابخەن.   لە ئیسپانیاش بەشێک لە خەڵکی خۆپێشاندان دەکەن دژی دووبارە راگەیاندنەوەی قەدەخەی هاتووچۆ. بەڵام تەندروستیی جیهانی هۆشداریی تووند دەدات.  دوێنێ شەممە رێکخراوی تەندروستیی جیهانی هۆشداری دا، ئەگەر وڵاتان پێکەوە کارنەکەن لە رووبەڕووبوونەوەی کۆرۆنادا، ئەوا زیاتر لە دوو ملیۆن کەس بەهۆی ڤایرۆسەکەوە دەمرن. دەشڵێت، "دوور نییە ژمارەکە بگاتە سەرووی دوو ملیۆن کەس، ئەگەر بێت و وڵاتان و خەڵکەکەیان یەکدی نەگرن لە رووبەڕووبوونەوەی کێشەکەدا".   مایکڵ رایان، بەڕێوەبەری بەشی فریاگوزاریی رێکخراوی تەندروستیی جیهانی گوتی "یەک ملیۆن ژمارەیەکی زۆر خراپە و پێویستە لەسەرمان بیری لێبکەینەوە پێش ئەوەی بگەینە ملیۆنێکی دیکە". دەشڵێت، ئەگەر جیهان ئامادەکاریی نەکات، ئەوا ژمارەی مردووانی کۆرۆنا دەگاتە دوو ملیۆن و "دواتریش زیاتر لەوە".