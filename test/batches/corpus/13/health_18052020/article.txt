پارێزگای وان لە راگەیێنراوێکدا ئاماژەی بەوەدا، لە گەڕەکی ئەمین پاشا سەر بە شارۆچکەی ئارتەمێتان، بەهۆی دانانی پرسەیەک ڤایرۆسی کۆرۆنا بڵاوبووەتەوە و لەنێو ئەو کەسانەی بەشداری پرسەکەیان کردووە ئەنجامی پشکنینی ١٢ کەس پۆزەتیڤ بووە.   لەلایەکی دیکەوە پارێزگای سەمسوور رایگەیاند، لە گەڕەکی کارکاپنار ژمارەیەک هاووڵاتی تووشی ڤایرۆسی کۆرۆنا بوون، بەو هۆیەوە باڵەخانەیەک بۆ ماوەی ١٤ رۆژ کەرەنتینکراوە.   لە پارێزگای رووهاش لە شارۆچکەی خەلیلیە، ئەیوبییە و گرێ سۆر ئەنجامی پشکنینی کۆرۆنای ژمارەیەک هاووڵاتی پۆزەتیڤ دەرچووە و بەو هۆیەوە حەوت باڵەخانە و سەمونخانەیەک کەرەنتینکران.   بەگوێرەی ئامارەکانی وەزارەتی تەندروستی، لە تورکیا و باکووری کوردستان ١٤٩ هەزار و ٤٣٥ کەس تووشی ڤایرۆسی کۆرۆنا بوون و لەو ژمارەیەش چوار هەزار و ١٤٠ تووشبوو گیانیان لەدەستداوە. ١٠٩ هەزار و ٩٦٢ تووشبوو چاکبوونەتەوە.