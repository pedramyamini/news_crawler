پزیشکەکە ناوی نەجیب بامەڕنییە و پزیشکی نەشتەرگەری گشتی بوو،  حەمزە رەزیکى، گوتەبێژى بەڕێوەبەرایەتى گشتى تەندروستیی دهۆک بە تۆڕی میدیایی رووداوی راگەیاند، ئەو پزیشکە بەهۆی کۆرۆناوە گیانی لەدەستداوە، بەڵام لەسەر میلاکی تەندروستی دهۆک نەبووە.   ئەو پزیشکەی گیانی لەدەستداوە خۆی کوردە و خەڵکی ناحیەکی بامەڕنییە، پێشتر لە موسڵ بووە و چەند ساڵێک بووە لە دهۆک ژیاوە و خانەنشین بووە.   سامان بامەڕنی، ئامۆزای ئەو پزیشکەیە و بە رووداوی راگەیاند، تەمەنی ٦٨ ساڵ بوو، پێشتر دۆخی تەندروستیی باش بووە و هیچ نەخۆشییەکی مەترسیداری نەبووە، بەڵام چەند رۆژێک بوو تووشی کۆرۆنا بووە و شەوی رابردووش گیانی لەدەستداوە.  تاوەکو ئێستا ١٦٠ کارمەندى تەندروستى لە پزیشک و دەرمانساز و پلەکانى دیکە لە دهۆک تووشى کورونا بوونە و سێ لەوان گیانیان لە دەستداوە.  تاوەکو ئێستا ٩ هەزار و ٤٢٥ کەس لە دهۆک تووشی کۆرۆنا بوون و لەو ژمارەیەش سێ هەزار و ٧١٠ کەس چاکبوونەتەوە و ١٧٨ کەسیش گیانیان لەدەستداوە.