بەپێی راگەیێندراوی تەندروستیی سلێمانی، ١٣٨ تووشبووی کۆرۆنا لە نەخۆشخانەی ئاسا لەو مانگەدا لەژێر چاودێریدا بوون، ٥٩ تووشبووش نەخۆشخانەکەیان جێهێشتووە و ٧٢ تووشبووش لەو نەخۆشخانەیە گیانیان لەدەستداوە.  لەو ماوەیەدا لە نەخۆشخانەی شەهید ئاسۆ ١٠٥ تووشبووی کۆرۆنا لەژێر چاودێریدا بوون، ٤١ تووشبوو نەخۆشخانەیان جێهێشتووە و ٧٣ تووشبووش گیانیان لەدەستداوە.  لە نەخۆشخانەی شەهید هێمن ٥٤١ تووشبووی ڤایرۆسەکە خراونەتە ژێر چاودێری، ٤٨٦ تووشبوویان نەخۆشخانەیان جێهێشتووە و ٦٨ تووشبووش گیانیان لەدەستداوە. لە نەخۆشخانەی شەهید تاهیر والی بەگ ٢٨٤ تووشبوو خراونەتە ژێر چاودێری، ٢٥٥ تووشبوو نەخۆشخانەکەیان جێهێشتووە و ١٦ تووشبووش گیانیان لەدەستداوە.  بەپێی ئەم ئامارانەی نەخۆشخانەکانی تایبەت بە کۆرۆنا لە سلێمانی، مانگی رابردوو رۆژانە لانیکەم ٧ تووشبووی کۆرۆنا گیانیان لەدەستداوە.  تاوەکو ئێستا لە هەرێمی کوردستان ٤٢٣ هەزار و ٥٢٦ پشکنینی تایبەت بە ڤایرۆسی کۆرۆنا کراون، ئەنجامی پشکنینی ٤١ هەزار و ٧٣٢ کەسیان پۆزەتیڤ بوون، ٢٦ هەزار و ٩٢١ تووشبوویان چاکبوونەتەوە و هەزار و ٥٣٦ تووشبووش گیانیان لەدەستداوە.  بەرپرسانی تەندروستی بەردەوام داوا لە هاونیشتمانیان دەکەن کە رێکارەکانی تەندروستی جێبەجێ بکەن بەمەبەستی پاراستنی خۆیان و کەسوکاریان.