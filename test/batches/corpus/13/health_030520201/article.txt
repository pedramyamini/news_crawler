شەهلا خوسرەوی گوتیشی، تاوەکو ئێستا ٢٤٠ مامان لە ئێران تووشی کۆرۆنا بوون، لەو ژمارە ٤٠ تاوەکو ٥٠ کەسییان لەژێر چاودێری چڕی پزیشکیدان و سێ کەسیشیان گیانیان لەدەستداوە.   راوێژکاری وەزیری تەندروستیی ئێران لە بەشی لەدایکبوون ئاماژە بەوەش دەدات، ٢٠ منداڵی ساواش لە رێگەی دایکەکانییانەوە تووشی ڤایرۆسەکە بوون کە تاوەکو ئێستاش لەژێر چاودێری پزیشکی و تەندروستیدان.  ئێران یەکێکە لەو وڵاتانەی کە ژمارەی تووشبوون بە کۆرۆنا و گیانلەدەستدان تێیدا بەهۆی ڤایرۆسەکەوە بەرزە. تاوەکو ئێستا زیاتر لە ٩٧ هەزار کەس لەو وڵاتە تووشی کۆرۆنا بوون، زیاتر لە شەش هەزار و ٢٠٠ کەسیان گیانیان لەدەستداوە و زیاتر لە ٧٨ هەزار کەسیشیان چاکبوونەتەوە.