بەپێی راگەیێندراوێکی وەزارەتی تەندروستیی هەرێمی کوردستان، لەو ٧١ کەسە، ٣٨ پیاو و ٢٣ ئافرەت و چوار منداڵ و چوار کوڕی گەنج و دوو کچی گەنج هەن، ٣١ تووشبوو بەرکەوتووی تووشبووانی پێشوون و ٤٠ تووشبووش نیشانەی نەخۆشیەکەیان ھەیە.  هەروەها لە هەولێرش ١٥ تووشبووی نوێی کۆرۆنا تۆمارکران. بەمەش کۆی گشتیی تووشبووانی کۆرۆنا لە هەرێمی کوردستان بۆ هەزار و ٣١٠ تووشبوو بەرزبووەوە.  ئێستا هەزار و ٣١٠ کەس لە هەرێمی کوردستان تووشی کۆرۆنا بوون. لەو ژمارەیە ٤٥٨ کەس چاکبوونەتەوە و ٢٤ کەسیش گیانیان لەدەستداوە.  دەقی راگەیێندراوەکەی وەزارەتی تەندروستیی هەرێمی کوردستان   لە بەردەوامی پشکنینەکان و گەڕان بەدوای تووشبووان، حەفتاو یەك تووشبووی دیکەی ڤایرۆسی کۆڕۆنای نوێ COVID - ١٩ لە پارێزگای سلێمانی دەستنیشانکران، سی و ھەشت پیاو و بیست و سێ ئافرەت و چوار منداڵ و چوار کوڕی گەنج و دوو کچی گەنج، سی و یەك تووشبوو بەرکەوتووی تووشبووانی پێشوون و چل تووشبوو نیشانەی نەخۆشیەکەیان ھەیە،   یەك تووشبوو دانیشتووی ناحیەی پیرەمەگرون،  بیست و چوار تووشبوو دانیشتووی قەزای پێنچوێن،  یەك تووشبوو دانیشتووی ھەڵەبجەی تازە،  یەك تووشبوو دانیشتووی قەزای سەید سادق،  دوو تووشبوو دانیشتووی شاری دھۆك،  یەك تووشبوو دانیشتووی عەربەت،  یەك تووشبوو دانیشتووی شارەزوور،  چل تووشبوو دانیشتووی ناو شاری سلێمانی.