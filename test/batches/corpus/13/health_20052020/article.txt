وەزارەتی تەندروستیی هەرێمی کوردستان سەبارەت بەو حەوت تووشبووەی کۆرۆنا لە پارێزگای هەولێر دەڵێت: "ئافرەتێکی تەمەن ٣٥ ساڵ و دوو کچی تەمەن ١٥ و ٩ ساڵان کە ھەرسێکیان خانەوادەی تووشبووەکەی دوێنێن و دانیشتووی گەڕەکی قەتەوی شاری ھەولێرن. لەگەڵ چوار پیاوی دیکە کە تەمەنیان ٥٣ و ٤٢ و ٤٢ و ٢٩ ساڵن ھاوپیشە و بەرکەوتەی تووشبووەکەی دوێنێی شاری ھەولێرن، دانیشتووی گەڕەکی سەیداوە، کۆمەڵگەی شاوێس و بنەسڵاوە و دەڤەری گەرمیان".  رۆژی سێشەممە وەزارەتی تەندروستیی هەرێمی کوردستان تووشبوونی نۆ کەس لە سلێمانی و کەسێکی لە هەولێر بە ڤایرۆسی کۆرۆنا راگەیاند. بە تۆمارکردنی ئەو حەوت تووشبووە، ژمارەی تووشبووانی کۆرۆنا لە هەرێمی کوردستان بۆ ٤٣١ بەرزبووەوە. ٣٨٣ کەس چاکبوونەتەوە و پێنج کەسیش گیانیان لەدەستداوە.   دەقی راگەیێندراوەکەی وەزارەتی تەندروستیی هەرێمی کورستان  لە بەردەوامی پشکنینەکان و گەڕان بەدوای گومانلێکراوان، حەفت تووشبووی دیکەی ڤایرۆسی کۆڕۆنای نوێ COVID - ١٩ لە پارێزگای ھەولێر دەستنیشانکران، ئافرەتێکی تەمەن ٣٥ ساڵ و دوو کچی تەمەن (١٥) و (٩) ساڵان کە ھەرسێکیان خانەوادەی تووشبووەکەی دوێنێن و دانیشتووی گەڕەکی قەتەوی شاری ھەولێرن، چوار پیاوی دیکە تەمەنیان (٥٣) و (٤٢) و (٤٢) و (٢٩) ساڵن ھاوپیشە و بەرکەوتەی تووشبووەکەی دوێنێی شاری ھەولێرن، دانیشتووی گەرەکی سەیداوە، کۆمەڵگای شاویس و بنەسڵاوە و دەڤەری گەرمیان.