لە راگەیێندراوەکەی بەڕێوەبەرایەتیی تەندروستیی هەولێردا هاتووە " ئەو دوو کەسە دوای وەرگرتنی چارەسەری پزیشکی بەتەواوی چاکبوونەوە و باری تەندروستیان تەواو جێگیربووەتەوە و بڕیاردرا بنێردرێنەوە ماڵەوە".  تاوەکو ئێستا لە هەولێر ٩٢ کەس تووشی ڤایرۆسی کۆرۆنا بوون لەو ژمارەیەش ١٩ کەش چاکبوونەتەوە.  کۆی گشتیی تووشبووان لە هەرێمی کوردستان ٢٣٣ کەسە، لەو ژمارەیە ٨٧ کەس چاکبوونەتەوە و ٣ کەسی دیکەش گیانیان لەدەستداوە.  دەقی راگەیێندراوەکەی تەندروستیی هەولێر  هاوڵاتیانی خۆشەویستی شاری هەولێر پێتان ڕادەگەیەنین کە (٢) نەخۆشی تووشبوو بە ڤایرۆسی کۆڕۆنا COVID - ١٩ دوای وەرگرتنی چارەسەری پزیشکی بەتەواوی چاکبوونەوە و باری تەندروستیان تەواو جێگیربۆتەوە، وە پشکنینی تایبەتی یەک لەدوای یەکیان بۆ کرایەوە کە نێگەتیڤ بوون و بڕیاردرا بنێردرێنەوە ماڵەوە.  کۆی گشتی چابووەکان گەیشتە ١٩ کەس.  سوپاسی پابەندبوونتان دەکەین بۆ ڕێنماییە خۆپارێزییەکان، جێبەجێکردنی ڕێنماییەکان زامنی زاڵبوونمانە بەسەر ئەم پەتا جیهانیە.  زۆر سوپاسی ماندووبوونی تەواوی پزیشکان و کارمەندانی تەندروستی و تەواوی هێزەکانی ناوخۆ دەکەین کە پارێزگاری لە تەندروستی هاوڵاتیان دەکەن.  وتەبێژی بەڕێوەبەرایەتی گشتی تەندروستی هەولێر