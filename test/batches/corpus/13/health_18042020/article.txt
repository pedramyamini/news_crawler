د. دلۆڤان محەممەد، بەڕێوەبەری گشتیی تەندروستیی هەولێر رایگەیاند، "ئەو شەش کەسە دوای وەرگرتنی چارەسەری پزیشکی بە تەواوی چاکبوونەتەوە و باری تەندروستییان تەواو جێگیربووەتەوە، بڕیاردرا بنێردرێنەوە ماڵەوە".  تاوەکو ئێستا ٣٣٧ کەس لە هەرێمی کوردستان تووشی ڤایرۆسی کۆرۆنا بوون، بە چاکبوونەوەی ئەو شەش کەسەش ژمارەی ئەو کەسانەی تاوەکو ئێستا چاکبوونەتەوە بۆ ٢٥٠ کەس بەرزبووەوە. هەروەها چوار کەسیش گیانیان لەدەستداوە.   دەقی راگەیێندراوەکەی تەندروستیی هەولێر  • هاوڵاتیانی خۆشەویستی شاری هەولێر پێتان ڕادەگەیەنین کە (٦) نەخۆشی تووشبوو بە ڤایرۆسی کۆڕۆنا COVID - ١٩ دوای وەرگرتنی چارەسەری پزیشکی بەتەواوی چاکبوونەتەوە و باری تەندروستییان تەواو جێگیر بۆتەوە، وە پشکنینی تایبەتی یەکیان لەدوای یەکی بۆ کرایەوە کە نێگەتیڤ بوو و بڕیاردرا بنێردرێنەوەماڵەوە.  • کۆی گشتی چابووەکان گەیشتە (١١٨) کەس.  • سوپاسی پابەندبوونتان دەکەین بۆ ڕێنماییە   خۆپارێزییەکان، جێبەجێکردنی ڕێنماییەکان زامنی زاڵبوونمانە بەسەر ئەم پەتا جیهانیە.  • زۆر سوپاسی ماندووبوونی تەواوی پزیشکان و کارمەندانی تەندروستی و تەواوی هێزەکانی ناوخۆ دەکەین کە پارێزگاری لە تەندروستی هاوڵاتیان دەکەن.  بەڕێوەبەری گشتی تەندروستی هەولێر