بە گوتەی تەندروستی هەڵەبجە، ئەو کەسەی گیانی لەدەستداوە پیاوێکی ٥٧ ساڵانە و پێشتر نەخۆشیی گورچیلەی هەبووە، "دوای تووشبوونی بە کۆرۆنا، ئەمڕۆ لە نەخۆشخانە گیانی لەدەستداوە".     بەڕێوەبەری گشتیی تەندروستیی هەڵەبجە دەڵێت، شەش تووشبووی دیکەی کۆرۆنا لە پارێزگاکەیان "تەندروستییان ناجێگیرە" و لەژێر چاودێریی چڕی پزیشکیدان.   دوێنێ هەینی وەزارەتی تەندروستیی هەرێمی کوردستان گیانلەدەستدانی یەکەم تووشبووی کۆرۆنای لە پارێزگای هەڵەبجە راگەیاند، د. ئازاد مستەفا، بەڕێوەبەری گشتیی تەندروستیی هەڵەبجە ئاماژە بەوە دەکات، ئەگەر خەڵک خۆیان نەپارێزن، "بەدڵنیاییەوە لە داهاتوودا کارەسات روودەدات".      بەپێی ئامارەکانی وەزارەتی تەندروستیی هەرێمی کوردستان، لەکۆی سێ هەزار و ٢٧٣ تووشبوو لە هەرێمی کوردستان، ٧٤ تووشبوویان لە هەڵەبجەن کە ٣٣ کەسیان چارەسەرکراون و دوو کەسیشیان گیانیان لەدەستداوە.