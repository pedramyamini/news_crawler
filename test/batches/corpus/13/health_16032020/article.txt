بەرپرسێکی ئەمریکی کە نەیویستووە ناوی ئاشکرابکرێت، پلانی تاقیکردنەوەی پێکوتەی لەسەر ٤٥ گەنجەکە بۆ میدیاکانی ئەمریکا پشتڕاستکردووەتەوە؛ بەرپرسانی تەندروستییش بە فەرمی دەڵێن، پێویستیان بە ساڵێک بۆ ساڵ و نیوێکە بۆئەوەی دڵنیایی لە بەرهەمهێنانی پێکوتەیەکی کارا بدەن.  پێکوتەی ئەمجارە لەلایەن کۆمپانیاکانی NIH و Moderna Inc بەرهەمهاتووە، هیچ مەترسی و ریسکێکی تووشبوون دوای بەکارهێنانی پێکوتەکە نییە چونکە پاکە و ڤایرۆسی تیدا نییە، تاقیکردنەوەکە بۆئەوەیە دڵنیابنەوە کە پێکوتەکە هیچ زیانێک ناگەیەنێت ئەگەر هاتوو لەسەر ئاستێکی فراوانتر بەکارهات.  ئێستا دەیان سەنتەری لێکۆڵینەوەی پزیشکی لە کێبڕکێی یەکدیدان بۆ بەرهەمهێنای ڤاکسین یاخود پێکوتە بۆ لەناوبردنی کۆڤید - ١٩ کە تاوەکو ئێستا زیاتر لە شەش هەزار  و ٥٠٠ کەس بەهۆیەوە گیانیان لەدەستداوە و زیاتر لە ١٧٠ هەزار کەسی دیکەش تووشبوون، هاوکات نزیکەی ٧٨ هەزار کەسیش چاکبوونەتەوە.  سەنتەری ئینۆڤیۆ فارماسێوتیکال لە هەوڵی بەرهەمهێنای پێکوتەیەکە و دەڵێ، مانگی داهاتوو ئامادەدەبێ و لەسەر چەند خۆبەخشێک لە زانکۆی پەنسلڤانیا تاقیدەکرێتەوە، دواتر دەبرێتە شاری کەنساس و مایزووری، هەر ئەم جۆرە ڤاکسینە لە چین و کۆریای باشوور پەرەی پێ دەدرێت.  ئەنتۆنی فاوچی، ئەندامی تیمی ئەمریکا بۆ بەرەنگاربوونەوەی کۆرۆنا دەڵێ، ئەگەر تاقیکردنەوە سەرەتاییەکانیش تەندرووست دەرچوون ئەوا "پێویستمان بە ساڵێک بۆ ساڵیک و نیو هەیە بۆ ئەوەی دڵنیابین کە بۆ هەموو خەڵک سەلامەتە".