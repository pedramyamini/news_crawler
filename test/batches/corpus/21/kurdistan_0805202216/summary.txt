پارتی دیموکراتی کوردستان لەبارەی کۆبوونەوەی ئەمڕۆی ئەنجوومەنی سەرکردایەتیی حیزبەکە راگەیێندراوێکی بڵاوکردەوە و رایگەیاند، لە کۆبوونەوەکەدا باس لە دروستکردنی دامەزراوە دەستوورییەکان و دامەزراندنەوەی دادگەی فیدراڵیی عێراق لەسەر بنەمای دەستووری هەمیشەیی و دانانی یاسای نەوت و گاز کراوە. هەروەها پارتی داوا دەکات، "هەموو لایەک لەسەر بنەمای بەرژەوەندییە نەگۆڕەکانی نیشتمان و مافە دەستوورییەکان لە یەکتر نزیکببینەوە. "