ئاری رەباتی، خەزنەدار لە بانکی تانجەڕۆ لە سلێمانی بە رووداوی راگەیاند، لە بانکی تانجەرۆ هێشتا بەڕێوەبەرایەتیی رۆشنبیریی سلێمانی، تاپۆ، پۆلیسی کارەبا و بەشێک لە خانەنشینان مووچەی مانگی ئاداریان وەرنەگرتووە.   لەبارەی کاتی دابەشکردنی مووچەیان ئاری رەبانی گوتی "بۆ ئەوەی مووچەی ئەو شوێنانە دابەشبکەین کە مووچەیان وەرنەگرتووە و تاوەکو ئێستاش ئاگادار نەکراوینەتەوە کە چ کاتێک لە بانکی هەرێمەوە پارەمان بەدەست دەگات. "  فەرەیدوون عەبدوڵڵا، بەڕێوەبەری ژمێریاری لە بەڕێوەبەرایەتیی گشتیی رۆشنبیریی سلێمانی بە رووداوی گوت، "تاوەکو ئێستا ئاگادارنین کەی مووچەی مانگی ئادار وەردەگرین" فەرمانبەرانی بەڕێوەبەرایەتییەکەش بایکۆتیان کردووە و تاوەکو ئەو کاتەی مووچەکانیان وەردەگرن ناگەڕێنەوە سەر کار. "  بەڕێوەبەری بانکی شێروانە لە کەلار رایگەیاند، بڕیارە ئەمڕۆ لە دەروازەی پەروێزخانەوە پارەیان بەدەست بگات بۆ دابەشکردنی مووچەی ئەو خانەنشینانەی مووچەیان وەرنەگرتووە. خەزنەدارێکیش لە بانکی تانجەرۆ لە سلێمانی رایگەیاند، "نازانین کەی مووچەی ئەو شوینانە دابەشدەکەین کە مووچەیان وەرنەگرتووە. "