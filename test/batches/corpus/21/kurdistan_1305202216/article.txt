رۆژی هەینی ١٣ - ٠٥ - ٢٠٢٢ خەلیفە بن زاید ئالنەهیان، سەرۆکی ئیمارات لە تەمەنی ٧٤ ساڵیدا کۆچی دواییکرد. لەو پەیامە هاوخەمییەیدا سەرۆک مەسعود بارزانی بە بۆنەی کۆچی دوایی سەرۆکی ئیمارات دەڵێت، "بە خەم و پەژارەیەکی زۆرەوە هەواڵی کۆچی دوایی شێخ خەلیفە بن زاید ئال - نەھیان سەرۆکی ئیماراتی عەرەبی یەکگرتوومان پێگەیشت. "  لە پەیامەکەیدا سەرۆک بارزانی رایدەگەیێنێت، "لە خوای گەورە داواکارین کۆچکردوو بە رەحمەتی خۆی شاد بکات و جێگای بەھەشتی بەرین بێت. " هەروەها دەشڵێت، "خودا گەلی ئیمارات و سەرکردایەتییەکەی بپارێزێت. "  لە بەشێکی دیکەی پەیامە هاوخەمییەکەیدا کە ئاراستەی شێخ محەممەد بن زاید بن سوڵتان ئال - نەھیان و گەلی ئیماراتی کردووە، سەرۆک بارزانی ئاماژە بەوە دەکات، "دڵنیاین بە هەوڵی هەڤاڵەکانی لە سەرکردایەتیی دەوڵەت و گەلەکەی، بەردەوام دەبن لەسەر رێگا راستەقینەکەی خوالێخۆشبوو. "  دەقی پەیامە هاوخەمییەکەی سەرۆک بارزانی بەبۆنەی کۆچی دوایی سەرۆکی ئیمارات  پەیامی سەرەخۆشی و ھاوخەمی سەرۆک مەسعود بارزانی بۆ کۆچی دوای سەرۆکی ئیمارات  بەناوی خوای بەخشندە ومیهرەبان  بە خەم و پەژارەیەکی زۆرەوە هەواڵی کۆچی دوای شێخ خەلیفە بن زاید ئال - نەھیان سەرۆکی ئیماراتی عەرەبی یەکگرتوومان پێگەیشت. لە خوای گەورە داواکارین کۆچکردوو بە ڕەحمەتی خۆی شاد بکات و جێگای بەھەشتی بەرین بێت.  پرسە و سەرەخۆشی و ھاوخەمی ئاراستەی بەڕێز شێخ محەممەد بن زاید بن سوڵتان ئال - نەھیان و گەلی ئیمارات دەکەم، دڵنیاین بە هەوڵی هەڤاڵەکانی لە سەرکردایەتی دەوڵەت و گەلەکەی، بەردەوام دەبن لەسەر رێگا راستەقینەکەی خوالێخۆشبوو.  خودا گەلی ئیمارات و سەرکردایەتیەکەی بپارێزێت.