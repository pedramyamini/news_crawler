ئەمڕۆ پێنجشەممە ١٤ - ٠٤ - ٢٠٢٢ سەرکەوت ئەحمەد، گوتەبێژی پۆلیسی پارێزگای سلێمانی بە تۆڕی میدیایی رووداوی راگەیاند، دوای کۆکردنەوەی زانیاری و وەرگرتنی بڕیاری دادوەر، پۆلیسی نەھێشتنی تاوان، توانیان چوار گەنج بە تۆمەتی تەقەکردن و رێگریکردن لە خەڵک دەستگیربکەن.  تۆمەتبارەکان (ئ، ش، ع) لەدایکبووی ٢٠٠٣، (م، س، م) لەدایکبووی ٢٠٠١، (ب، ح، س) لەدایکبووی ٢٠٠٣، (ش، أ، ش) لەدایکبووی ١٩٩٩، دانیان بەتاوانەکەیاندا ناوە و بە بڕیاری دادوەر راگیراون. سەرکەوت ئەحمەد دەڵێت: "دوای دەستگیرکردنیان، دەرکەوت کە پێشتر داواکرابوون بە تۆمەتی بەکارهێنانی هۆشبەر".