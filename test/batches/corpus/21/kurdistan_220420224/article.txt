نێچیرڤان بارزانی، سەرۆکی هەرێمی کوردستان ئەمڕۆ هەینی، ٢٢ - ٤ - ٢٠٢٢، پەیامێکی بڵاوکردەوە و تێیدا ئاماژەی بەوە کردووە، گه‌لى  كوردستان له‌پێناوی ئازاديى  رۆژنامه‌گه‌رى و  راده‌ربڕين و سەروەریی یاسا "خه‌بات و  تێكۆشانى كردووه و خوێن و گيانى بۆ كردوونەتە قوربانى، بۆيه  هه‌رگيز ده‌ستبه‌رداريان  نابێت، ئێمه‌ش وه‌ك هه‌ميشه به هه‌موو توانايه‌ك پارێزه‌ريان ده‌بين. "   لە پەیامەکەی سەرۆکی هەرێمی کوردستاندا هاتووە، "رۆژى رۆژنامه‌گه‌ريى كوردى و يادى ١٢٤ ـەمین ساڵه‌ی دەرچوونی یەكەم   ژمارەی رۆژنامەی كوردستان - ـى میر میقداد ميتحه‌ت بەدرخان، هه‌روه‌ها ٢٤ ـەمین ساڵیادی دامەزراندنی سەندیكای رۆژنامەنووسانی كوردستان، له هه‌موو  رۆژنامه‌نووسانى كورد و كوردستان به‌گشتى پيرۆز ده‌كه‌م، هيواى سه‌ركه‌وتنيان بۆ  ده‌خوازم. "   ئەمڕۆ هەینی، ٢٢ - ٤ - ٢٠٢٢ ساڵڕۆژی دەرچوونی یەكەمین رۆژنامەی كوردییە لە ٢٢ ـی نیسانی ساڵی ١٨٩٨ لەلایەن میقداد مەدحەت بەدرخان و هاوکارەکانی. لەبارەی رۆژی دەرچوونی یەکەم رۆژنامەی کوردی بەناوی (رۆژنامەی کوردستان) دوو بیروبۆچوونی جیاواز هەن، بەشێک پێیان وایە ٢١ ـی نیسانە.  نێچیرڤان بارزانی ئاماژەی بەوە کردووە، "هه‌ر له‌م ياده‌دا داكۆكى له بايه‌خ و گرنگيى رۆژنامه‌گه‌رى و ئه‌ركى رۆژنامه‌نووسان  ده‌كه‌ينه‌وه  كه هه‌ميشه ره‌چاوى كارامه‌يى و پيشه‌ييبوون بكه‌نه‌وه، ئه‌ركه‌كه‌يان به‌رپرسانه و   به دروستى راپه‌ڕێنن، به ويژدانه‌وه راستييه‌كان وه‌ك خۆى بگه‌يه‌نن، به‌رژه‌وه‌نديى  باڵاى  وڵات بخه‌نه سه‌رووى هه‌موو شتێكه‌وه، به ره‌خنه‌ى بنياتنه‌ر و تێبينى و سه‌رنجتان،  هاوكار و  يارمه‌تيده‌رى داموده‌زگا و دامه‌زراوه نيشتمانييه‌كان بن، بۆ راستكردنه‌وه‌ى هه‌ڵه‌كان و   باشتركردنى ئه‌زموونى هه‌رێمى كوردستان. "   لە بەشێکی دیکەی پەیامی سەرۆکی هەرێمی کوردستاندا هاتووە، "له‌م ياده‌دا به رێز و شكۆوه يادى ته‌واوى ئه‌و رۆژنامه‌نووسانه‌ى كوردستان ده‌كه‌ينه‌وه كه  له  هه‌موو قۆناخه‌كاندا، خزمه‌تيان به كايه‌ى رۆژنامه‌گه‌ريى كوردستان كردووه و سه‌رده‌مى  شۆڕش  و دواى ئازادييش، به كارامه‌يى و پيشه‌يى، ئه‌ركى خۆيان راپه‌ڕاندووه و  هه‌ندێكيشيان له‌م  پێناوه‌دا سه‌ريان نايه‌وه و گيانيان سپارد. "