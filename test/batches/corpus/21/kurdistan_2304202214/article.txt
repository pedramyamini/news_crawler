محەممەد چەوری، فەرماندەی لیوای پێنج - ی پێشمەرگە بە تۆڕی میدیایی رووداوی راگەیاند، "ئەو کوڕە پیشەی شوان بووە، لە نزیک پەلکانە ئاژەڵەکانی هێنابوو بۆ لەوەڕاند، داعش رفاندبووی. "  بە گوتەی ئەو فەرماندەیەی لیوای ٥ی پێشمەرگە، سێ رۆژ پێش ئێستا کەسوکاری ئەو شوانە پارەکەیان بۆ چەکدارانی داعش ناردووە و ئەمڕۆ شەممە ٢٣ی نیسانی ٢٠٢٢ ئازادیان کردووە.  محەممەد چەوری ئاماژەی باوەش کرد، بەهۆی نەبوونی لەوەڕی ئاژەڵ، ئاژەڵداران ناچارن ئاژەڵەکانیان لە سنوورەکە دووربخەنەوە، بۆیە چەکدارانی داعش توانیویانە بیڕفێنن؛ ئاسایشیش دەستی بە لێکۆڵینەوە لە رووداوەکە کردووە.     شاڵاو، برازای ئەو شوانەی ئەمڕۆ لەلایەن داعشەوە ئازادکراوە بە رووداوی راگەیاند، "لەکاتی گرتنی مامم، هەردووکمان پێکەوە بووین، شوان بووین و چامان دەخواردەوە، سێ ماتۆڕسوار لەگەڵ دوو کەسی پیادە بە جلوبەرگی کوردییەوە لێمان نزیکبوونەوە و بە عەرەبی قسەیان دەکرد، گوتیان: دەست بەرزبکەنەوە و هیچ نەڵێن. مامەمیان لەگەڵ خۆیان برد و عەسرەکەی تەلەفۆنیان بۆ باپیرەم کرد، داوای ١٥ دەفتەر دۆلار [١٥٠ هەزار دۆلار] یان دەکرد. "     بە گوتەی شاڵاو، لە رۆژی دەستگیرکردنی مامیەوە قسەیان لەگەڵ چەکدارەکانی داعش کردووە تاوەکو بە ٢٥٠٠٠ دۆلار [دوو دەفتەر و نیو دۆلار] رازیبوون، "پێشووتر داعش مامێکم و ئامۆزایەکمیان کوشت، شوێنەکەش نزیکە لە پێشمەرگە، لە ژێرزەمینێک زیندانیان کردبوو، گومان هەیە هەمان شوێن بێت کە پێشووتر پێشمەرگە کێوماڵی کرد، بەڵام ئێستا داعش چووەتە ئەو ناوچەیە. "     شاڵاو، برازای ئەو شوانەی ئەمڕۆ لەلایەن داعشەوە ئازادکراوە بە رووداوی راگەیاند، "لەکاتی گرتنی مامم، هەردووکمان پێکەوە بووین، شوان بووین و چامان دەخواردەوە، سێ ماتۆڕسوار لەگەڵ دوو کەسی پیادە بە جلوبەرگی کوردییەوە لێمان نزیکبوونەوە و بە عەرەبی قسەیان دەکرد، گوتیان: دەست بەرزبکەنەوە و هیچ نەڵێن. مامەمیان لەگەڵ خۆیان برد و عەسرەکەی تەلەفۆنیان بۆ باپیرەم کرد، داوای ١٥ دەفتەر دۆلار [١٥٠ هەزار دۆلار] یان دەکرد. "  بە گوتەی شاڵاو، لە رۆژی دەستگیرکردنی مامیەوە قسەیان لەگەڵ چەکدارەکانی داعش کردووە تاوەکو بە ٢٥٠٠٠ دۆلار [دوو دەفتەر و نیو دۆلار] رازیبوون، "پێشووتر داعش مامێکم و ئامۆزایەکمیان کوشت، شوێنەکەش نزیکە لە پێشمەرگە، لە ژێرزەمینێک زیندانیان کردبوو، گومان هەیە هەمان شوێن بێت کە پێشووتر پێشمەرگە کێوماڵی کرد، بەڵام ئێستا داعش چووەتە ئەو ناوچەیە. "