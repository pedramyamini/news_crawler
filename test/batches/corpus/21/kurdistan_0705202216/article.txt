رۆژی شەممە ٧ ـی نیسانی ٢٠٢٢، شێردل سمۆ، بەڕێوەبەری ناحیەی ئەترووش بە تۆڕی میدیایی رووداوی راگەیاند، ئەو دوو کەسە خەڵکی گوندی بەرۆشکێن لە سنووری ناحیەی مانگێشک و بۆ راوە کەو چوونەتە ناوچەکە.  بەڕێوەبەری ناحیەی ئەترووش باس لەوەش دەکات، "تاوەکو ئێستا بە تەواوەتی نازانین مینەکە لە کوێ تەقیوەتەوە و خەریکی لێکۆڵینەوەین. "   بەپێی ئاماری دەزگای گشتیی مین، لە هەرێمی کوردستاندا ١٣ هەزار و ٥٠٥ کەس مینیان پێدا تەقیوەتەوە کە بەشێکیان مردوون و بەشێکیشیان بریندار و کەمئەندام بوون.  شێردل سمۆ راشیدەگەیێنێت، بەهۆی تەقینەوەی مینەکەوە هاونیشتمانییەک برینداربووە و رەوانەی نەخۆشخانەی فریاکەوتنی دھۆک کراوە.   سەرچاوەیەک لە نەخۆشخانەی فریاکەوتنی دھۆک بە رووداوی گوت، "بریندارەکە ناوی خورشید موسایە، ئێستا نەشتەرگەری بۆ دەکرێت. "