د. هەرێم محەممەد، ئەندامی لیژنەی باڵا لە لیژنە هاوبەشەكانی  قایمقامیەتی سلێمانی بە تۆڕی میدیایی رووداوی راگەیاند لە چەند رۆژی  رابردوو لە عەلوەی سلێمانی پشكنین بۆ جۆرێكی خورما كرا بە ناوی  خورمای یاسا كە ٢٣ تۆن بوو خاوەنەكەی ئاگادار كراوەتەوە تاوەكو  ئەنجامی پشكنینەكان دەرنەچێت نەیخاتە بازاڕەوە گوتی، "سێجار  پشكنین لە سێ كاتی جیاوازدا بۆ ئەو خورمایە كرا، بەڵام هیچ جارێك لە  پشكنینی بەكتریۆلۆجی دەرنەچوو".   ئەو ئەندامەی لیژنەکە  ئەوەشی خستەڕوو، كاتێك چوون بۆ دەستبەسەراداگرتنی خورماكە  خاوەنەكەی فرۆشتبووی گوتیشی، "بەپێی بەدواداچوونەكانمان خورماكە  براوەتە شارەكانی دیكەی عێراق، لەسەر ئەو كارەش خاوەنی خورماكە  رووبەڕووی یاسا كراوەتەوە بەدڵنیاییەوە لەسەر ئەو كارە سزا دەدرێت".   لیژنە هاوبەشەكانی قایمقامیەتی سلێمانی لە ٤٢ لیژنە پێكهاتوون بۆ ئەم  مانگی رەمەزانەش لیژنەیەكی تایبەتیان دروستكردووە.