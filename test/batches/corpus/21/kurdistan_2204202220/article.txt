ئەو سێ رۆژنامەڤانەی تۆڕی میدیایی رووداو کە خەڵاتیان وەرگرت بریتی بوون لە دڵنیا رەحمان لە بەشی ئەساینمێنت، ساهیرە سدیق لە بەشی دیجیتاڵ میدیا و کاوە ئەمین پێشکێشکاری بەرنامەی پەنجەمۆر.  لەو رێوڕەسمەدا کە رۆژنامەڤانانی هەرچوارپارچەی کوردستان، مێژوونووسان، مامۆستایانی زانکۆ و چەند نووسەر و لێکۆلەرێک بەشدار بوون، رێز لەو کەسایەتییانە گیرا کە لە بواری رۆژنامەڤانیدا چالاکن.  حاکم ئازاد، نەقیبی سەندیکای رۆژنامەڤانانی هەرێمی کوردستان لەو رێوڕەسمەدا بەشدار بوو و وێڕای پیرۆزبایی لەو بۆنەیە، جەختی لەوە کردەوە کە بەردەوام دەبێ و یاد و بۆنەی تایبەتیان هەبێت بۆ رێزلێنان لە رۆژنامەڤانان و هەوڵدەدەن زیاتر کار بۆ پارێزگاری لە مافی رۆژنامەڤانان بکەن.  رۆژنامەی کوردستان یەکەم رۆژنامەی کوردی بوو کە یەکەم ژمارەی ١٢٤ ساڵ لەمەوبەر و لە رێکەوتی ٢٢ ـی نیسانی ١٨٩٨ بە تێکۆشانی میقداد مەدحەت بەدرخان و جەلادەت بەدرخان لە قاھیرەی میسر بڵاوکرایەوە.   دەستپێکی بڵاوکردنەوەی رۆژنامەی کوردستان وەکو خەباتێکی نەتەوەیی و رۆشنبیری دێتە نرخاندن.