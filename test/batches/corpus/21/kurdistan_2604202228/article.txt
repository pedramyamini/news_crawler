سیروان حوسێن، گوتەبێژی دەروازەی سنووریی حاجی ئۆمەران بە تۆڕی میدیایی رووداوی راگەیاند، رۆژی سێشه‌ممه ٢٠٢٢/٤/٢٦ بارێک ئاوەتەماتەی جۆری ٨٣٠ گرامی کە بڕەکەی ٢٥ تۆن و ٨٠ کیلۆگرام بووە، بەهۆی ئەوەی لە پشکنینی تاقیگەیی کە له لایه‌ن هۆبەی وەرگرتنی نموونەی خۆراک بۆی ئه‌نجامدرا ده‌رنه‌چوو، گەڕێندراوەتەوە بۆ ئێران کە دروستکراوی ئەو وڵاتە بووە.  سیروان حوسێن گوتی: "ئاوەتەمامەتەکە لەگەڵ رێنماییەکانی وەزارەتی تەندروستیدا نەدەگونجا".  گوتەبێژی دەروازەی سنووریی حاجی ئۆمەران ئاماژەی بەوەش کرد، لەلایەن لێژنەی هاوبەشی دەروازەی سنووریی نێودەوڵەتیی حاجی ئۆمەران بە سەرۆکایەتی بنکەی کۆنتڕۆڵی حاجی ئۆمەران، ئەو ئاوەتەماتەیە پشکنینی بۆ کراوە و دواتر گەڕێندراوەتەوە بۆ ئەو وڵاتەی لێیەوە هاتووە.