ئەمشەو ٢٧ - ٠٤ - ٢٠٢٢ پۆلیسی هەولێر لەسەر ئەو رووداوە راگەیێندراوێکی بڵاوکردەوە و تێیدا هاتووە، "دوای گەیشتنی هێزەکانی پۆلیس بۆ شوێنی رووداوەکە، دەرکەوت کەوا کچێکی تەمەن (١٧) ساڵ بە ناوی (رەیان مەحموود جەمیل) لە لایەن باوەژنەکەیەوە سووتێندراوە. "  بەگوتەی پۆلیسی هەولێر، رێژەی سووتاویی کچەکە ٨٠ % ـی جەستەی گرتووەتەوە.  لەسەر رووداوەکە پۆلیسی هەولێر دەڵێت، تۆمەتبارەکە کە ناوی (م، ح، ح)ـە، دەستبەسەرکراوە و پەڕاوی لێکۆڵینەوەیان بۆ رووداوەکە کردووەتەوە، دەشڵێت، "ئێستا تۆمەتبار بەپێی ماددەی ٤٠٨ لە یاسای سزادان راگیراوە. "