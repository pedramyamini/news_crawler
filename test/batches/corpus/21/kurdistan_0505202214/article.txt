ئەمڕۆ پێنجشەممە ٠٥ - ٠٥ - ٢٠٢٢ مەسرور بارزانی، سەرۆکوەزیرانی هەرێمی کوردستان بەبۆنەی کۆچی دوایی جەمال ئەترووشی برای وەزیری سامانە سرووشتییەکان سەرەخۆشی لێکرد.  بەپێی راگەیێندراوی سەرۆکایەتیی حکومەتی هەرێمی کوردستان، لە پەیوەندییەکەدا مەسرور بارزانی پرسە و هاوخەمیی خۆی پێگەیاند و هیوای خواست، "خوای مەزن گیانی خوالێخۆشبوو بە بەهەشت شاد بکات و سەبر و ئارامییش بە بنەماڵەکەیان ببەخشێت".   هەر بەپێی راگەیێندراوەکە، وەزیری سامانە سرووشتییەکان "سوپاس و پێزانینی خۆی و بنەماڵەکەی بۆ پەیوەندیی و سەرەخۆشیکردنی سەرۆکی حکومەتی هەرێمی کوردستان دەربڕی".