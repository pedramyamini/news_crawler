رووداوەکە ئێوارەی رۆژی دووشەممە ٢ی ئایاری ٢٠٢٢ لە گەڕەکی کاراجا لە شارۆچکەی پرسووسی سەر بە پارێزگای روها روویدا.   (محەممەد. ئا)- ی تەمەن ٥١ ساڵ لەگەڵ هاوژینەکەی دەمەقاڵیان بوو و دواتر بووەتە شەڕیان. (قادر. ئا)ـی تەمەن ١٦ ساڵ کە لەگەڵ خێزانەکەیدا لە خانوویەکی یەک نهۆمی سەربەخۆدا دەژیان، هەوڵیدابوو ناوبژیوانی دایک و باوکی بکات.  بەگوێرەی ئەو زانیارییانەی لە میدیای فەرمیی تورکیا بڵاوکراونەتەوە، لە کاتی شەڕەکەدا محەممەد ئا. زللەیەک لە هاوژینەکەی دەدات، کوڕەکەی بەمە تووڕە دەبێت و بە چەکوش دەکێشێت بە سەری باوکیدا، باوکی دەستبەجێ لە شوێنی رووداوەکە گیانلەدەستدەدات و دوای گەیشتنی تیمەکانی تەندروستی، تەرمەکەی دەگوازنەوە بۆ دادپزیشکی   "قادر. ئا. "ـی تەمەن ١٦ لەلایەن تیمەکانی جەندرمەوە دەستبەسەرکراوە و لێکۆڵینەوە لە رووداوەکە دەستیپێکردووە.