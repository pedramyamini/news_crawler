بەهۆی بارانی بەلێزمە و تەرزەوە کە زیاتر لە سێ کاژێری خایاند، ئاستی ئاو لە چەمی شارۆچکەی زاروشاد بەشێوەیەکی بەرچاو بەرزبووەوە و لە هەرسێ گوندی کوچوک چاتما، ئاکچاکالە و ئاتچڵار ژمارەیەکی زۆر خانووبەرە ژێرئاو کەوتن.   تیمەکانی شارەوانی بۆ هاوکاریکردنی هاونیشتمانییان، روویانکردە ئەو سێ گوندە و لە ناوچەکانی نزیک لە چەمی زاروشاد رێڕەوی ئاویان گۆڕی بۆ ئەوەی بەرزبوونەوەی ئاستی ئاوەکان لەو سێ گوندە کەم ببێتەوە.   بەڕێوەبەرایەتیی کەشناسی ناوچەی ١٣ کە تایبەتە بە بەشی رۆژهەڵاتی باکووری کوردستان، پێشبینی دەکات، بارینی بارانی بەلێزمە رۆژی ٥ ـی ئایاریش بەردەوام بێت.