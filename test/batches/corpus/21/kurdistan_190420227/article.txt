راگەیاندنی قایمقامیەتی سلێمانی رایگەیاند، رۆژی سێشەممە ١٩ی نیسانی ٢٠٢٢ لیژنە هاوبەشەکانی قایمقامیەت لە عەلوەی شاری سلێمانی دەستیان بەسەر سێ تۆن خورمای عێراقیدا گرتووە کە لەلایەن کۆمپانیای هەمساوە پشکنینی بۆ کراوە و "ئەنجامەکەشی دەرکەوتووە بەهۆی گەشەکردنی کەڕو و بەکتریای زیانبەخش تێیدا شیاوی خواردن و بەکارهێنان نییە. "  وەکو لە راگەیێندراوی قایمقامیەتی سلێمانیدا هاتووە، بە فەرمانی قایمقامی سلێمانی خورماکە لەنێودەبرێت و خاوەنەکەشی رووبەڕووی رێکاری یاسایی دەکرێتەوە.  قایمقامیەتی سلێمانی داوا دەکات، "له‌كاتی هه‌بوونی سكاڵا یان پێدانی زانیاری به قایمقامیه‌تی سلێمانی و لیژنه هاوبه‌شه‌كان، په‌یوه‌ندی به ژماره مۆبایلی (٠٧٧٠٨٦٧٧٧٧٧)ـه‌وه بكه‌ن. "     بازاڕەکانی هەرێمی کوردستان پڕبوون لە خورمای هاوردەکراوی قاچاخ کە لە دەروازە سنورییەکانەوە بەشێوەی نایاسایی داخڵکراون و زۆرینەی ئەو خورمایانە لە پشکنینی تاقیگەیی کوالێتی کۆنتڕۆڵ دەرناچن. پێشتر رووداو لە راپۆرتێکدا ئەوەی ئاشکرا کرد کە لە کۆی ٦٩ جۆری خورما لە سلێمانی، ٦٢ جۆریان لە تاقیگە دەرنەچوون.     بازاڕەکانی هەرێمی کوردستان پڕبوون لە خورمای هاوردەکراوی قاچاخ کە لە دەروازە سنورییەکانەوە بەشێوەی نایاسایی داخڵکراون و زۆرینەی ئەو خورمایانە لە پشکنینی تاقیگەیی کوالێتی کۆنتڕۆڵ دەرناچن. پێشتر رووداو لە راپۆرتێکدا ئەوەی ئاشکرا کرد کە لە کۆی ٦٩ جۆری خورما لە سلێمانی، ٦٢ جۆریان لە تاقیگە دەرنەچوون.