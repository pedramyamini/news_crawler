رۆژی شەممە، ٣٠ - ٤ - ٢٠٢٢، وەزارەتی تەندروستیی هەرێمی کوردستان رایگەیاند، "لە پێناوی بەرژەوەندی گشتی و بەردەوامبوون و پێشکێشکردنی خزمەتگوزاری تەندروستیی لە رۆژانی پشووی جەژنی رەمەزانی پیرۆز" دەبێت رەچاوی ئەم رێنماییانە بکرێت:   -  دانانی لیژنەی بەدواداچوون لە سەرجەم بەرێوەبەرایەتی گشتیی و نەخۆشخانەکان.  -  بۆ هەر کارێکی پێویست و لەناکاو پێویستە هێڵی گەرمی پەیوەندی هەبێت.   -  لەکاتی پێویستدا کۆگاکانی دەرمان و پێداویستی پزیشکی و تاقیگەیی کراوەبن لە سەرجەم شار و شارۆچکەکان.   -  پابەندبوونی پزیشکانی پسپۆڕ و نیشتەجێی دێرین و خولاو و پەرستار و کارمەندانی تەندروستیی بە بەردەوامی ئێشکگری.  -  هاتنەژوورەوەی راگەیاندن تەنها لە رێگای راگەیاندنی بەڕێوەبەراتییەکان دەبێت.  - ئاماری رۆژانە دەبێت لە ماوەی ٢٤ کاژێر لە رێگای پەیوەندی لە ٨ ـی بەیانی تاوەکو ٨ ـی بەیانی رۆژی دوایی رەوانە بکرێت بۆ بەڕێوەبەراتییە گشتییەکان.   - رۆژانە فۆرمی تایبەت بە ئامارەکان رەوانە بکرێت بۆ بەڕێوەبەرایەتییە گشتییەکان.  -  ئامادەباشی بۆ ئامبوڵانس و دابینکردنی گاز و بەنزین و سوتەمەنییەکان بکرێت.   - بەدواداچوونی بەردەوام بۆ پڕۆژەکانی خاوێنکردنەوە و دابینکردنی خۆراک بکرێت.   - هێڵەکانی مۆبایلی بەرپرس و (مستلم)ی بەشەکان کراوە بێت و وەڵام بدرێتەوە.   - نەخۆشخانەکانی فریاکەوتن و نۆرینگە دەرەکییەکان کراوەبن و هەموو سەردان و زانیارییەکان تایبەت بە نەخۆش تۆمار بکرێت.  - سەنتەرەکانی پێدانی چارەسەری کیمیاوی بۆ نەخۆشانی شێرپەنجە پێویستە بەشێوەی ئێشکگری کراوە بێت.  -  سەنتەرەکانی شوشتنی گورچیلە پێویستە بەشێوەی ئێشکگری کراوە بن.  - تیمەکانی فریاگوزاری و هێڵی (١٢٢) بەردەوام دەبن لە ئەرک و کارەکانیان بەشێوەی ٢٤ کاژێری، پزیشکی فریاکەوتن خشتەی دابینکردنی تیمەکانی دادەنێت بۆ شوێنەکانی پێویست و گەشتیاری.  - تیمەکانی (پشکنینی ئاوی خواردنەوەی ماڵان و نەخۆشیە گوازراوەکان و چاودێری تەندروستیی) بەردەوام بن لە بەدواداچوونەکانیان بەشێوەی ئێشکگری.  -  پێشکێشکردنی خزمەتگوزاری تەندروستیی بۆ ئاوارەکان لە کەمپەکان بەردەوام بێت.  - بەردەوام بوون لە پێشکێشکردنی خزمەتگوزارییەکانی پشکنینی کۆرۆنا و چارەسەری.  -  دانانی میکانیزمێکی گونجاو بۆ پێدانی ڤاکسین لە رۆژانی پشوو لە کاتی پێویست.