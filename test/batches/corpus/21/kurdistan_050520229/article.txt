بەگوێرەی ئەو زانیارییانەی بەپشتبەستن بە سەرچاوە خۆجێییەکان بڵاوکراونەتەوە، ئەو دوو شوانە بە ناوەکانی حوسێن ئۆنەر تەمەن ٤٤ ساڵ و عومەر کایا تەمەن ٤١ ساڵ ئاژەڵداربوونە و و نیشتەجێی گەڕەکی یەنی مەحەلە بوونە.  رۆژی چوارشەممە ٤ ـی ئایاری ٢٠٢٢ بۆ لەوەڕاندنی مەڕ و ماڵاتەکانیان بەیانی زوو لە ماڵ چوونەتە دەرەوە و نەگەڕاونەتەوە.   دوای ئەوەی هەواڵیان لەبارەوە نابیسترێ، خێزانەکانیان فەرماندەیی جەندرمە ئاگادار دەکەنەوە. تیمەکانی جەندرمە و خێزانی ئەو دوو شوانە پێکەوە لە ناوچە شاخاوییەکانی دەورووبەر دەست بە گەڕان دەکەن. لە ئەنجامدا ئۆندەر و کایا لە دۆڵێکی نزیک گوندی دەلاڤێی قەسرێ لە ناوچەی هەزەخ بە کوژراوی دەدۆزرێنەوە.  ئەو شوێنەی تەرمی دوو شوانەکەی لێ دۆزراوەتەوە، نزیکە لە ئەشکەوت و ئەو هەرێمەی کە لە چیای باگۆک درێژ دەبێتەوە.   بەگوێرەی ئەو زانیارییانەی بەپشتبەستن بە سەرچاوە خۆجێییەکان بڵاوکراونەتەوە، ئەو دوو شوانە لەنێو ئۆتۆمبێلیکدا بە کوژراوی دۆزراونەتەوە و فیشەک نراوە بەسەریانەوە.   بەگوێرەی هەمان سەرچاوە، مۆبایلی ئەو دوو شوانە و سویچی ئۆتۆمبێلەکە لە شوێنی رووداوەکە نەدۆزراونەتەوە. بەمەبەستی ئەنجامدانی توێکاری تەرمی شوانە کوژراوەکان گوازراونەتەوە بۆ نەخۆشخانەی دەوڵەت لە هەزەخ.