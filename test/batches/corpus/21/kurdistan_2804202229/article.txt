رۆژی پێنجشەممە، ٢٨ - ٤ - ٢٠٢٢، پێشەوا هەورامانی، گوتەبێژی فراکسیۆنی پارتی دیموکراتی کوردستان پەیوەست بە مووچە و داهاتەکان و لە وەڵامی چەند بەرپرسێکی یەکێتیی نیشتمانی کوردستان کۆمەڵێک ژمارە و ئاماری بڵاوکردەوە و دەڵێت: "چەند رۆژێکە ژمارەیەک بابەت بڵاودەکرێنەوە و لە گفتوگۆ تەلەڤزیۆنییەکان قسەی بێ بنەما دەکرێن لەلایەن چەند کەسێکی پاڵپشتیکار و چاوپۆشیکار و پەردەپۆش بۆ ئەو ستەمەی لەهاووڵاتییانمان، کەسوکارمان لە سلێمانی دەکرێ. "  پێشەوا هەورامانی دەشڵێت: "به‌گوێره‌ى ئاماری وه‌زاره‌تى پلاندانانى هه‌رێمی کوردستان (كه وه‌زيره‌كه‌ى يه‌كێتیيه) رێژه‌ی سه‌دی دانیشتووانی چوار پارێزگاكه‌ی هه‌رێمی کوردستان به‌مشێوه‌یه‌یه:  پێشەوا هەورامانی دەڵێت، به گوێره‌ی ئه‌و ئاماره بێت: "پێويسته ٦٣ % ـى داهات بۆ زۆنی زه‌رد و ٣٧ % ـی بۆ زۆنی سه‌وز بێت، به‌ڵام له‌گه‌ڵ ئه‌وه‌شدا حكومه‌تی هه‌رێمی کوردستان مامه‌ڵه‌یه‌كی جیاوازی كردووه كه له به‌رژه‌وه‌ندی زۆنی سه‌وزدا بووە؛ ٥٧ % ـى داهاتى بۆ زۆنی زه‌رده و ٤٣ % ـى داهات بۆ زۆنی سه‌وزه. "  لەبارەی داهاتەکانی حکومەتی هەرێمی کوردستانیش، پێشەوا هەورامانی باسی لەوە کرد: "هه‌رێمی کوردستان چوار جۆر داهاتى سه‌ره‌كى هه‌يه‌كه بريتين له؛ ١ - داهاتى نه‌وتى، ٢ - ٢٠٠ ملياره‌كه‌ى به‌غدا (ئه‌گه‌ر بينێرێت)، ٣ - هاوكارى هاوپه‌يمانان، ٤ - داهاتى ناوخۆیە؛ سێ داهاتى يه‌كه‌م راسته‌وخۆ ده‌چێته بانكى مناره بۆ ته‌مويلى مووچه، به‌ڵام هێشتا ئه‌و پاره‌يه به‌شى مووچه ناكات و پێويسته ٥٥ % ـى داهاتى ناوخۆش بۆ مووچه ته‌رخان بكرێت و ٤٥ % ـەکەی دیکەی بۆ خه‌رجييه‌كانى دیکەی حكومه‌ت بمێنێته‌وه؛ بۆيه پێويسته سلێمانى ٤٥ مليۆن دۆلار له داهاتى ناوخۆ بۆ ته‌واوكردنى مووچه‌ى سلێمانى ته‌رخانبكات و هه‌ولێر و دهۆكيش ٦٤ مليۆن دۆلار. "  ئەو پەرلەمانتارەی پارتی بەرگری لە پارێزگاکانی هەولێر و دهۆک دەکات و دەڵێت، داهاتەکانیان دەگەڕێننەوە گەنجینەی حکومەت و پێیوایە بەشێک لە داهاتەکانی پارێزگای سلێمانی ناچێتەوە گەنجینەی حکومەت و گوتیشی: "له هه‌ولێر و دهۆك پاره‌ى داهاتى ناوخۆ هه‌مووى ده‌چێته بانك و تاكو ٦٤ مليۆنى مووچه ته‌واو نه‌بێت بۆ هيچ مه‌به‌ستێكى دیکە پاره ته‌رخان ناكرێت، به‌ڵام له سلێمانى سه‌ره‌ڕاى ئه‌وه‌ى هه‌موو پاره‌كه ناچێته‌وه بانك، ئه‌وه‌ى ده‌شچێته بانك به‌شێك ته‌رخانده‌كرێت بۆ مه‌به‌ستى دیکە پێش ته‌واو بوونى ٤٥ مليۆن دۆلاره‌كه. "  پێشەوا هەورامانی باس لە داهاتەکانی سنووری پارێزگای سلێمانی دەکات و ئاماژە بەوەش دکات: "ساڵى رابردوو، سه‌ره‌ڕاى ئه‌و هه‌موو قاچاخيیەى له ده‌روازه سنوورييه‌كانى سلێمانى هه‌بوو، مانگانه نزيكه‌ى ١٦٨ مليار دينار داهاتى ناوخۆ هه‌بووه، به‌ڵام ته‌نیا ٧٨ مليار دينارى گەڕاوەتەوە بۆ حكومه‌ت كه ده‌كاته ٥٥ % ـى داهاتى سلێمانى و ٤٥ % کەی دیار نەبوو و كه‌س نازانێت بۆ كوێ رۆیشت، نەک کەس نازانێ لەوانەیە ئێمە بیزانین!. "   بەگوتەی هەورامانی، ئەمساڵ داهاتی دەروازە سنوورییەکان زیاترە.   رۆژی پێنجشەممە، ٢٨ - ٤ - ٢٠٢٢، زکری زێباری، بڕیاردەری فراکسیۆنی یەکێتی نیشتمانی کوردستان لە پەرلەمانی کوردستان لەبارەی ئەو ژمارانەی گوتەبێژی فراکسیۆنی پارتی خستوونیەتییەڕوو و هێشتا یەکێتیی نیشتمانی کوردستان و حکومەتی هەرێمی کوردستان وەڵامی فەرمییان بۆی نییە، بە تۆڕی میدیایی رووداوی گوت: "یەکێتیی نیشتمانی کوردستان هەر داهاتێکی نێوخۆیی پارێزگای سلێمانی و هەڵەبجە هەبێت بە فەرمی و بێ دەستکاری دەیگەڕێنێتەوە گەنجینەی حکومەت، ئەگەر وا نییە بۆچی حکومەتی هەرێمی کوردستان هیچ قسەیەکی نییە؟ بۆچی پەرلەمانتار لە بری حکومەت و بەناوی حکومەتەوە قسە دەکات. "  زکری زێباری گوتیشی: "فەرموو با ئەنجوومەنی وەزیران لیژنەیەک پێکهبهێنێت و داهاتەکانی سلێمانی کۆبکاتەوە و دەریبخات کێشەکە چییە؟ ئێمە دەزانین بەهۆی پۆستی سەرۆککۆماری عێراق و هەمواری یاسای هەڵبژاردن و کێشەی دیکە ئەو هەموو گوشار و سزایەی لەسەر سلێمانی هەیە زیاتر دەکرێت و ئەمە کێشەی گەورەتری لێدەکەوێتەوە. "  بەپێی گوتەبێژی فراکسیۆنی پارتی لە پەرلەمانی کوردستان، له ساڵى ٢٠٢١ حکومەتی هەرێمی کوردستان مانگانه ٢٥ مليۆن دۆلار كورتهێنانی هه‌بووه، چونكه كۆى داهات مانگانە  ٧١٢ مليۆن دۆلار بووه  و بەمشێوەیە دابەشبووە:  - ٣٥٠ مليۆن دۆلار داهاتى نه‌وت  - ٢٠٠ مليار دیناری نێردراو لە لایەن بەغداوە  - ١٣٧ مليۆن دۆلار  (سلێمانی)+ ٢٠٣ مليۆن دۆلار (هەولێر) داهاتى ناوخۆ.  - ٢٢ مليۆن هاوكارى هاوپه‌يمانان.   لەبارەی خەرجییەکانیشەوە، پێشەوا هەورامانی دەڵێت كۆى خه‌رجییەکان مانگانە ٧٣٧ مليۆن دۆلار بووه و بەمێشوەیەیە:  - ٢٥ مليۆن دۆلار نه‌سريه‌ى وه‌زاره‌ته‌كان.  - ٦٧ مليۆن خه‌رجى به‌كارخستن.  - ٢٣ مليۆن خه‌رجى وه‌به‌رهێنان.  سەبارەت بە داهاتی نەوت لە ساڵی ٢٠٢٢، پێشەوا هەورامانی دەڵێت: "پرسیار دەکرێت لەبارەی داهاتی نەوت لە ئەمساڵدا، راستە له سێ مانگى رابردوودا نرخى نه‌وت به‌رز بووەوە، به‌ڵام ٢٠٠ ملياره‌كه‌ى حكومه‌تى عێراق نه‌هاتووه و بڕى نه‌وتى هه‌نارده‌كراوى هه‌رێمى کوردستانیش له مانگى سێ نزمبوەته‌وه بۆ ٣٦٠ هه‌زار به‌رميلى رۆژانه به‌هۆى گه‌مارۆى سه‌ر هه‌ندێك له كۆمپانياكان له‌ئه‌نجامى جه‌نگى رووسيا و ئۆكراينا. "  سەبارەت بە باج و کۆکردنەوەی، گوتەبێژی فراکسیۆنی پارتی دەڵێت: "داهاتى باج به شێوه‌يه‌كى گشتى، به گه‌وره باجده‌رانيشه‌وه، مانگانه ٣٩ مليار ديناره كه ده‌كاته نزيكه‌ى ١٣ % ـى داهاتى ناوخۆ،  له كۆى ٦٧٠ گه‌وره باجده‌ر له هه‌رێمى كوردستان ته‌نیا ٢٥٠ كۆمپانيا باج ده‌ده‌ن، چونكه پڕۆژه‌كانيان زۆربه‌ى پڕۆژه‌ى وه‌به‌رهێنانن و به پێى ياساى وه‌به‌رهێنان بۆ ماوه‌ى ١٠ ساڵ لێخۆشبوونى باجيان بۆ كراوه. "  هەروەها دەشڵێت: "به‌ڵام له‌گه‌ڵ ئه‌وه‌ش پێشتر ئیدارەی سلێمانى داوايكرد کە باجى كۆمپانياكانى سلێمانى بۆ سلێمانى بگه‌ڕێته‌وه؛ ئەو کێشەیە لەنێوان لیژنەی دارایی پەرلەمانی کوردستان و ئەنجوومەنی وەزیران بە ئامادەبوونی بەڕێوەبەری گشتی بانکی ئاشتی لە سلێمانی بڕیاری چارەسەرکردنی درا کە هەر پڕۆژەیەک لە سلێمانی بێت و کۆمپانیای جێبەجێکار لە هەولێر بێ، دەبێت داهاتی باجەکەشی هەر بۆ سلێمانی بگه‌ڕێته‌وه. "  لەبارەی وەبەرهێنانی کۆمپانیا نەوتییەکانیش لە کێڵگەکانی هەرێمی کوردستان، پێشەوا هەورامانی ئەوەی خستەڕوو: "حكومه‌تى هه‌رێمی کوردستان هيچ وه‌به‌رهێنانێكى راسته‌وخۆى له کێڵگه نه‌وتييه‌كان نه‌كردووه و هه‌موو وه‌ربه‌رهێنانه نه‌وتييه‌كان به شێوازى گرێبه‌ستى هاوبه‌شييه، واته كۆمپانيا نه‌وتييه‌كان خۆيان بڕيار ده‌ده‌ن له كوێ وه‌به‌رهێنان له نه‌وت ده‌كه‌ن و خۆيان به دوايدا ده‌گه‌ڕێن، بۆيه جيۆلۆجياى نه‌وت بڕيار ده‌دات کێڵگه‌كان ده‌كه‌ونه كوێ، نەک حكومه‌تى هه‌رێمی کوردستان".  لە کۆتایی قسەکانیدا، پێشەوا هەورامانی، گوتەبێژی فراکسیۆنی پارتی لەبارەی داهاتی گومرگییەوە، باس لەوە دەکات کە داهاتى گومرگ به‌پێى تۆمارى بازرگانى ژماره‌ى هاورده‌كارانى سلێمانى زياتره له ژماره‌ى هاورده‌كارانى هه‌ولێر و دهۆك و ژماره‌ى ده‌روازه سنوريه‌كانيشى زياتره.