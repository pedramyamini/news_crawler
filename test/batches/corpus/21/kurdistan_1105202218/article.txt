رۆژی چوارشەممە ١١ ـی ئایاری ٢٠٢٢، کۆبوونەوەی ئەنجوومەنی وەزیرانی هەرێمی کوردستان بەڕێوەچوو. پاش کۆبوونەوەکە سەرۆکوەزیران کۆنفرانسێکی رۆژنامەڤانی ئەنجامدا و لەسەر چەند بابەتێک قسەی کرد.   سەرچاوەکەی حکومەتی هەرێمی کوردستان دەڵێت، "پێشتریش ژمارەیەکی زۆری میدیاکان بانگکراون بە کەناڵی ئۆپۆزیسیۆنیشەوە کە بەوپەڕی ئازادییەوە پرسیاریان کردووە، بەڵام لەبەر سنوورداری شوێن و کاتی کۆنفرانسەکە، ناکرێت هەرچی کەناڵ و سایت و پەیج هەیە لە هەرێمی کوردستان کە بە سەتانن بەشداربن. "   لینک و فریکوێنسیی پەخشی راستەوخۆی کۆنفرانسە رۆژنامەڤانییەکە، بەپێی راگەیێندراوی ئەو سەرچاوەیەی حکومەت، "پێشتر بڵاودەکرێتەوە و دەخرێتە بەردەستی هەموو کەناڵەکانی راگەیاندن، بۆیە نەهاتنی هەندێک کەناڵ هیچ لە بابەتەکە ناگۆڕێت. "   بەشێک لەو کەناڵانەی گلەییان کردبوو، "سەر بە یەکێتیی نیشتمانیی کوردستانن" سەرچاوەکەی حکومەت دەڵێت، "ئەوەی جێی سەرسوڕمانە هەندێک لەو کەناڵانەی گلەییان کردووە... پێشتر چەندین جار بەشداربوون و پرسیاریشیان کردووە، کەچی تەنانەت یەک خولەکی کۆنفرانسەکەیان لە کەناڵەکانیان پەخش نەکردووە. "  مەسرور بارزانی چی گوت؟ هەمووی لێرە بخوێنەوە