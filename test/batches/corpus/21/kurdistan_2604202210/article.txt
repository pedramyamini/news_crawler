هەپەگە دەڵێت، گەریلاکان "دوای شەڕێکی قورس و بە هێرشی ئاسمانیی [تورکیا] شەهید بوون. " هەروەها ناسنامەی هەر سێ گەریلاکەی ئاشكرا کردووە، کە دووانیان خەڵکی سێرت و شرناخی باکووری کوردستان و ئەوی دیکەشیان خەڵکی خانەقینی باشووری کوردستانە.  ناسنامەی ئەو سێ گەریلایەی لە شەڕی تورکیا و پەکەکە گیانیان لەدەستداوە بەمشێوەیە:  - سەدات داغ تەکین، کە نازناوەکەی حوسێن داغ بووە، لەدایکبووی سێرتی باکووری کوردستانە و لە ١٨ی نیسان لە زاپ گیانی لەدەستداوە.  - وەیسی سومەر، کە نازناوەکەی چیاگەر بۆتان بووە، لەدایکبووی شرناخی باکووری کوردستانە و لە ١٩ی نیسان لە زاپ گیانی لەدەستداوە.  - عەگید کوردستان، کە نازناوەکەی محەممەد حەمزە بووە، لەدایکبووی خانەقینی باشووری کوردستانە و لە ١٩ی نیسان لە زاپ گیانی لەدەستداوە.