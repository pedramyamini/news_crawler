ئێوارەی ئەمڕۆ دووشەممە ١٨ - ٤ - ٢٠٢٢ رێکخراوی مافی مرۆڤی هەنگاو بڵاویکردووەتەوە، کۆڵبەرێکی خەڵکی شاری سەردەشتی رۆژهەڵاتی کوردستان لەکاتی کۆڵبەریدا لەلایەن هێزەکانی پاسەوانی سنووری ئێرانەوە، تەقەی لێکراوە و کوژراوە.  ئەو کۆڵبەرە خەڵکی گوندی بنەوخەڵەفی سەردەشتە و لە سنووری بێتووش، کە دەکەوێتە نێوان باشوور و رۆژهەڵاتی کوردستان، تەقەی لێکراوە و کوژراوە.  کۆڵبەرەکە ناوی سلێمان ئیبڕاهیمزادەیە و تەمەنی ٣٧ ساڵە و باوکی منداڵێکی ساوایە.  هەر بەپێی راپۆرتی رێکخراوەکانی مافی مرۆڤ، شەوی رابردوو هێزەکانی پاسەوانی سنووری ئێران لە سنووری نەوسوود لە ناوچەی هەورامان تەقەیان لە ژمارەیەک کۆڵبەر کردووە و زیاتر لە ١٠ کۆڵبەر بریندار بوون.