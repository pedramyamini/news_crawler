ئەمڕۆ پێنجشەممە، کەشناسی وبوومەلەرزەزانی هەرێمی کوردستان رایگەیاند، سبەینێ پلەکانی گەرما لە پارێزگەی هەولێر بەرزدەبێتەوە بۆ ٢٩ پلە و نزمترین پلەی گەرماش ١٣ سیلیزییە و ئاسمانیش لەنێوان ساماڵ و نیمچەهەور دەبێت، لە کاتێکدا ئەمڕۆ بەرزترین پلەی گەرما ٢٧ پلەی سیلیزییە.   لە پارێزگای سلێمانی، بەرزترین پلەی گەرما ٢٨ و نزمترین ١٧ پلەیە و ئاسمانیش لەنێوان ساماڵ و نیمچەهەور دەبێت، لە کاتێکدا ئەمڕۆ بەرزترین پلەی گەرما، ٢٧ پلەی سیلیزییە.  سبەینێ لە پارێزگای دهۆک بەرزترین پلەی گەرما ٢٧ پلەی سیلیزی و نزمترینی ١٢ پلەیە و ئاسمانی شارەکەش لە نیوان ساماڵ و پەڵەهەور دەبێت، ئەمە لەکاتێکدایە ئەمڕۆ بەرزترین پلەی گەرما ٢٦ پلەی سیلیزی بوو، لە پارێزگەی هەڵەبجەش بەرزترین پلەی گەرما بۆ سبەینێ هەینی ٣٠ پلە و نزمترینی ١٥ پلەی سیلیزییە و ئاسمانیش لەنیوان ساماڵ و پەڵەهەور دەبێت، لە کاتێکدا ئەمڕۆ بەرزترین پلەی گەرما ٢٩ پلەی سیلیزییە  لە پارێزگای کەرکووک بەرزترین پلەی گەرما تۆمارکراوە، بۆ ئەمڕۆ بەرزترین پلەی گەرما ٣٠ پلە، بەڵام بۆ سبەینی دەبێت بە ٣٢ پلە و نزمترینی  دەبێت بە ١٥ پلەی سیلیزی و ئاسمانیش لە نێوان ساماڵ و پەلەهەور دەبێت.   ئاسۆ کەمال، بەڕێوەبەری کەشناسیی سلێمانی بە رووداوی گوت، "ب گوێرەی پێشبینییەکان ئەو تەپوتۆزەی ئەم ماوەیە هەیە لە سبەینێوە کاریگەرییەکەی نامێنێت"  لەبارەی پێشبینی کەشناسی بۆ بارانبارین، ئاسۆ کەمال گوتی: "لە ناوەڕاستی هەفتەی داهاتوو  و بەتایبەتی رۆژی دووشەممە ئەگەری بارانبارین هەیە. "