ناوەندی راگەیاندن و چاپه‌مه‌نی هێزەکانی پاراستنی گەل - هەپەگە ناسنامەی ئەو گەریلایانەی بڵاوکردەوە کە لە شوباتی ٢٠٢٢ لە بنکەکانی مەشق و راهێنانەکانیان لە چیای مەتین، زاپ، ئاڤاشین و باسییان لە باشووری کوردستان گیانیان لەدەستداوە.   وەک لە راگەیێندراوەکەی هەپەگەدا هاتووە، گەریلاکان لە کاتی راهێناندا و بەهۆی تەقینەوەی بۆمب پێیاندا، گیانیان لەدەستداوە.   هەپەگە ناسنامەی گەریلاکانی ئاشکراکردووە کە پێکدێن لە: خەلیل زەزروب، ناسراو بە سیدار زیلان، خەڵکی هەرێمی عەفرینی رۆژئاوای کوردستان؛ ڤێدات بینگۆل ناسراو بە مۆردەم ئێریش، خەڵکی ئامەدی باکووری کوردستان. رەمەزان جان ناسراو بە سەربەست بێریتان، لەدایکبووی شرناخی باکووری کوردستان، هەروەها محەممەد عێدان ناسراو بە شەڤگەر هیڤرۆن، کە لە دایکبووی شاری منبجی سووریا بووە.