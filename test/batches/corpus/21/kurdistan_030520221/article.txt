بەڕێوەبەرایەتیی کەشناسی و بوومەلەرزەزانیی هەرێمی کوردستان، راگەیێندراوێکی لەبارەی کەشوهەوای رۆژی سێشەممە، کە دەکاتە دووم رۆژی جەژنی رەمەزان بڵاوکردەوە و تێیدا هاتووە: "پێشبينى ده‌كرێت تۆز له رۆژهه‌ڵاتى هه‌رێمی کوردستان تاوەکو پێش نيوه‌ڕی رۆژی سێشەممە به‌رده‌وام بێت. "  سەبارەت بە بارانبارینیش، کەشناسی دەڵێت: "رۆژی سێشه‌ممه ئاسمان له نێوان هه‌ور و نيمچه‌هه‌ور ده‌بێت و له كاته‌كانى پێش نيوه‌ڕۆ تاوەکو ئێواره كه‌مێك باران و هه‌وره‌تريشقه هه‌يه، ئه‌گه‌رى تۆزێكى سووك هه‌يه جگه له ناوچه‌كانى دهۆك و ده‌وروبه‌رى پله‌كانى گه‌رما ٢ پله نزم ده‌بێته‌وه. "  بەڕێوەبەرایەتیی کەشناسی و بوومەلەرزەزانیی هەرێمی کوردستان لە کۆتایی راگەیێندراوەکەیدا دەڵێت: "به‌هۆى ناجێگيرىی كه‌شوهه‌واوه ئه‌گه‌رى دروستبوونى گه‌واڵه‌هه‌ور و بارانى به‌لێزمه‌ش هه‌يه. "  هەروەها، عامر جابری، گوتەبێژی دەستەی کەشناسی و بوومەلەرزەزانیی عێراق، بە تۆڕی میدیایی رووداوی راگەیاند: "بەگشتی رۆژی سێشەممە کەشوهەوا لە ناوچەکانی ناوەڕاستی عێراق نیمچەهەور و ساماڵ دەبێت و پلەکانی گەرما بەرزدەبنەوە. خۆڵبارین دروست دەبێت و ئاستی بینین لەنێوان ٦ بۆ ٨ کیلۆمەتر دەبێت، لە ناوچەکانی باشووری عێراقیش ئاسمان ساماڵ دەبێت و لەهەندێک ناوچە بەتایبەت لە رۆژئاوای باران دەبارێت و پلەکانی گەرما بەرزدەبنەوە، لە هەندێک ناوچەش خۆڵبارین بەردەوام دەبێت. "