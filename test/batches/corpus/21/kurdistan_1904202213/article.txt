ئێواره‌ى رۆژی دووشه‌ممه ١٨ ـی نیسانی ٢٠٢٢، لە سه‌رۆكايه‌تيى هه‌رێمى كوردستان به ئاماده‌بوونى جه‌عفه‌ر شێخ  مسته‌فا و مسته‌فا سه‌يد قادر، جێگرانى سه‌رۆكی هه‌رێمى كوردستان و فه‌وزى هه‌ريری، سه‌رۆكى ديوانى  سه‌رۆكايه‌تيى هه‌رێمى كوردستان و ژماره‌يه‌ک له راوێژكاران و به‌رپرسان،  سه‌رۆكايه‌تيى هه‌رێمى كوردستان خوانێكى به‌ربانگى بۆ لايه‌نه سياسييه‌كانى  هه‌رێمى كوردستان سازكرد كه زۆربه‌ى لايه‌نه‌كان تێيدا به‌شداربوون.   لە راگەیێندراوێکدا سه‌رۆكايه‌تيى هه‌رێمى كوردستان ئاماژە بەوە دەکات، دڵشاد شەهاب، راوێژكارى باڵای سه‌رۆكى هه‌رێمى كوردستان "به ناوى  سه‌رۆكايه‌تيى هه‌رێمى كوردستانه‌وه، گوته‌يه‌كى به‌خێرهێنانى پێشكێشكرد و  سوپاسى لايه‌نه‌كانى كرد بۆ به‌شدارييان له خوانه‌كه‌دا و جه‌ختى له‌سه‌ر هه‌ڵوێستى  نێچیرڤان بارزانی، سه‌رۆكی هه‌رێمى كوردستان و سه‌رۆكايه‌تيى هه‌رێمى كوردستان بۆ كاركردن له‌پێناو يه‌كڕيزى و ته‌بايی و پێکه‌وه‌ژیان كرده‌وه. "   بە گوێرەی راگەیێندراوەکەی سه‌رۆكايه‌تيى هه‌رێمى كوردستان، "نوێنه‌رانیی لايه‌نه سياسييه‌كان خۆشحاڵيى خۆيان به  به‌شدارييان ده‌ربڕیی و سوپاسى سه‌رۆكايه‌تيى هه‌رێمى كوردستانيان كرد. "  ژمارەیەک لە میوانانی لايه‌نه سياسييه‌كان بۆ خوانى به‌ربانگ لە سه‌رۆكايه‌تيى هه‌رێمى كوردستان  ژمارەیەک لە میوانانی لايه‌نه سياسييه‌كان بۆ خوانى به‌ربانگ لە سه‌رۆكايه‌تيى هه‌رێمى كوردستان