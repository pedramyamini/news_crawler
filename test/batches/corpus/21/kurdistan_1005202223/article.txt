کەشناسی و بوومەلەرزەزانیی هەرێمی کوردستان رایگەیاند، ئەمڕۆ سێشەممە، ١٠ - ٥ - ٢٠٢٢، لە پارێزگاکانی هەولێر و سلێمانی، ئاسمان نیمچەهەور دەبێت، لە ناوچە شاخاوییەکان بۆ هەوری تەواو دەگۆڕێت لەگەل نمەبارانی کەم کەم، کە کاریگەرییەکەی لە ناوچە سنووریەکاندا زیاتر دەبێت، هەندێک کات بۆ تاوە باران و بروسکەش دەگۆڕێت، ئێوارەش کەشوهەوا جێگیردەبێتەوە.  بەرزترین پلەی گەرماش لە پارێزگای هەولێر بۆ ئەمڕۆ ٢٩ پلەی سیلیزییە و نزمترین ١٤ پلەیە، لە پارێزگای سلێمانیش بەرزترین پلەی گەرما ٢٥ پلە و نزمترین ١٢ پلەی سیلیزی دەبێت.   ئاسۆ کەمال، بەڕێوەبەری کەشناسی و بوومەلەرزەزانیی سلێمانی لە بارەی پێشبینییەکانی خۆڵبارین و بارانبارین بە تۆڕی میدیایی رووداوی گوت، ئەمڕۆ کەشوهەوا جێگیر دەبێت و لە ناوچە شاخاوییەکان پێشبینی نمە باران دەکەن، هەروەها پلەکانی گەرما بەرزدەبنەوە و تاوەکو کۆتایی ئەم هەفتەیە هیچ پێشبینییەکی خۆڵبارین ناکەن.   بەپێ پێشبینییەکانی کەشناسی و بوومەلەرزەزانیی هەرێمی کوردستان، ئەمڕۆ لە پارێزگاکانی دهۆک و هەڵەبجە، ئاسمان لەنێوان نیمچەهەور و هەوری تەواو دەبێت لەگەڵ نمەبارانی جیاجیا لە زۆربەی ناوچەکاندا، لە کاتەکانی دوانیوەڕۆ دەگۆڕێت بۆ تاوە باران و بروسکە و ئێوارە کەشوهەوا جێگر دەبێتەوە.   بەرزترین پلەی گەرماش لە دهۆک ٢٧ پلەی سیلیزی، نزمترین پلەی گەرما ١٢ پلە دەبێت. لە هەڵەبجەش بەرزترین پلەی گەرما ٢٨ پلە و نزمترین ١٣ پلەی سیلیزی دەبێت.  ئەمڕۆ لە پارێزگای کەرکووک بەرزترین پلەی گەرما تۆمار دەکرێت کە ٣٢ پلەی سیلیزییە و نزمترین پلەش ١٧ پلە دەبێت و ئاسمانی شارەکەش لە پەڵەهەورەوە بۆ نیمچەهەور دەگۆڕێت.