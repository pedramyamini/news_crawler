نەعامە، باڵندەیەکی رووەکخۆرە، لە گژوگیا و گوڵ و رەگەکانی دارەکانی سنووری دێرەلووک دەخۆن، خەڵکیش گژوگیایان پێدەدەن.  نەعامە (وشترمرخ)، زیاتر لە ئەفریقا دەژی، بە گەورەترین باڵندە دادەنرێت، بەڵام توانای فڕینی نییە، ملێکی درێژی رووتی هەیە، لەگەڵ دوو قاچ و دوو رانی پڕ لە ماسولکە، کە بە پەڕ داپۆشراون، بەرزییەکەی لەنێوان ٢ تاوەکو ٢.٧ مەتر دەبێت؛ کێشیان بە نزیکەیی لەنێوان ١١٣ - ١٦٠ کیلۆگرام دەبێت، بەگشتی قەبارەی مێینەکان بەراورد بە نێرینەکان بچووکترە.