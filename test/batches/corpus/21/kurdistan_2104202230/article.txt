کیجۆنگ لە پەیامێکدا رایگەیاند، پەیوەندیی نێوان کۆریای باشوور و هەرێمی کوردستان لە ئاستێکی زۆر باشدایە و گوتیشی، بە هاتنی یەکەیەکی سەربازیی کۆریای باشوور لە ساڵی ٢٠٠٤ دا بۆ عێراق و هەرێمی کوردستان، بناخەی پەیوەندییەکی بەهێزی نێوان هەرێمی کوردستان و وڵاتەکەی دانرا.   کیجۆنگ، شوێنی چۆی کوانگ ژین دەگرێتەوە کە بۆ ماوەی سێ ساڵ لە هەولێر وەکو کۆنسووڵی کۆریای باشوور لە هەولێر کاری کرد.   کۆنسووڵی نوێی کۆریای باشوور لە هەولێر باس لەوەش دەکات، "بەڕاستی زۆر دڵخۆشم کە هاتوومەتە نێو ئەم خاکە جوانە؛ هەروەکو خۆشتان باش دەزانن، پەیوەندیی نێوان هەرێمی کوردستان و کۆریا زۆر نایابە. من لە مانگی پیرۆزی رەمەزاندا هاتووم. دەمەوێت ئەم دەرفەتە بقۆزمەوە بۆ ئەوەی هیوای باشترین بۆ هەموو موسڵمانانی هەرێمی کورستان بخوازم. "