ئەمڕۆ دووشەممە، ٣٠ - ٥ - ٢٠٢٢، زەردەشت رەفیق، گوتەبێژی شارەوانی سلێمانی بە رووداوی راگەیاند، لە شاری سلێمانی و دەوروبەری ٢٤ گۆڕستانە هەن، سەرجەم گۆڕستانەکانی نێو شار جێگەی بەخاکسپاردنی مردوویان تێدا نەماوە وەک گۆرستانی، سەیوان تاسڵووجە، راپەرین، ئابڵاخ، شێخ محەممەد چەند گۆڕستانێکی دیکە.   بە گوتەی گوتەبێژی شارەوانی سلێمانی، ئێستا هاونیشتیمانیان دەتوانن مردووەکانیان ببەن بۆ گۆڕستانی نوێی سلێمانی کە دەکەوێتە رۆژهەڵاتی سلێمانی نزیک شاری مامۆستایان و رووبەرەکەی ٢٣٨ دۆنمە.   سەبارەت بە نرخی بەخاکسپاردنی مردووان زەردەشت رەفیق گوتی، "نرخەکان لە شاری سلێمانی دیاریکراون، ئەگەر کەسێکی گەورە بمرێت بۆ بەخاکسپاردنی ١٥٠ هەزار دینار و ئەگەر منداڵ بێت ٧٥ هەزار دینار لە کەسوکاریان وەردەگیرێت. "