ئەمڕۆ پێنجشەممە ٢١ - ٠٤ - ٢٠٢٢ پارتی دیموکراتی کوردستان - سووریا (پەدەکەسە) رایگەیاند، شەوی رابردوو ٢٠ی نیسانی ٢٠٢٢، نووسینگەکانی ئەنجوومەنی نیشتمانی کوردستان (ئەنەکەسە) و پارتی دیموکراتی کوردستان - سووریا (پەدەکەسە) و پارتی یەکێتیی کوردستان - سووریا (پەیەکەسە) لە کۆبانێ سووتێنراون.  پارتی دیموکراتی کوردستان - سووریا (پەدەکەسە) گرووپێکی سەر بە پارتی یەکێتیی دیموکرات (پەیەدە) بە سووتاندنی ئەو سێ بارەگایە تۆمەتبار دەکات.  بەگوێرەی زانیارییەکان، چەند فرۆشگا و دووکانێکی نزیک  سێ بارەگاکەش سووتاون.  پەدەکەسە ئەو گرووپانە تۆمەتبار دەکات، کە لە ١٨ و ١٩ی نیسانی ئەمساڵ، نووسینگەی ئەنەکەسە و پەدەکەسەیان لە دێرک و دربێسیێ و حەسەکە سووتاند.