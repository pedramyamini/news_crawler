قادر سەیاحی شەوی یەکشەممە ١٧/٠٤/٢٠٢٢ بەهۆی جەڵتە لە تەمەنی ٧٩ لە شاری خۆی لە باکووری پارێزگای ورمێ کۆچی دواییکرد.   سەیاحی لەدایکبووی مهابادە و ئاوازدانەر، ژەنیاری کلارنێت و گۆرانیبێژ بوو و زیاتر لە ٥٠ ساڵ چالاکیی هونەری هەبوو.   گۆرانییەکانی "یادم بکە"، "هەرتۆی قسەی عیشقم"، "گوڵی مهابادی" و "مەستی ئەوین" لە دیارترین بەرهەمەکانین. هۆگرانی قادر سەیاحی دەڵێن، قادر سەیاحی بەرهەمی زۆری نەبوو.  بەپێی زانیارییەکانی تۆڕی میدیایی رووداو، بڕیار دراوە تەرمی قادر سەیاحی بگوازرێتەوە مهاباد و لە بەشی تایبەت بە ناودارانی گۆڕستانی بداغ سوڵتانی مهاباد بەخاک بسپێردرێت.