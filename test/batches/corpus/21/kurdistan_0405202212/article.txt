رۆژی چوارشەممە، ٤ - ٥ - ٢٠٢٢، سەرچاوەیەکی ئاگادار لە خانەوادەی محەممەد شامەڕوان، جێگری بەرپرسی مەڵبەندی ٢٤ی یەکێتی لە راپەڕین بە (رووداو)ی رایگەیاند: "هێزەکانی پەکەکە ئەمڕۆ محەممەد شامەڕوانیان ئازادکردووە، ئێستا گەیشتووەتەوە نێو کەسوکارەکەی و تەندروستیی باشە و هیچ کێشەیەکی نییە".  محەممەد شامەڕوان، جێگری بەرپرسی مەڵبەندی ٢٤ی یەکێتی، رۆژی ٢٠ی نیسانی ٢٠٢٢ دوای ئەوەی چووبووە نێو باخەکەی لە بناری قەندیل، بە گوتەی ئەو سەرچاوەیە: "لەلایەن چەکدارانی پەکەکەوە رفێنرابوو و بۆ شوێنێکی نادیاریان بردبوو، ئەمڕۆش کە ئازادکراوە بەڵێنی لێوەرگیراوە، کە بەهیچ شێوەیەک نە خۆی و نە خانەوادەکەی هیچ شتێک لە بارەی رفاندنەکەی بۆ میدیاکان نەدرکێنن".