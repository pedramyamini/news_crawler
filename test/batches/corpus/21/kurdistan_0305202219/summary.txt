زیاتر لە ساڵێکە و بە دیاریکراوی لە دوای رێککەوتنی هەولێر - بەغدا لەسەر دۆخی شنگال، پەیوەندییەکانی نێوان سوپای عێراق و هێزە چەکدارەکانی سەر بە پەکەکە لەو سنوورە بە دۆخێکی نائاساییدا دەڕوات. لە سێ هەفتەی رابردوودا گرژی و ئاڵۆزییەکان تووندتربوون و دوو جار شەڕی چەکداری لەنێوانیاندا روویدا کە بە هۆیەوە سەربازێکی سوپای عێراق و شەڕڤانێک کوژران و هەشت کەسی دیکەش برینداربوون.