رۆژی چوارشەممە ١١ ـی ئایاری ٢٠٢٢، رزگار لەتیف، جێگری بەڕێوەبەری نەخۆشخانەی فریاکەوتنی شەهید هەژار لە کەلار بە تۆڕی میدیایی رووداوی گوت، "دوو کرێکارەکە لە کاتی تێکردنی چیمەنتۆدا، باڵەخانەکە بەسەریاندا رووخاوە و بە برینداری گەیێندراونەتە نەخۆشخانە. "   جێگری بەڕێوەبەری نەخۆشخانەی شەهید هەژار سەبارەت بە تەندروستی کرێکارەکان گوتی، ئەوەی پێویست بێت بۆیان کراوە و تەندروستییان جێگیرە.  تاوەکو ئێستا ناسنامەی کرێکارەکان ئاشکرا نەبووە.  رۆژی ٩ ـی ئەم مانگە، لە کاتی کارکردندا بۆ خاوێنکردنەوەی بیرێکی ئاو لە کەلار، بەهۆی کەوتنەخوارەی سەتڵێک و بەرکەوتنی بەسەریدا، کرێکارێک بە سەختی برینداربوو.