لە روونکردنەوەیەکدا لەسەر کۆی داهاتی هەرێمی کوردستان کە میدیای یەکێتی بڵاویکردەوە، بۆ مانگی ٣ ـی ٢٠٢٢ زیاتر لە ترلیۆنێک و ١٠٠ ملیار دینار بووە و لە كۆی ئەو داهاتەش تەنها ٣٤ % ـی دراوەتە سنووری سلێمانی، هەڵەبجە، گەرمیان و راپەڕین و ٦٦ % ـی دراوەتە هەولێر و دهۆک. لە بەرامبەردا رۆژی چوارشەممە ١١ ـی ئایاری ٢٠٢٢، لە روونکردنەوەیەکدا حکومەتی هەرێمی کوردستان وردەکاری بودجەی بەردەست و چۆنێتی خەرجکردنی بۆ مووچە خستووەتەڕوو.   لە روونکردنەوەکەدا حکومەتی هەرێمی کوردستان رایگەیاند: بەداخەوە چەند رۆژێکە بابەتی ناڕاست و هەڵبەستراو سەبارەت بە داهات و مووچەی مانگانەی مووچەخۆرانی هەرێمی کوردستان و رێڕەوی دابەشکردنی داهاتی کوردستان بە سەر پارێزگاکانی هەرێمی کوردستاندا بڵاودەکرێتەوە، بۆیە بە پێویستیمان زانی ئەم روونکردنەوەیە بڵاوبکەینەوە.   بەگوێرەی راگەیێندراوەکە، بەگشتی مووچەی مانگانە پێویستی بە بڕی ٦١٦ ملیۆن دۆلارە و بەمێشێوەیە دابیندەکرێت:  - داهاتی نەوت ٣٥٠ ملیۆن دۆلار  - داهاتی نێوخۆ ١٢٨ ملیۆن دۆلار  - داهاتی بەغدا ١٣٨ ملیۆن دۆلار  لە راگەیێندراوەکەدا هاتووە، لە مانگەکانی ١ و ٢ ـی ساڵی ٢٠٢٢، ئەو پارەیەی بڕیاربووە بەغدا بۆ مووچەی بنێرێت نەیناردووە و ئەو بڕە لە داهاتی نەوت بەمشێوەیە پڕكراوەتەوە:  داهاتی بەردەستی نەوت لە مانگی ١ ـی ٢٠٢٢ کە ماوەتەوە بۆ مووچە، بریتییە لە ٣٠٨ ملیۆن دۆلار، هەروەها لەم مانگەدا پارەی بەغدا بۆ مووچە نەهات و لە داهاتی نەوت پڕکرایەوە،  بڕی پێویست بۆ پڕکردنەوەی مووچە لە داهاتی نەوت، بریتیبوو لە ١٨٠ ملیۆن دۆلار، تاوەکو بتواندرێت بڕی ٤٨٨ ملیۆن دۆلار تەرخانبکرێت بۆ تەواوکردنی مووچەی پێویست ئەو بڕەش لە مانگی ٢ ـی ٢٠٢٢ پڕکرایەوە.  داهاتی بەردەستی نەوت لە مانگی ٢ ـی ٢٠٢٢ بریتیبوو لە ٤١٢ ملیۆن دۆلار، دوای پڕکردنەوەی مووچەی پێویستی مانگی ١، کە بڕەکەی ١٨٠ ملیۆن دۆلار بوو، پارەی ماوەی بەردەست بۆ مووچەی مانگی ٢ ـی ٢٠٢٢ لە داهاتی نەوت بریتیبوو لە ٢٣٢ ملیۆن دۆلار. لە مانگی ٢ ـی ٢٠٢٢ دووبارە بەغدا پارەی نەنارد بۆ مووچەی مووچەخۆرانی هەرێمی کوردستان، بڕی پێویستی ئەو بڕەی بۆ پڕکردنەوەی مووچە لە داهاتی نەوت بریتیبوو لە ٢٥٦ ملیۆن دۆلار تاوەکو بتواندرێت بڕی ٤٨٨ ملیۆن دۆلار تەرخانبکرێت بۆ تەواوکردنی مووچەی پێویست، ئەو بڕەش لە داهاتی مانگی ٣ی ٢٠٢٢ پڕکرایەوە.  داهاتی بەردەستی نەوت لە مانگی ٣ ـی ٢٠٢٢ بریتیبوو لە بڕی ٥٩١ ملیۆن دۆلار، دوای پڕکردنەوەی مووچەی پێویستی مانگی ٢ ـی ٢٠٢٢ کە بڕەکەی بریتیبوو لە ٢٥٦ ملیۆن دۆلار، پارەی ماوەی بەردەست بۆ مووچەی مانگی ٣ ـی ٢٠٢٢ بریتیبوو لە ٣٦٣ ملیۆن دۆلار، چونکە لە مانگی ٣ ـی ٢٠٢٢ بەغدا تەمویلی ٢٠٠ ملیاری نارد کە بۆ مووچەی مانگی ٣ ـی ٢٠٢٢ی مووچەخۆرانی هەرێمی کوردستان. بڕی کورتهێنان بۆ دابینکردنی مووچەی پێویست بریتیبوو لە بڕی ٢٨ ملیۆن دۆلار کە ئەو بڕەش لە داهاتی نەوتی مانگی ٤ ـی ٢٠٢٢ پڕکرایەوە.  سەبارەت بە پێویستیی مووچە بە گوێرەی شارەکان و بەشی سیادی، لە راگەیێندراوەکەی حکومەتی هەرێمی کوردستاندا هاتووە:  گوژمەی پێویست بۆ مووچەی مانگانە بەگوێرەی شارەکان و بەشەکان بەمشێوەیەیە:  هەولێر و دهۆک بە دۆلار: ٣٤٠,٦٨٩,٦٥٥ - ٥٥ %  سلێمانی بە دۆلار: ٢٤٠,٠٠٠,٠٠٠ - ٣٩ %  مووچەی سیادییەکان بە دۆلار: ٦١٦,٨٦٢,٠٦٩ - ١٠٠ %  هەولێر و دهۆک بە دینار: ٤٩٤,٠٠٠,٠٠٠,٠٠٠ - ٥٥ %  سلێمانی بە دینار: ٣٤٨,٠٠٠,٠٠٠,٠٠٠ - ٣٩ %  مووچەی سیادییەکان بە دینار: ٨٩٣,٠٠٠,٠٠٠,٠٠٠ - ١٠٠ %  پێویستی مووچەی شارەکان بە تەنیا واتا بەبێ مووچە سیادییەکان:  هەولێر و دهۆک بە دۆلار: ٣٤٠,٦٨٩,٦٥٥ - ٥٩ %  سلێمانی بە دۆلار: ٢٤٠,٠٠٠,٠٠٠ - ٤١ %  کۆی گشتی بە دۆلار: ٥٨٠,٦٨٩,٦٥٥ - ١٠٠ %  هەولێر و دهۆک بە دینار: ٤٩٤,٠٠٠,٠٠٠,٠٠٠ سلێمانی بە دینار: ٣٤٨,٠٠٠,٠٠٠,٠٠٠ کۆی گشتی بە دینار: ٩٤٢,٠٠٠,٠٠٠,٠٠٠ حکومەتی هەرێمی کوردستان رایگەیاندووە، بۆ دابینکردنی مووچە، داهاتەکان بەمشێوەیەی خوارەوە دابیندەکرێت.  - داهاتی بەردەستی نەوت بۆ مووچەی مانگی یەکی ٢٠٢٢، ٤٨٨ ملیۆن دۆلار بووە، کە ٧٩ % ـە.  - داهاتی نێوخۆ بۆ مووچە، ١٢٧ ملیۆن و ٨٦٢ هەزار و ٩٦ دۆلار بووە، کە ٢١ % ـە.  - بۆ مانگی یەک بەغدا هیچ پارەیەکی نەناردووە.  - داهاتی بەردەستی نەوت بۆ مووچەی مانگی ٢ی ٢٠٢٢، ٤٨٨ ملیۆن دۆلار بووە، کە ٧٩ % ـە.  - داهاتی نێوخۆ بۆ مووچە، ١٢٧ ملیۆن و ٨٦٢ هەزار و ٩٦ دۆلار بووە، کە ٢١ % ـە.  - داهاتی بەردەستی نەوت بۆ مووچەی مانگی سێ ٢٠٢٢، ٣٦٣ ملیۆن دۆلار بووە، کە ٥٩ % ـە.  - داهاتی نێوخۆ بۆ مووچە، ١١٤ ملیۆن و ٩٣١ هەزار و ٣٤ دۆلار بووە، کە ١٩ % ـە.  - پشتیوانی دارایی حکومەتی عێراق، ١٣٧ ملیۆن و ٩٣١ هەزار و ٣٤ دۆلار بووە.  - داهاتی بەردەستی نەوت بۆ مووچەی مانگی سێی ٢٠٢٢ بە دینار، ٥٢٦ ملیۆن و ٣٥٠ ملیۆن دینار بووە، داهاتی نێوخۆ ١٦٦ ملیار و ٦٥٠ ملیۆن دینار بووە، پشتیوانی بەغداش ٢٠٠ ملیار دینار بووە.  بەگوێرەی راگەیێندراوەکە؛ داهاتەکانی بەردەستی حکومەتی هەرێمی کوردستان بەمشێوەیە بەسەر ناوچەلاندا دابەشکراوە:  داهاتی بەردەست بۆ مووچەی مانگی ٣ی ٢٠٢٢ بە دۆلار بەمشێوەیە بووە:  هەولێر و دهۆک: داهاتی نەوت ٢٢٥ ملیۆن و ٦٨ هەزار و ٩٦٦ دۆلار بووە. داهاتی نێوخۆ ٤٥ ملیۆن و ٤٦٢ هەزار و ٤١٤ دۆلار بووە، پشتیوانی حکومەتی عێراق ٧٩ ملیۆن و ٣١٠ هەزار و ٣٤٥ دۆلار بووە، کە گۆی گشتییەکەی ٣٤٩ ملیۆن و ٨٤١ هەزار و ٧٢٤ دۆلار بووە.  سلێمانی: داهاتی نەوت ١٣٧ ملیۆن و ٩٣١ هەزار و ٣٤ ملیۆن دۆلار بووە، داهاتی نێوخۆ بۆ مووچە ٣٤ ملیۆن و ٢٩٦ هەزار و ٢٠٧ دۆلار بووە؛ لە پشتیوانی حکومەتی عێراق ٥٨ ملیۆن و ٦٢٠ هەزار و ٦٩٠ دۆلاری بەرکەوتووە.  داهاتی بەردەست بۆ مووچەی مانگی ٣ی ٢٠٢٢ بە دینار بەمشێوەیە بووە:  هەولێر و دهۆک: داهاتی نەوت ٣٢٦ ملیار و ٣٥٠ ملیۆن دینار بووە، داهاتی نێوخۆ ٦٥ ملیار و ٩٢٠ ملیۆن و ٥٠٠ هەزار دینار بووە، پشتیوانی حکومەتی عێراق ١١٥ ملیار دینار بووە.  سلێمانی: داهاتی نەوت ٢٠٠ ملیار دینار بووە، داهاتی نێوخۆ بۆ مووچە ٤٩ ملیار و ٧٢٩ ملیۆن و ٥٠٠ هەزار دینار بووە؛ لە بڕی پارەی پشتیوانی حکومەتی عێراق ٨٥ ملیار دیناری بەرکەوتووە.  لە راگەیێندراوەکەدا ئاماژە بەوەشكراوە، کە "ئەو هاوکارییەی لەلایەن هاوپەیمانانەوە دەرێت و بڕەکەی ١٨ ملیۆن دۆلارە راستەوخۆ دەچێتەسەر هەژماری وەزارەتی پێشمەرگە و ناچێتە وەزارەتی دارایی هەرێمی کوردستان. هەروەها مووچەی دامودەزگا سیادییەکانی هەرێمی کوردستان وەکو (دیوانی وەزارەتەکان، سەرۆکایەتی هەرێم، سەرۆکایەتی حکومەتی هەرێمی کوردستان، سەرۆکایەتی پەرلەمان و دەسەڵاتی دادوەری) لە هەولێر لە گەنجینەی گشتی هەرێم دەدرێت".  ئەمە لە کاتێکدایە، دابەشکردنی مووچەی مانگی چوار دەستیپێکردووە و تاوەکو ئەمڕۆ بەشێکی مووچەخۆرانی سنووری پارێزگاکانی سلێمانی و هەڵەبجە و ئیدارە سەربەخۆکانی گەرمیان و راپەڕین مووچەی مانگی ٣ی ساڵی ٢٠٢٢ یان وەرنەگرتووە.