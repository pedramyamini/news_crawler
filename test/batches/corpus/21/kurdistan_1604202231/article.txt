سیروان ساڵح، شارەزای کەشناسی و بوومەلەرزەزانی بە تۆڕی میدیایی رووداوی راگەیاند، چەقی بوومەلەرزەی یەکەم لە نێوان کەلار - قەسری شیرین بەقووڵی ١١ کیلۆمەتر لەژێر زەوی بووە، گوڕەکەیشی ٣.١ پلەی رێختەر بووە بە هێڵی بازنەیی پانی ٣٤.٥٣ ° پلە باکوور.  ئەو شارەزایەی بوومەلەرزەزانی ئاماژەی بەوە دا، بوومەلەرزەی دووەم بەهێزتر بووە و گوڕی ٤ پلەی رێختەر لە قووڵی ١٠ کیلۆمەتر لەژێر زەوی بووە. هەروەها ١٣ کیلۆمەتر لە سەنتەری شاری کەلار دوور بووە.  بەگوتەی سیروان ساڵح، بوومەلەرزەکە هیچ زیانێکی نەبووە، لە ماوەکانی رابردووشدا بوومەلەرزەی بچووک لە کەلار روویداوە و ئەگەری هەیە چەند بوومەلەرزەیەکی دیکەش رووبدەن.