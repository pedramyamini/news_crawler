رووداوەکە شەوی رابردوو ٧ ـی ئایاری ٢٠٢٢ لە گوندی عەلیجان سەر بە شارۆچكەی یازیخانی مەڵەتی روویدا.   درەنگانی شەو گەلەگورگێک خۆیان کرد بە نێو گەوڕی هاووڵاتی ئۆندەر شاهین کە ئاژەڵدارە و مەڕ و ماڵات بەخێودەکات. بەو هۆیەوە ١٦٢ مەڕ مردار بوونەوە، ٣٦ مەڕ برینداربوون و ١٠ مەڕیش ونبوون.  لوتفی شاهین، موختاری گوندەکە ئەمڕۆ یەکشەممە ٨ی ئایار بەهۆی رووداوەکەوە خەمباری خۆی راگەیاند و ئاماژەی بەوەدا، تیمەکانی جەندرمە دەستیان بە هەڵمەتێک کردووە بۆئەوەی بزانن ئەو گەلەگورگە لە کوێوە چوون و ئەو زیانەیان بەو هاووڵاتییە گەیاندووە.