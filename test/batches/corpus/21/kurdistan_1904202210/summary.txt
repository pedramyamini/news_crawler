سوپای تورکیا ئۆپەراسیۆنێکی سەربازیی نوێی بۆ سەر گەریلاکانی پارتی کرێکارانی کوردستان - پەکەکە لە باشووری کوردستان دەستپێکرد؛ هەپەگە دەڵێت، لە چیای رەش و وەرخەلێ لە ناوچەی زاپ لە سنووری قەزای ئامێدی شەڕ و پێکدادان دەستیپێکردووە. ئەنجوومەنی پارێزگای دهۆکیش هۆشداریدەدات و دەڵێ: " خەریکە بەهۆی شەڕی نێوان ئەو دوو لایەنەوە، دارستانە سروشتییەکانی سنووری پارێزگای دهۆک لەنێودەچن".