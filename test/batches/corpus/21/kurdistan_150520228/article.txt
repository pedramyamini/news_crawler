ئەمڕۆ یەکشەممە ١٥ - ٠٥ - ٢٠٢٢، نێچیرڤان بارزانی، سەرۆکی هەرێمی کوردستان لە پەیامێکی پیرۆزباییدا بۆ یەکێتیی مامۆستایانی کوردستان رایگەیاند، "به‌وپه‌ڕى رێز و پێزانينه‌وه رۆڵى گرنگ و پيرۆزى مامۆستايان و هه‌وڵ و كۆششيان بۆ فێركردن، په‌روه‌رده‌كردن و پێگه‌ياندنى نه‌وه‌كانى ئێستا و داهاتووى كوردستان، به‌رز ده‌نرخێنين. "  لە بەشێکی دیکەی پەیامەکەیدا سەرۆکی هەرێمی کوردستان پێزانینی خۆی بۆ به‌رپرسيارێتی، ئاماده‌يى و رۆڵى پێشه‌نگانه‌ى مامۆستايان بۆ په‌روه‌رده‌كردن و پێگه‌ياندنى تاك له رۆژانى سه‌ختى شۆڕش و له ئێستاى ئازاديشدا دەردەبڕێت و دەشڵێت، "له رۆژگاره هه‌ره سه‌خته‌كانيشدا، مامۆستايانى دڵسۆزى كوردستان به‌رگه‌ى هه‌موو ته‌حه‌دييه‌كانيان گرتووه و له ئه‌ركى پيرۆزى په‌روه‌رده‌كارى و فێركردن به‌رده‌وام بوون و كۆڵيان نه‌داوه. "  نێچیرڤان بارزانی، سەرۆکی هەرێمی کوردستان هەروەها باس لەوەش دەکات، نەوەکانی ئێستا و داهاتوو ئەمانەتی مامۆستایانن، ئاماژە بەوەش دەکات، "بۆيه مامۆستايان كليل و بناخه‌ى سه‌ركه‌وتنى هه‌ر كۆمه‌ڵگه‌يه‌كى پێشكه‌وتوون و رۆڵيان له بره‌ودان به كولتوورى يه‌كترقبووڵكردن و لێبوورده‌يى و پێكه‌وه‌ژيان هه‌يه. "  سەرۆکی هەرێمی کوردستان مامۆستایان بە شایستەی ژیان و گوزەرانێکی باشتر دەزانێت و هەموو پشتگیرییەکی خۆی بۆ ماف، داواکاری و شایستەکانیان دووپات دەکاتەوە و دەشڵێت، "به رێز و پێزانينه‌وه له رۆڵ و خزمه‌تى يه‌كێتيى مامۆستايانى كوردستان ده‌ڕوانين. "