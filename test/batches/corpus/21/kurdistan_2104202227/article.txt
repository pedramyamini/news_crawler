رووداو زانیویەتى، بڕیارەکەیان ئەوە بووە دواى جەژن و بە بەشداریی، نزیکەى ١٠٠ هەڵسوڕاو و گۆڕانخواز بچنە نێو هۆڵى کۆنفرانسەوە.   یاسین حەمەعەلى، سکرتێرى لیژنەى باڵاى کۆنفرانسى گۆڕان بە تۆڕی میدیایی رووداوی راگەیاند، "زۆرینەى کارەکانمان کۆتاییان هاتووە و پەیڕەو، پڕۆگرام و بەرنامەکان و راپۆرتى لیژنەکان بۆ کۆنفرانس ئامادەن، تەنیا پێداچوونەوەى زمانەوانی ماوە، بەو هیوایەى کۆنفرانس ببێتە هۆکارى نوێبوونەوەى گۆڕان. "  لیژنەى باڵاى ئامادەکاریی کۆنفرانس لە ١١ کەس پێکهاتوون کە نوێنەرایەتیی ١١ دامەزراوە دەکەن.  پێکهاتەی لیژنەی باڵای ئامادەکاریی کۆنفرانسی نیشتمانیی گۆڕان.  - لیژنەی پلاتفۆڕمی هەڵبژاردن.  - لیژنەی هەڵسەنگاندنی نوێنەران و تیمی حکومەت.  - لیژنەی هەڵسەنگاندنی جڤاتی نیشتمانی.  ئامادەکارییەکانى گۆڕان بۆ هەستانەوە و خۆڕێکخستنەوە شەش مانگى خایاند، پلانى نوێبوونەوەکەشیان بۆ چوار ساڵى داهاتووە.  کاردۆ محەممەد، رێکخەرى ژوورى حکومەت و پەرلەمانى گۆڕان بە رووداوی گوت، "ئێمە لەو ماوە دوورودرێژەدا بە شوێن ئەوەوە بووین کە هۆکار چى بوو گۆڕان کەوتە ئەو دۆخەوە و چى بکەین بۆ خۆڕێکخستنەوە و خۆسازدان، ئێستا کۆتایی هەموو هەڵسەنگاندنەکانە و بەرەو کۆنفرانس دەچن، کە تەنیا ماوە شوێن و ژمارەى بەشداربووان دیاریى بکەین. "  زانیارییەکانى رووداو ئاشکرای دەکەن، ئەو لیژنەیەى پێش سێ مانگ سەردانى ناڕازییەکانى کردبوو بۆ گەڕانەوە و بەشداری، زۆرینەیان ئامادەنەبوون بچنەوە گردەکە، یان مەرج و داواکارییەکانیان ئەوەندە قورس بووە، ئاسان نییە بۆ قۆناخى پێش کۆنفراس، گۆڕان پێى جێبەجێبکرێت، لە سەروو هەموویانەوە گەڕانەوەى موڵک و ماڵ، پشک و خاوەندارێتیی بزووتنەوەکەیان.