بەپێی گوتەی تیمەکانی پۆلیس، کۆرپەکە کوڕ بووە و خراوەتە نێو نایلۆنەوە و لە کۆڵانێکی گەڕەکی جامیکەبیر جێهێڵدراوە.   هاونیشتمانییان دەڵێن، گوێیان لە دەنگی گریانی منداڵەکە بووە و چوونەتە دەرەوە، بینیویانە کۆرپەیەک لەنێو نایلۆنێکدا جێهێڵدراوە. یەکسەر هەواڵیان بە پۆلیس داوە.  تیمەکانی ئەمبوڵانس و فریاکەوتنیش گەیشتوونەتە شوێنی رووداوەکە و راستەوخۆ چارەسەری سەرەتاییان بۆ کۆرپەکە کردووە. دواتریش گواستوویانەتەوە نەخۆشخانەی حکومیی سوێرەک. کۆرپەکە لە نەخۆشخانە خرایە بەشی چاودێریی چڕ و پزیشکان دەڵێن، تەندروستی ئاساییە و هیچ مەترسییەک لەسەر ژیانی نییە.  تیمەکانی پۆلیس دەستیان بە لێکۆڵینەوە و بەدواداچوون کردووە بۆ دەستگیرکردنی ئەو کەسەی کۆرپەکەی جێهێشتووە.  بەپێی ئاماری بەڕێوەبەرایەتیی ناسنامە و وڵاتینامەی تورکیا، ساڵی ٢٠٢١ لە باکووری کوردستان و تورکیادا ملیۆنێک و ٤٧ هەزار و ٩٧٥ منداڵ لەدایکبوون.