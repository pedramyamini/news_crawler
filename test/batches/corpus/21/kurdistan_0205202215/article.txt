پیر دەیان پیر جەعفەر، بەڕێوەبەری کۆچ و کۆچبەران و رووبەڕووبوونەوەی قەیرانەکان لە پارێزگای دهۆک بە تۆڕی میدیایی رووداوی راگەیاند، "ژمارەی ئەو خێزانانە بە تەواوی نازانین، چونکە لە رێگەدان، بەڵام نزیکەی ٢٠٠ خێزان دەبن، ئەگەری هەیە لەو ژمارەیەش زیاتر بن. "  بەڕێوەبەری کۆچ و کۆچبەران و رووبەڕووبوونەوەی قەیرانەکان لە پارێزگای دهۆک ئاماژەی بەوەش کرد، ئەو خێزانانە لە رێگەدان بەرەو پارێزگای دهۆک و لە کەمپی چەم مشکۆی نزیک زاخۆ شوێنیان بۆ دابین دەکرێت.  چەند رۆژێکە گرژی و ئاڵۆزیی لەنێوان سوپای عێراق و هێزەکانی یەبەشە و ئاسایشی ئێزدخان لە سنووری شنگال سەریهەڵداوە و رووبەڕووبوونەوەی چەکداریی لێکەوتووەتەوە.