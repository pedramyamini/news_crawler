رۆژی شەممە ١٤ی ئایاری ٢٠٢٢ شۆڕش ئیسماعیل، گوتەبێژی پۆلیسی راپەڕین بە رووداوی راگەیاند، "کاژێر ٠٧: ٠٠ی ئێوارە رووداوێکی تەقەکردن لەنێو بازاڕی سەنگەسەر روویداوە و کەسێک بە سەختی بریندار بووە. "  گوتەبێژی پۆلیسی راپەڕین ئاماژەی بەوەش کرد، "ئەو کەسەی بریندار بووە تەمەنی نزیکەی ٥٠ ساڵە و گوللە بەر سەری کەوتووە و لە نەخۆشخانە لەژێر چاودێریی پزیشکیدایە، هێشتا لە تەندروستیی دڵنیا نین. "  لەبارەی هۆکاری شەڕەکە و تۆمەتبارەکانەوە، شۆڕش ئیسماعیل باسی لەوە کرد، "تاوەکو ئێستا هۆکاری رووداوەکە نازانین، لێکۆڵینەوە لە رووداوەکە بەردەوامە و دەست بە لێکۆڵینەوە و دۆزینەوە تۆمەتبارەکان کراوە. "