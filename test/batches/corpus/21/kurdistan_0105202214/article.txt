رۆژی ١ ـی ئایاری ٢٠٢٢، مەسرور بارزانی، سەرۆکوەزیرانی هەرێمی کوردستان لە پەیامێکدا رایدەگەیێنێت، "بەبۆنەی ھاتنی جەژنی رەمەزانی پیرۆز، گەرمترین پیرۆزبایی لە موسڵمانانی کوردستان و عێراق و جیهان دەکەم، بە تایبەتی پێشمەرگە قارەمانەکان، هێزەکانی ئاسایشی ناوخۆ، کەسوکار و بنەماڵەی سەربەرزی شەهیدان و ئەنفالکراوان. هیوادارم رۆژانی جەژن بە خۆشی و شادی بەسەر ببەن. "   دوێنێ شەممە ٣٠ ـی نیسانی ٢٠٢٢، لیژنەی بینینی مانگ لە هەرێمی کوردستان چاودێری بینینی مانگیان کرد، پاش ئەوەی مانگ نەبینرا، رۆژی دووشەممە وەک یەکەم رۆژی جەژنی رەمەزان دیاریکرا.   سەرۆکوەزیرانی هەرێمی کوردستان ئومێد دەخوازێت، "ئەم جەژنە، ببێتە مایەی خێر و خۆشی و تەبایی گەلی کوردستان و سەقامگیربوونی ئاشتی و ئارامی لە عێراق و ناوچەکەدا. "   دەقی پەیامەکەی مەسرور بارزانی:   بەبۆنەی ھاتنی جەژنی رەمەزانی پیرۆز، گەرمترین پیرۆزبایی لە موسڵمانانی کوردستان و عێراق و جیهان دەکەم، بەتایبەتی پێشمەرگە قارەمانەکان و هێزەکانی ئاسایشی ناوخۆ و کەسوکار و بنەماڵەی سەربەرزی شەهیدان و ئەنفالکراوان. هیوادارم رۆژانی جەژن، بە خۆشی و شادی بەسەر ببەن.  ئومێدەوارین ئەم جەژنە، ببێتە مایەی خێر و خۆشی و تەبایی گەلی کوردستان و سەقامگیربوونی ئاشتی و ئارامی لە عێراق و ناوچەکەدا.   جەژنتان پیرۆز بێت و خودای مەزن کوردستان بپارێزێت.