دلزیزا موسا، نابیست بە زمانی ئاماژە گوتی، "گوێیەکانم دەنگ نابیستن، ناتوانم بە قسەیش بکەم. هەر بە یەکجاری گوێم لە هیچ نییە. "  ئەو بنەماڵەیە لە کەمپی باجد کەندالان لە ناحیەی باتێل سەر بە قەزای سێمێل دەژین، دایک و باوکی منداڵەکان کوڕە مام و کچە مامن. حلوەی تەمەن ١٧ ساڵ و لەیلای ١٤ ساڵ باوکیان نییە و هەژارن، رۆژانە زۆربەی کاتەکانیشیان لەنێو شوێنی مانەوەیان بەڕێدەکەن.  بێزار ناسر، دایکی ئەو دوو منداڵە، "خۆم سەری منداڵەکانم دەشۆم، ئەگەر ئیشم هەبێت هاوکاریم دەکەن، بەڵام نابیستن و کاریان زەحمەتە. "  سێ منداڵی دیکەی هەمان بنەماڵە نابیستن، کە لەگەڵ دوو خوشکەزایان پێکەوە دەژین، باوکیان کاری جووتیاری دەکات و داهاتەکەی پێداویستییەکانیان پڕناکاتەوە.  موسا موراد، باوکی منداڵەکان دەڵێت، منداڵەکانی نە دەچنە قوتابخانە و نە فێری شتێک یاخود زمانێک دەبن، هەموو قسەکردنیان بە ئاماژەیە و کاریان زەحمەتە.  منداڵەکان پێویستیان بە دانانی ئامێری بیستۆکە، بە گوتەی بەخێوکارانی ئەو منداڵانە هەر بیستۆکێک بە ٢٥ هەزار دۆلارە و توانای کڕینییان نییە.