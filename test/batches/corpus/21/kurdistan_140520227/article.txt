کامەران حەمە ساڵح، بەڕێوەبەری باخچەکانی سلێمانی بە تۆڕی میدیایی رووداوی راگەیاند، "زۆرینەی ئەو درەختانە دەکەونە شەقامی بازنەیی مەلیک مەحموود و بەهۆی بەهێزیی بەردەوامیی بایەکە و توانای کەمی ئەو جۆرە درەختە بۆ خۆڕاگریی، هەندێکیان دەشکێن، بەڵام درەختەکانی ناو پارک، باخچە و ناوشار گرفتییان نییە. "  بەپێی پێشبینییەکانی کەشناسی سلێمانی، رەشەبایەکە تاوەکو رۆژی ١٧ ـی ئایار بەردەوامدەبێت، بەڵام لە سبەینێوە وردە وردە خێراییەکەی کەمتر دەبێت.  لە پاڕێزگاکانی دیکەی عێراق لەگەڵ بەهێزی رەشەباکە، شەپۆلێکی فراوانی خۆڵبارینیش ئاسمانی زۆرینەی شارەکانی گرتووەتەوە و لەهەندێک ناوچە ئاستی بینین بۆ کەمتر لە کیلومەترێک دابەزیوە.