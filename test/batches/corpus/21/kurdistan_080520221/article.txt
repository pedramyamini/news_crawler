بەهمەن شێخ قادر، گوتەبێژی بەنزینخانەكانی سلێمانی بە رادیۆی رووداوی راگەیاند: "بەنزینە ٦٩٠ دینارییەکە حکومەتی عێراق راینەگرتووە، بەڵکو لە پاڵاوتگەی کار کێشەیەکی تەکنیکی دروستبووە. "  گوتەبێژی بەنزینخانەكانی سلێمانی جەختی لەوە کردەوە، بە فەرمی هیچ نووسراوێک بۆ فەرمانگەی نەوت و کانزاکانی سلێمانی نەهاتووە کە بڵێت راگیراوە. هەموو ئەو بەنزینخانانەی لەو بەنزینە ٦٩٠ دینارییە وەردەگرن پارەیان لە بانکدایە، پارەکەیان وەرنەگرتووەتەوە و چاوەڕێی بەنزین دەکەن.   بەهمەن شێخ قادر گوتی: "لە پێش جەژنەوە بەنزینە ٦٩٠ دینارییەکە بۆ سلێمانی نەهاتووە، ئەگەر کێشەکە لە پاڵاوتگەی کار چارەسەر ببێت، دەست دەکرێتەوە بە ناردنی ئەو بەنزینە. "  هەروەها رۆژی شەممە ٢٠٢٢/٠٥/٠٧ جەنگی مەجید، سەرۆکی ئەنجوومەنی بەنزینخانەکانی هەولێر بە تۆڕی میدیایی رووداوی راگەیاند، رۆژێک پێش جەژنی رەمەزان، هەناردەکردنی بەنزینی ٦٩٠ دیناری لە لایەن حکومەتی عێراقەوە بۆ هەرێمی کوردستان راگیراوە "بەڵام نازانین هۆکارەکەی تەکنیکییە یاخود سیاسییە. "  گوتەبێژی بەنزینخانەكانی سلێمانی باسی لەوە کرد، پێشتریش لە ناردنی ئەم بەنزینە ٦٩٠ دینارییەدا هەر کێشە هەبووە و جار هەبووە ١٠ رۆژ نەهاتووە و جاریش هەبووە بە دوو مانگ هیچ کێشەیەکی نەبووە.   بەهمەن شێخ قادر گوتیشی: "هەرچەندە ئەم بەنزینە ٦٩٠ دینارییە لە سلێمانی نییە، بەڵام هیچ کێشەیەکی کەمیی بەنزینمان نییە و بەنزین بە نرخەکانی دیکە بەردەستە. "  گوتەبێژی بەنزینخانەكانی سلێمانی گوتی: "پار هاووڵاتی گلەیی لە جۆرێتیی بەنزینە ٦٩٠ دینارییەکە نەبوو، بەڵام ئەمساڵ جۆرێتییەکەی وەکو ئەوەی پار نییە و گلەیی لەسەرە. داوامان کردووە جۆرەکەی وەک پار باش بکەن. "  ئێستا لە سلێمانی بەنزینی سووپەر بە ١١٠٠ دینارە، موحەسەن بە ١٠٢٥ دینارە و نۆرماڵیش بە ٩٠٠ دینارە. بەنزینە ٦٩٠ دینارییەکەیش رۆژانە ١٤٤ هەزار لیتری بۆ پارێزگای هەڵەبجە و ٣٦٠ هەزار لیتریشی بۆ ناو شار و دەرەوەی شاری سلێمانی دەبێت.         هەروەها ئەحمەد جەمال، گوتەبێژی بەنزینخانەکانی دهۆکیش گوتی: "رۆژانە شەش تانکەر بەنزینی ٦٩٠ دیناری بۆ دهۆک دێت و دابەش دەکرێت. پێشتر ١٢ تانکەر دەهات، بەڵام بەر لە جەژن کردیانە شەش تانکەر. "     بە گوتەی ئەحمەد جەمال، ئێستا لە دهۆک لیترێک بەنزینی سووپەر بە ١٢٠٠ دینارە، بە محەسەن بە ١٠٧٥ دینارە و نۆرماڵیش بە ٨٥٠ دینارە.     گوتەبێژی بەنزینخانەکانی دهۆک ئاماژەی بەوە دا، لە پێش جەژنەوە تاوەکو ئێستا ٥٠ دینار لە نرخی بەنزین بۆ هەر لیترێک کەم بووەتەوە. پارێزگای دهۆک رۆژانە پێویستی بە ملیۆنێک و ٢٠٠ هەزار لیتر بەنزینە، بەڵام ئێستا رۆژانە ٢١٦ هەزار لیتر دێت.  هەروەها ئەحمەد جەمال، گوتەبێژی بەنزینخانەکانی دهۆکیش گوتی: "رۆژانە شەش تانکەر بەنزینی ٦٩٠ دیناری بۆ دهۆک دێت و دابەش دەکرێت. پێشتر ١٢ تانکەر دەهات، بەڵام بەر لە جەژن کردیانە شەش تانکەر. "  بە گوتەی ئەحمەد جەمال، ئێستا لە دهۆک لیترێک بەنزینی سووپەر بە ١٢٠٠ دینارە، بە محەسەن بە ١٠٧٥ دینارە و نۆرماڵیش بە ٨٥٠ دینارە.  گوتەبێژی بەنزینخانەکانی دهۆک ئاماژەی بەوە دا، لە پێش جەژنەوە تاوەکو ئێستا ٥٠ دینار لە نرخی بەنزین بۆ هەر لیترێک کەم بووەتەوە. پارێزگای دهۆک رۆژانە پێویستی بە ملیۆنێک و ٢٠٠ هەزار لیتر بەنزینە، بەڵام ئێستا رۆژانە ٢١٦ هەزار لیتر دێت.