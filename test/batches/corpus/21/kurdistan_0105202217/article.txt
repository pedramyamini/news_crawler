سبەی یەکەم رۆژی جەژنی رەمەزانە، ئەمڕۆ ٠١ - ٠٥ - ٢٠٢٢ سەرۆک مەسعود بارزانی پەیامێکی بڵاوکردەوە و رایگەیاند، "بەبۆنەی هاتنی جەژنی رەمەزانی پیرۆزەوە گەرمترین پیرۆزبایی ئاڕاستەی موسڵمانانی كوردستان و عێراق و هەموو جیهان دەكەم. "  لە بەشێکی دیکەی پەیامەکەیدا، سەرۆک بارزانی پیرۆزبایی جەژنی رەمەزان لە بنەماڵەی "سەربەرزی شەهیدان و پێشمەرگە قارەمانەكان و سەرجەم چین و توێژەكانی كوردستان دەكەم".  هەروەها ئاماژە بەوەش دراوە، "لەو بۆنە پیرۆزەدا ئومێدی ئەوە دەخوازم خودای گەورە رۆژوو و عیبادەتی هەموو موسڵمانانی قبووڵ كردبێت".  دەقی پەیامی سەرۆک بارزانی:  بەناوی خودای بەخشندە و میهرەبان  بەبۆنەی هاتنی جەژنی ڕەمەزانی پیرۆزەوە گەرمترین پیرۆزبایی ئاراستەی موسڵمانانی كوردستان و عێراق و هەموو جیهان دەكەم.  پیرۆزبایی جەژنی ڕەمەزان لە خانەوادەی سەربەرزی شەهیدان و پێشمەرگە قارەمانەكان و سەرجەم چینوتوێژەكانی كوردستان دەكەم.  لەو بۆنە پیرۆزەدا ئومێدی ئەوە دەخوازم خودای گەورە ڕۆژوو و عیبادەتی هەموو موسڵمانانی قبووڵ كردبێت و ئەو جەژنە ببێتە مایەی كۆتایهاتنی نەخۆشی و نەهامەتییەكان و گەڕانەوەی ئارامی و ئاشتی بۆ سەرجەم مرۆڤایەتی.  هیوای خێر و خۆشی و تەندروستی بۆ هەموو لایەك دەخوازم.