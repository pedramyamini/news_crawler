رۆژی سێشەممە ١٠ ـی ئایاری ٢٠٢٢، سەرکەوت ئەحمەد، گوتەبێژی پۆلیسی پارێزگای سلێمانی بە تۆڕی میدیایی رووداوی راگەیاند، پۆلیسی پارێزگای سلێمانی چوار تۆمەتباریان دەستگیركرد كە هەڵیان كوتابووە سەر هاونیشتمانییەک و پارەیان لێسەندبوو و گوتشیی، "دوای ئەوەی هاونیشتمانییەکە کە پیاوە، سکاڵای یاسایی تۆمارکرد، دوای ٢٤ کاژێر تواندرا هەر چوار تۆمەتبارەکە کە ژنن، دەستگیربکرێن. "   تۆمەتبارەکان ناویان (ش، ئـ، ف) لەدایكبووی ١٩٩٨. (هـ، ز، ب) لەدایكبووی ٢٠٠٠. (ز، ح، ت) لەدایكبووی ١٩٩٩ و (ک، ح، ت) لەدایكبووی ١٩٩١.   سەرکەوت ئەحمەد گوتیشی، "بەبڕیاری دادوەر راگیراون و لێكۆڵینەوە لەگەڵیان بەردەوامە. "