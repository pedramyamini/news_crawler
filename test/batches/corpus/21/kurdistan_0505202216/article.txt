بەگوێرەی ئەو زانیارییانەی بەپشتبەستن بە سەرچاوە خۆجێییەکان بڵاوکراونەتەوە، ئەو دوو شوانە، یەکێکیان ناوی حوسێن ئۆنەرە و تەمەنی ٤٤ ساڵە، ئەوەی دیکەشیان نوەی عومەر کایایە و  تەمەنی ٤١ ساڵە، هەردووکیان نیشتەجێی گەڕەکی یەنی مەحەلە بوونە.  ئەو دوو شوانە رۆژی چوارشەممە ٤ی ئایاری ٢٠٢٢ بۆ لەوەڕاندنی مەڕ و ماڵاتەکانیان بەیانی زوو لە ماڵ چوونەتە دەرەوە و نەگەڕاونەتەوە.   دوای ئەوەی هیچ هەواڵێکیان نابێت و ناگەڕێنەوە، خێزانەکانیان فەرماندەیی جەندرمە ئاگادار دەکەنەوە. تیمەکانی جەندرمە و خێزانی ئەو دوو شوانە پێکەوە لە ناوچە شاخاوییەکانی دەوروبەر دەست بەگەڕان دەکەن.   لە ئەنجامدا ئۆندەر و کایا لە دۆڵێکی نزیک گوندی دەلاڤێ قەسرێ لە ناوچەی هەزەخ بە کوژراوی دەدۆزرێنەوە.  ئەو شوێنەی تەرمی دوو شوانەکەی لێ دۆزراوەتەوە، نزیکە لە ئەشکەوت و ئەو هەرێمەی کە لە چیای باگۆک درێژ دەبێتەوە.  بەگوێرەی زانیارییەکان ئەو دوو شوانە لە نێو ئۆتۆمبێلیکدا بە کوژراوی دۆزراونەتەوە و شوێنەواری گوللە بەسەرەیانەوە هەبووە  بەگوێرەی هەمان سەرچاوە، مۆبایلی ئەو دوو شوانە و سویچی ئۆتۆمبێلەکە لە شوێنی رووداوەکە نەدۆزراونەتەوە.   بەمەبەستی ئەنجامدانی توێکاری تەرمی شوانە کوژراوەکان گوازراونەتەوە بۆ نەخۆشخانەی دەوڵەت لە هەزەخ.