پیاوێکی کەسوکاری ئەنفالکراوان بە رووداوی راگەیاند، چەندین ئەندامی خێزانەکەی ئەنفال کراون، "براکەم ژنی مارەبڕی، پێش گواستنەوەی هەردووکیان پێکەوە زیندەبەچاڵ کران. "  کۆمەڵکوژیی ئەنفالی کورد لە رێگەی هەشت قۆناخ جێبەجێکرا، قۆناخی یەکەمی لە دۆڵی جافایەتی، لە ٢٣ ـی شوباتی ١٩٨٨ دەستی پێکرد، دوایین قۆناخیش لە بادینان لە ٢٥ی ئابی ١٩٨٨ جێبەجێکرا، لە میانی پرۆسەکەدا زیاتر لە چوار هەزار گوند وێران کران و نزیکەی ١٨٢ هەزار کەسیش گیانیان لەدەستدا.  قۆناخی شاڵاوەکە لە گەرمیان لە ١٤ ـی نیسانی ساڵی ١٩٨٨ دەستیپێکرد و ئەو رۆژەش وەکو ساڵیادی ئەو شاڵاوە لە باشووری کوردستان دەستنیشانکراوە و یادی دەکرێتەوە.