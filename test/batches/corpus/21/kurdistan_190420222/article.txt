رێکخراوی کەشناسیی ئێران رایگەیاندووە، ئەم شەپۆلەی خۆڵبارین مەودای بینین کەم دەکاتەوە، کوالێتی هەوا دادەبەزێنێت، کێشە بۆ هاتووچۆ دروست دەکات و تەنانەت ئەگەری هەیە کێشە بۆ گەشتە ئاسمانییەکانیش دروست بکات.  کەشناسیی ئێران داوای کردووە، خەڵک لە دەرکەوتن لە ماڵ خۆ ببووێرن بەتایبەتی ئەوانەی نەخۆشم، خۆبوواردن لە وەرزش و چالاکییە جەستەییەکان لە شوێنە کراوەکان، رێوشوێنی پێویست بۆ پاراستنی کەلوپەلە هەستیارەکان بگیرێتەبەر بۆ ئەوەی زیانیان پێنەگات و لە هاتووچۆی نێوان شارەکاندا رەچاوی لایەنی خۆپارێزیی بکرێت.  ئەم شەپۆلەی خۆڵبارین کە پارێزگاکانی ئیلام، لوڕستان، کرماشان، سنە و ورمێ دەگرێتەوە دوانیوەڕۆی رۆژی سێشەممە لە عێراقەوە دەگاتە رۆژهەڵاتی کوردستان و چوارشەممەش بەردەوام دەبێت.