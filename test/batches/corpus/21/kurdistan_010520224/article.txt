رۆژی یەکشەممە ١ی ئایاری ٢٠٢٢، ئاسۆ کەمال، بەڕێوەبەری کەشناسیی سلێمانی بە (تۆڕی میدیایی رووداو)ی گوت، لە شەوی رابردووەوە شەپۆلێکی بارانبارینی ناوبەناو بەشێکی هەرێمی کوردستانی گرتووەتەوە، بەتایبەت ناوچەکانی سنووری پارێزگاکانی هەولێر و دهۆک و شەپۆلەکە دەگاتە ناوچەکانی دیکەی هەرێمی کوردستان.  ئاسۆ کەمال ئاماژەی بەوەشکرد، رۆژی دووشەممە ٠٢ - ٠٥ - ٢٠٢٢ کە هاوکاتە لەگەڵ یەکەم رۆژی جەژنی رەمەزاندا؛ شەپۆلێکی بارانبارین ناوچەکە بە گشتی دەگرێتەوە و گوتیشی: "بارانبارینی وەرزی بەهارە، پچڕپچڕ و ناوبەناو دەبێت".  بەگوتەی ئاسۆ کەمال، لە عێراق خۆڵبارین دەستیپێکردووە و کاریگەرییەکەی گەیشتووەتە هەرێمی کوردستانیش. گوتیشی: "خۆڵبارین لە هەرێمی کوردستان وەکو عێراق نابێت و کاریگەریی کەمی دەبێت".  بەگوێرەی راگەیێندراوێکی رۆژی یەکشەممە ١ - ٥ - ٢٠٢٢ی کەشناسیی هەرێمی کوردستان، نزمترین پلەی گەرمای تۆمارکراوی ئەمڕۆ لە حاجی ئۆمەران بووە، کە  ٩ پلەی سیلیزی.  لە راگەیێندراوەکەدا کەشناسیی هەرێمی کوردستان بەمشێوەیە پێشبینییەکانی بۆ کەشوهەوای رۆژی دووشەممە خستووەتەڕوو:  ئاسمان پەڵەهەور و نیمچەهەور دەبێت لەگەڵ بارینى کەمێک نمەباران لە ناوچە شاخاوییەکان، نزمترین پلەى گەرماى پێشبینیکراو ١٦ پلە و بەرزترین ٢٦ پلەى سیلیزی دەبێت.  ئاسمان لە نێوان نیمچەهەور و هەورى تەواو دەبێت لەگەڵ بارینی نمەباران لە هەندێک ناوچە و لەکاتى جیاوازدا، نزمترین پلەى پێشبینیکراو ١٦ پلە و بەرزترین پلەش ٢٥ پلەی سیلیزی دەبێت.  ئاسمان نیمچەهەور دەبێت لە ناوچە شاخاوییەکان هەورى تەواو دەبێت لەگەڵ بارینى کەمێک نمەباران، نزمترین پلەی پێشبینیکراو ١٦ پلە و بەرزترین ٢٨ پلەی سیلیزی دەبێت.  ئاسمان لەنێوان پەڵەهەور و نیمچەهەور دەبێت، نزمترین پلەى گەرماى پێشبینیکراو ٢٠ پلە و بەرزترین پلەى گەرماى پێشبینیکراویش ٣١ پلەى سیلیزی دەبێت.  ئاسمان لە نێوان هەور و نیمچەهەور دەبێت لەگەڵ بارینى نمەباران و هەندێک کات هەورە بروسکەشى لەگەڵ دەبێت، نزمترین پلەى گەرماى پێشبینیکراو ١٥ پلە و بەرزترین پلەى گەرماى پێشبینیکراو ٢٦ پلەى سیلیزی دەبێت.