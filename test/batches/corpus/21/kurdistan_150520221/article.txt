هەڵبژاردنی ساڵی ٢٠٢٢ دوای چەند رووداوێکی مێژوویی دێت کە لەو ڵاتە روویاندا، لەوانەش خۆپێشاندانەکانی ئۆکتۆبەری ساڵی ٢٠١٨، داڕمانی لیرەی لوبنانی لە ساڵی ٢٠١٩ بۆ نزمترین ئاست لە ٢٢ ساڵی رابردوودا و تەقینەوەکەی بەندەری بەیرووت لە ساڵی ٢٠٢٠ کە زیاتر لە ٢١٥ کەس کوژران.  حوسەین بایدۆن دەڵێت، "دەبێت خەڵک را دەربڕێت. دەبێت خەڵک دەنگ بدات و بۆچوونی خۆی دەربڕێت. ئەمە تاقیکردنەوەیەکە بۆ خەڵک لە داهاتوو بۆئەوەی بەهێزییان لە گوتنی نەخێر لە سندووقەکانی دەنگدانەوە پیشانبدرێت. "  پێشبینی دەکرێت رووداوەکانی ساڵانی رابردوو گۆڕانکاری لە پەرلەمانی لوبناندا دروستبکەن و دەنگی حیزبەکانی سەر بە حیزبوڵڵا کە خاوەن ٧١ کورسی بوون لە هەڵبژاردنی ساڵی ٢٠١٨ کەم ببێتەوە.  مەها یەحیا، بەڕێوەبەری سەنتەری مالکۆم لە رۆژهەڵاتی نێوەڕاست دەڵێت، "ئەم گۆڕانکارییە لەناکاوانە دۆخێکی دروستکرد لە وڵاتەکە کە خەڵک پێویستی بە هاوکاری بێت بۆ ژیان. لەگەڵ داڕمانی ئابووری و ژیان، هیچ ئۆپۆزیسیۆنی راستەقینە دەرنەکەوت بۆ رووبەڕووبوونەوەی ئەم سیستمە سیاسییە و دۆزینەوەی رێگەچارەیەک بۆ دۆخەکە. "  هەلومەرجەکانی هەڵبژاردنی ساڵی ٢٠٢٢ لوبنان، رەنگە گۆڕانکارییەک بێنێتە ئاراوە. بەشێوەیەک، کورسیی حیزبە پاڵپشت لێکراوەکانی وڵاتە رۆژهەڵاتییەکان زیادبکەن و کورسییەکانی حیزبوڵڵاش کەم ببنەوە.