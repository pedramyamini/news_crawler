ئەمڕۆ پێنجشەممە ١٢/٥/٢٠٢٢، لیوا عەواد سورچی، یاریدەدەری فەرماندەی پۆلیسی پارێزگای نەینەوا بە (تۆڕی میدیایی رووداو) راگەیاند، ئەفسەرەکە ملازمی یەکەمە بە ناوی (رەعد موسا ساڵح شێخۆ)،  کوردە و دانیشتووی قەزای زاخۆیە، ئەفسەر بووە لە سریەی سێ لە فەوجی دووی لیوای پیادەی ٧٢ی سەر بە فرقەی ٢٠.   یاریدەدەری فەرماندەی پۆلیسی پارێزگای نەینەوا ئاماژەی بەوەکرد، ئەفسەرکە بەهەڵە گوللەی لەدەست دەرچووە و بەری کەوتووە، بەهۆیەوە گیانی لەدەستداوە. رووداوەکەش کاژێر ٩: ٥٠ خولەکی شەو بووە و لەکاتی ئەرکدا بووە لە ناحیەی سنونێی سەر بە قەزای شنگال.