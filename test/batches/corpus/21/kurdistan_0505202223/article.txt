پیاوەکە ناوی عەبدولڕەزاق عەبدولقادرە و تەمەنی ٣٨ ساڵە و کچەکە تەمەنی ١١ ساڵ بووە، چووە سێڵفی بگرێ کەوتووەتە ناو رووبارەکە، باوکیشی یەکسەر خۆی هەڵداوەتە ناو رووبارەکە، بەڵام هەردووکیان خنکاون.   ئەو ماڵە باوک و دایکێک و چوار منداڵ بوون، لە سەوزاییەکی قەراخ رووباری چۆمان دانیشتبوون و دوای چەند کاژێرێک ئەو رووداوەیان بەسەر هاتووە. پێشمەرگەیەک رووداوەکەی بینیوە و دەڵێت، "زۆر سوێمان بووەوە بۆیان، وەک خەڵکی باڵەکایەتی ناوەستین تا تەرمی باوکەکەش دەدۆزینەوە".  تەرمی کچەکە دۆزراوەتەوە، دایکی و سێ منداڵەکەی تەرمەکەیان بردەوە، پۆلیس و خەڵک بە درێژایی ٣٠ کیلۆمەتر بە دوای تەرمی باوکەکەیا گەڕاون.  یونس قادر، بەڕێوەبەری بەرگریی شارستانیی سۆران دەڵێت، "ئاستی ئاوەکە خێرایە، ئاوەکە شێلوویە گەڕان بەدوایدا زەحمەتە، بەڵام بەردەوام دەبین لە گەڕان و ئینشاڵڵا بتوانین زوو بیدۆزینەوە".