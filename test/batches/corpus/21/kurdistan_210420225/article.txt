بەهمەن شێخ قادر، گوتەبیێژی بەنزینخانەکانی سلێمانی بە رووداوی راگەیاند، "لە نیوەڕۆی ئەمڕۆ پێنجشەممەوە، نرخی هەموو جۆرەکانی بەنزین و گازمان لە سەرجەم بەنزینخانەکان ٢٥ دینار دابەزاندووە. "  گوتەبیێژی بەنزینخانەکانی سلێمانی ئاماژەی بەوەش کرد، "نرخی بەنزینی نۆرماڵ بووەتە ٩٥٠ دینار و موحەسەنیش بووەتە ١٠٥٠ دینار و سوپەریش بووەتە ١١٥٠ دینار، هەروەها گازیش بووەتە ٨٢٥ دینار".  سەبارەت بە هۆکاری دابەزینی نرخی سووتەمەنی، بەهمەن شێخ قادر باسی لەوە کرد، "ناردنی بەشە بەنزینی سلێمانی لەلایەن حکومەتی عێراقەوە هاوکار بووە بۆ دابەزینی نرخی بەنزینەکانی ئێم. "  بە گوتەی گوتەبێژی بەنزینخانەکانی سلێمانی، "بەهۆی گرانیی بەنزینەوە لە رۆژانی رابردوودا بازاڕمان زۆر خراپ بووە و خەڵک زۆر کەم ئۆتۆمبێل بەکاردەهێنن و بەنزین ناکڕن بەهۆی گرانییەکەیەوە، بۆیە بڕیارمانداوە نرخەکەی دابەزێنین".