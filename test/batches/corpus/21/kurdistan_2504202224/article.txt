رۆژی دووشەممە، ٢٥ - ٤ - ٢٠٢٢، دیلان رەشاد، گوتەبێژی وەزارەتی گواستنەوە و گەیاندنی حکومەتی هەرێمی کوردستان بە رووداوی راگەیاند: "رێژەی ئەو بارانەی لە ٢٤ کاژێری رابردوودا باریوە، واتە لە کاژێر ٩ی بەیانیی رۆژی یەکشەممە تاوەکو کاژێر ٩ی بەیانی ئەمڕۆ لە ناوچەکان جیاوازن، بە نموونە هەندێک ناوچەی وەکو شاری دهۆک و هەڵەبجە و گەرمیان باران نەباریوە، لە هەندێک ناوچەش رێژەکان کەمبوون. "  شەیما جەمال کوێخا، راوێژکاری وەزارەتی کشتوکاڵ و سەرچاوەکانی ئاوی هەرێمی کوردستان لەبارەی کاریگەریی بارانبارینەکەی دوێنێ و ئەمڕۆ بە رووداوی گوت: "ئەو بارانەی باریوە بەپێی ناوچەکان و بڕی بارانەکە دەگوڕێت و لەو ناوچانەی دەخڵودان درەنگتر پێدەگات واتە لە ناوچە کوێستانییەکان کاریگەریی هەیە و باشە، بەڵام لە ناوچەکانی دیکە کە دانەوێڵە زووتر پێدەگات کاریگەریی نییە لەوانە ناوچەی گەرمیان، هەروەها هەندێک ناوچە هەن کە بارانیان تێدا نەباریوە. "  ئەمساڵ بارانبارین لە ئاستی پێویستدا نەبووە، لە هەندێک ناوچە لەوانەش گەرمیان، زیاتر لە هەفتەیەکە وشکەساڵی راگەیێندراوە.  بەپێی ئاماری بەڕێوەبەرایەتیی کەشناسی و بوولەمەرزەزانیی سەر بە وەزارەتی گواستنەوە و گەیاندنی حکومەتی هەرێمی کوردستان رێژەی بارانبارین لە کاژێر ٩ی بەیانی یەکشەممە تاوەکو ٩ی بەیانی ئەمڕۆ دوو شەممە بەمشێوەیە بووە:   - لە هەولێر ٢.٦ مللیمەتر باران باریوە  - لە سلێمانی ١.٦ مللیمەتر باران باریوە  - لەکەرکووک ١.٢ مللیمەتر باران باریوە  - لە پیرمام ٣.٩ مللیمەتر باران باریوە  - لە شەمامک ٠.٤ مللیمەتر باران باریوە  - لە چەمچەماڵ ٤.١ مللیمەتر باران باریوە  - لە تەوێڵە ١.٥ مللیمەتر باران باریوە  - لە دووکان ١ مللیمەتر باران باریوە  - لە سۆران ٦.٤ مللیمەتر باران باریوە  - لە بازیان ٢.٤ مللیمەتر باران باریوە  - لە بیارە ١ مللیمەتر باران باریوە  - لە هیران ٨ مللیمەتر باران باریوە  - لە رانییە ٣.٧ مللیمەتر باران باریوە   - لە خوورماتوو ٠.٥ مللیمەتر باران باریوە  - لە قەڵادزێ ٤.٥ مللیمەتر باران باریوە  - لە شەقڵاوە ٢.٥ مللیمەتر باران باریوە  - لە شوان ١.١ مللیمەتر باران باریوە  - لە حاجی ئۆمەران ١٧.٢ مللیمەتر باران باریوە  - لە چوارقوڕنە ٤.٦ مللیمەتر باران باریوە  - لە سەرکەپکان ٥.٥ مللیمەتر باران باریوە  - لە هەڵشۆ ٣.٨ مللیمەتر باران باریوە  - لە رواندوز ٦.٦ مللیمەتر باران باریوە  - لە ئاغجەلەر ٠.٥ مللیمەتر باران باریوە  - لە بارزان ١٣.٤ مللیمەتر باران باریوە  - لە ماوەت ٠.٦ مللیمەتر باران باریوە  - لە یاخسەمەر ١.٣ مللیمەتر باران باریوە  - لە سەیدسادق ٠.٧ مللیمەتر باران باریوە