فەرماندەیەکی هێزەکانی پێشمەرگە لە شنگال رایگەیاند بەهۆی هێنانی هێز و بوونی جوڵەی ناسرووشتی لە نێوان هێزە ناکۆکەکان لە سنووری کۆمەڵگەی خانەسۆر، دۆخی کۆمەڵگەکە ناسەقامگیرە و هێزەکانی عێراق داوایان لە خەڵکی کۆمەڵگەکە کردووە خۆیان بپارێزێن و تاوەکو پێیاندەکرێت لە هێزەکانی یەبەشەوە دووربن. فەرماندەی هێزی پاراستنی ئێزدخانیش دەڵێت: "هێزەکانی سووریای دیموکرات لە سنوور هێزیان زیادکردووە و خەڵکیش ئاوارە دەبن. "