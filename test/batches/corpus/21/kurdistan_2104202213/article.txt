عەباس ئەکرەم، گوتەبێژى وەزارەتى خوێندنى باڵا و توێژینەوەى زانستى بە رادیۆی رووداوی راگەیاند، "لەپێناو باشتر راییکردنى کاروبارەکانى هاونیشتمانییان و گەیاندنى سکاڵا و داواکارى و پێشنیاز و پڕۆژەی (مامۆستایان، توێژەران، پسپۆڕان، قوتابییان / خوێندکاران، فەرمانبەران و هاونیشتمانییان) بە وەزارەتەکەمان ئەم فۆڕمە بە شێوەیەکى ئۆنلاین دەخرێتە بەردەست و لە رێگەیەوە دەتوانرێت دەنگتان بگات بە لایەنە پەیوەندیدارەکانى وەزارەت و لەوێشەوە بەپێى تایبەتمەندێتیی بابەتەکە بە زووترین کات بەشێوەى فەرمى و بە ئۆنلاین وەڵام دەدرێنەوە".   گوتەبێژی وەزارەتی خوێندنی باڵا راشیدەگەیێنێت، "هەر کەسێک دەیەوێت سکاڵا، داواکارى یان پێشنیاز و پڕۆژە پێشکێشی وەزارەتی خوێندنی باڵا بکات لە رێگەی ئەو لینکەی سایتی وەزارەتەوە بە ئیمەیڵ و ژمارە تەلەفۆن دەتوانێت بابەتەکە دەستنیشانبکات کە پێکهاتووە لە سکاڵا و پێشنیاز و پڕۆژە، دواتر ئەو کەس و شوێنە دەستنیشان دەکات کە بابەتەکەی بۆ دەنێرێت و لە ماوەیەکەی کەمدا وەڵام دەدرێتەوە".  گوتەبێژى وەزارەتى خوێندنى باڵا و توێژینەوەى زانستى دەشڵێت، "گەر هەر هاونیشتمانییەک پرسیاری هەبێت لەسەر هەر بابەتێک دەتوانێت لە رێگەی ماڵپەڕ و پەڕەی وەزارەت لە فەیسبووک و ژمارە تەلەفۆنەکانمان پەیوەندیمان پێوەبکات".  لینکی پێشکێشکردنی سکاڵا و پێشنیاز و پڕۆژە بە وەزارەتی خوێندنی باڵا و توێژینەوەی زانستی:  forms. gle / vxFGiiorrRG ٢ H ٦ BC ٧ gov. krd / mohe / external - links