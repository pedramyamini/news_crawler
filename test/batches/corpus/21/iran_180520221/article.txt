ناوچەی کۆسار سەر بە شاری سەڵماسە لە باکووری پارێزگای ورمێ، ٨٣ گوند لەخۆدەگرێت و نزیکەی ٣٠ هەزار کەس دانیشتووی هەیە. یەکێکە لە ناوچە پەراوێزخراوەکان. کتێبخانەکە لە گوندی حەقوەران کرایەوە و خەڵکی ناوچەکە هیوای ئەوە دەخوازن خێرخوازان هاوکارییان بکەن و لە گوندەکانی دیکەش کتێبخانە بکرێنەوە.  ژمارە و جۆری کتێبەکانی ئەم کتێبخانەیە سنووردارن. بەڕێوەبەرانی دەڵێن، دابینکردنی شوێن هەنگاوی یەکەمیان بووە و هەوڵدەدەن پڕی بکەن لە کتێبی جۆراوجۆر.  کتێبخانەی گوندی حەقوەران پەنجەرەیەکی بەڕووی خوێندنەوە لە ناوچەی کۆساردا کردووەتەوە، بەڵام زۆر گەورە نییە و پێویستی زۆری بە هاوکاریی خێرخوازانە.