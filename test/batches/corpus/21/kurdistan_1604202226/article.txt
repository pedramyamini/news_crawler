وەسفی تەمیمی، بەڕێوەبەری شارۆچکەی قەرەتەپە بە رووداوی راگەیاند، "ئێوارەی ئەمڕۆ شەممە ١٦ی نیسانی ٢٠٢٢ بۆمبێکی چێندراو بە ئۆتۆمبێلێکی سوپای عێراقدا تەقیوەتەوە، بەو هۆیەوە دوو سەرباز بە ناوەکانی سەدام فازڵ و عەقیل کازم کوژراون، سەربازێکی دیکەش بریندار بووە بە ناوی عەلی خەلیل. بۆمبەکە لەنێوان شارۆچکەی قەرەتەپە و شارۆچکەی گوڵاڵە دانرابوو".  بەڕێوەبەری شارۆچکەی قەرەتەپە ئاماژەی بەوەش کرد، ماوەی یەک مانگە داعش بەردەوام هێرش دەکاتە سەر سوپای عێراق، بەهۆی هێرشەکانەوە کوژراو و بریندار هەیە و ئەم ئێوارەیەش بۆمبی چێندراویان داناوە.