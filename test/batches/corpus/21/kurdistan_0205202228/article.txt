یاسین عه‌باس، ئاواره‌یەکە و دەڵێت، "شەڕ لە نێوان سوپای عێراق و یەبەشەدا روویداوە، باوەڕناکەم کەس لەوێ بمێنێتەوە. "   نیسكى عومه‌ر، ئاوارەیەکی دیکەیە و گوتی، "نەمانتوانی هیچ شتێک لەگەڵ خۆماندا بهێنین، تەنیا بەڵگەنامەکانمان لەگەڵ خۆماندا هێناوە. "   تەنیا یەک چادر لە کەمپی چه‌مشكۆ لە زاخۆ هەیە، هەر زوو خەڵک دەرگەی ماڵ و کەمپەکانیان بۆ ئاوارەکان کردەوە.   ئاوارەکان لەسەر ویستی خۆیان لەسەر ١٥ کەمپدا لە پارێزگای دهۆک دابەشکراون. لە کەمپی چه‌مشكۆ لە زاخۆ دەتوانێت ٢٥ خێزان وەربگرێت.   بزاڤ عه‌بدولعه‌زیز، بەڕێوەبەری کەمپی چه‌مشكۆ بە رووداوی گوت، "ئێمە هەموویان تۆمار دەکەین، لە قۆناغی دواتردا پێداچوونەوەی تێدا دەکەین. "   بەهۆی شەڕی نێوان سوپای عێراق و هێزەکانی یەبەشە و ئاسایشی ئێزدخان، بەشێک لە خەڵکی شنگال ئاوارەبوون.