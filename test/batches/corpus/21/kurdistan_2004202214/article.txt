رۆژی چوارشەممە ٢٠ی نیسانی ٢٠٢٢ مەسرور بارزانی، سەرۆکی حکومەتی هەرێمی کوردستان لەگەڵ جێرەمی کوین، وەزیری دەوڵەتی بەریتانیا بۆ کاروباری بەرگری کۆبووەوە.  لەبارەی نێوەڕۆکی کۆبوونەوەکە، لە راگەیێندراوی حکومەتی هەرێمی کوردستاندا ئاماژە بەوە کراوە، لە کۆبوونەوەکەدا گفتوگۆ دەربارەی پەرەپێدانی پەیوەندی و هەماهەنگیی نێوان هەرێمی کوردستان و بەریتانیا کرا.  بەپێی راگەیێندراوەکەی حکومەتی هەرێمی کوردستان، "وەزیری دەوڵەتی بەریتانیا بۆ کاروباری بەرگری، ستایشی چاکسازییەکانی وەزارەتی پێشمەرگەی کرد و ئامادەیی وڵاتەکەشی بۆ درێژەدان بە پشتیوانیکردنی پێشمەرگە لە رووبەڕووبوونەوەی تیرۆر دەربڕی. "  هاوکات سەرۆکی حکومەتی هەرێمی کوردستان ئاماژەی بە گرنگیی بەردەوامبوونی هەماهەنگی لەگەڵ بەریتانیا و هاوپەیمانیی نێودەوڵەتی کرد لەپێناو بەرەنگاربوونەوەی تیرۆر و ئاسایش و سەقامگیریی عێراق و ناوچەکەدا.