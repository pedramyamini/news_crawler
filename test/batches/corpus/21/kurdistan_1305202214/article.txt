ئەمڕۆ هەینی ١٣ ـی ئایاری ٢٠٢٢، عەمید حوسێن عەلی، بەڕێوەبەری پۆلیسی خورماتوو بە تۆڕی میدیایی رووداوی راگەیاند، دوای نیوەڕۆ لە گەڕەکی تین - ی نزیک قوتابخانەی سەدا ئەلعێراق لە شارۆچکەی خورماتوو مێردمنداڵێک بە هەڵە گوللەیەکی لە خۆی داوە و گیانی لەدەستداوە.  بەگوتەی بەڕێوەبەری پۆلیسی خورماتوو، منداڵەکە ناوی (یونس مەحموود عاسم)ـە و تەمەنی ١٣ ساڵانە.   بەڕێوەبەری پۆلیسی خورماتوو ئاماژەی بەوە کرد، لێکۆڵینەوە لە رووداوەکە دەستیپێکردووە و ئەندامێکی خێزانەکە بانگکراوە بۆ لێکۆڵینەوە.  ئەو بەڕێوەبەرەی پۆلیس باسی لەوەش کرد، تەرمی مێردمنداڵەکە رەوانەی پزیشکی داد کراوە.