رۆژی دووشەممە ١٦ - ٥ - ٢٠٢٢، ئەحمەد هۆشیار، بەڕێوەبەری فڕۆکەخانەی نێودەوڵەتیی هەولێر بە تۆڕی میدیایی رووداوی راگەیاند، "تاوەکو ئێستا گەشتەکانی فڕۆکەخانەی نێودەوڵەتیی هەولێر رانەگیراون. "   هەر ئەمڕۆ تاهیر عەبدوڵڵا، بەڕێوەبەری فڕۆكەخانەی نێودەوڵەتیی سلێمانی بە   تۆڕی میدیایی رووداوی راگەیاند، هەموو گەشتەكانی فڕۆكەخانەی نێودەوڵەتیی  سلێمانی ئەمڕۆ دووشەممە ١٦ - ٠٥ - ٢٠٢٢ بەهۆی خۆڵبارینەوە  راگیران و گوتیشی، "كاتی دەستپێكردنەوەی گەشتەکان نادیارە، كەی خۆڵبارین تەواو  بوو، گەشتەكان دەستپێدەكەنەوە. "  گەشتەكانی ئەمڕۆی فڕۆكەخانەی سلێمانی بۆ رۆیشتن بۆ بەسرە، دوبەی و  بەغدا بوون. بۆ هاتنیش لە بەغدا، بەسرە و دوبەی بوون.   بەگوێرەی پێشبینییەکانی کەشناسیی و بوومەلەرزەزانیی هەرێمی کوردستان، ئەمڕۆ دووشەممە لە پارێزگاکانی هەرێمی کوردستان خۆڵبارین دەبێت و دوای نیوەڕۆ کاریگەرییەکەی زیاتر دەردەکەوێت.