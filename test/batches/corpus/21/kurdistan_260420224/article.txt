ئیحسان چەلەبی، بەڕێوەبەری شارۆچکەی سیدەکان بە تۆڕی میدیایی رووداوی راگەیاند، لە کاژێر ١٠: ٠٠ ئەمڕۆ سێشەممە ٢٦ ـی نیسانی ٢٠٢٢، سوپای تورکیا دەستی بە تۆپبارانکردنی سنووری سێ گوندی ناوچەکە کردووە. "تۆپبارانەکە ناوە ناوەیە و تاوەکو ئێستا زیانی گیانی و ماددی نەبووە. "   سوپاى تورکیا لە ١٨ ى نیسانى ٢٠٢٢ ئۆپەراسیۆنى چڕنووک - قفڵى لە ناوچە سنورییەکانى هەرێمى کوردستان لە دژى پارتى کرێکارانى کوردستان (پەکەکە) دەستپێکرد و تاوەکو ئێستاش بەردەوامە.  ئیحسان چەلەبی ئاماژە بەوەش دەکات، بەرزاییەکانی کای رەش، بیشەسۆر و سەری زراران لە سنووری گوندەکانی خەلیفان، سیران و مێرگەڕەش کراونەتە ئامانج و تۆپەکانی تورکیاش لە چیای دێڵەوە ئاڕاستە دەکرێن.