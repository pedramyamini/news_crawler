کوردستان بەسەر پێنج وڵاتدا بەش کراوە و کوردانیش جگە لەو پێنج بەشە بە زۆر وڵاتی دنیادا پەرش و بڵاو بوون. ساڵانێکی زۆرە کوردان بە مەزەندە ژمارەی خۆیان بە نزیکەی ٤٠ ملیۆن کەس دادەنێن. هاونیشتمانییەکی دانیشتووی سویسرا لەم بارەیەوە لەناو فایل و بەڵگەنامەکانی نەتەوە یەکگرتووەکاندا بەدواداچوونی بۆ ژمارەی کوردان کردووە و بەپێی ئەو ئامارانەی لە نزیکەی ٢٠ وڵات دەستی کەوتوون ژمارەی کوردان لە جیهاندا لە ٧٠ ملیۆن کەس زیاترە.