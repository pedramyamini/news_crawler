ئەمشەو ٢٤ - ٠٤ - ٢٠٢٢ بنکەیەکی سەربازیی تورکیا لە زیلکان مووشەکباران کرا. لەبارەی ژمارەی مووشەکەکانەوە محەممەد ئەمین، بەڕێوەبەری ناحیەی زیلکان بە تۆڕی میدیایی رووداوی راگەیاند، پێنج مووشەک ئاڕاستەی بنکە سەربازییەکە کراون، بەڵام هیچ زیانی گیانییان نەبووە.     دژە تیرۆری کوردستان لەو بارەوە رایگەیێندراوێكی بڵاوکردەوە کە تێیدا هاتووە، "بە شەش مووشەک هێرش کرایە سەر سەربازگەی زێلکان لە ناحیەی باشیکی سەر بە پارێزگای نەینەوا".     لەبارەی شوێنی مووشەکەکانەوە، دژە تیرۆری کوردستان رایدەگەیێنێت، "سێ لە مووشەکەکان لە نزیک سەربازگەکە کەوتنە خوارەوە کە لە دووڕییانی عومەرقاپچی سەر بە ناحیەی باشیک ئاڕاستە کرابوون، هێرشەکە هیچ زیانێکی گیانی و ماددی لێ نەکەوتووەتەوە".     لە ساڵی ٢٠١٦ تورکیا هێزێکی لە سەربازگەی زیلکان لە نزیک باشیک جێگیرکرد، هێزەکە پێکدێت لە ٢٥٠ سەرباز و ١٥٠ هەمەر و چەکی دیکەی قورس.