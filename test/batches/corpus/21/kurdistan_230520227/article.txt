ئەمڕۆ دووشەممە، ٢٣ - ٥ - ٢٠٢٢، سامان نادر، بەرێوەبەری سەنتەری فریاکەوتنی خێرای سلێمانی " ١٢٢ " بە رووداوی راگەیاند، پیاوێک بە ناوی (عەلی مەجید حەمەئەمین) کە تەمەنی ٧٥ ساڵە لە نۆرەی وەرگرتنی مووچەدا لە پێش بانکی بەختیاری سلێمانی گیانی لەدەستدا.   بەگوتەی بەڕێوەبەری سەنتەری فریاکەوتنی خێرای سلێمانی، "تاوەکو ئێستا هۆکاری مردنی دیار نییە. "   لەیلا عەبدولرەحمان، خەزنەدار لە بانکی بەختیاری لەبارەی گیانلەدەستدانی ئەو خانەنشینە بە رووداوی گوت، "هیچ کێشەیەک لە قەرەباڵخی وەرگرتنی مووچەدا نەبووە، ئەو کەسە هێنراوەتە ژوورەوە و ناسنامەی خۆی پێشکێشکردووە و لەسەر کورسییەک دانیشتووە بۆ ئەوەی ناوی بدۆزرێتەوە، بەڵام هەر لەسەر کورسییەکە بەهۆی تێکچوونی بارودۆخی تەندروستیی گیانی لەدەستداوە. "