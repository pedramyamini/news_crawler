ئەمڕۆ هەینی ١٣.٥.٢٠٢٢ , سەرکەوت ئەحمەد، گوتەبێژی پۆلیسی پارێزگای سلێمانی بە تۆڕی میدیایی رووداوی راگەیاند، دوای ئەوەی دەنگی تەقە لە چوارڕیانی سەرچنار بیسترا، دەستبەجێ مەفرەزەكانی بەشی پۆلیسی فریاكەوتن گەیشتنە شوێنی رووداوەكە.  گوتەبێژی پۆلیسی پارێزگای سلێمانی گوتیشی، توانرا تۆمەتباران لە شاڕێی سالم دەستگیربكەن و دەستیشبگرن بەسەر چەكێكی جۆری دەمانچە كە تۆمەتباران تەقەیان پێكردبوو.  تۆمەتبارەکان ناویان (أ، ك، م  لەدایكبووی  ٢٠٠١) و (ر، ص، ع  لەدایكبووی ٢٠٠٠)ـە و بەگوتەی گوتەبێژی پۆلیسی سلێمانی، بە بڕیاری دادوەر راگیراوان و لێكۆڵینەوە لەگەڵیاندا بەردەوامە.