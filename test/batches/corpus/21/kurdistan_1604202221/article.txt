لە پەیامەکەدا کە بارەگای بارزانی بڵاویکردووەتەوە، جگە لە پیرۆزبایی لە کریستیانەکان، سەرۆک بارزانی دەڵێت، "هیوادارم ئەو بۆنەیە ببێتە هۆی قووڵتربوونی فەرهەنگی پێكەوەژیان و برایەتی و تەبایی و سەقامگیری و، ریشەكێشبوونی هزری تیرۆر و تووندڕۆیی. هەروەها خوشك و برا كریستیانەكان و سەرجەم پێكهاتە ئایینی و نەتەوەییەكانی دیکە لە عێراق و ناوچەكە بە ئاشتی و ئازادی لەگەڵ یەكتردا بژین. "  بەناوی خودای بەخشندە و میهرەبان  بەبۆنەی هاتنەوەی جەژنی قیامەی حەزرەتی مەسیح (سڵاوی خوای لێ بێت)، گەرمترین پیرۆزبایی خۆم ئاراستەی خوشك و برایانی كریستیان لە كوردستان و عێراق و هەموو جیهان دەكەم.  هیوادارم ئەو بۆنەیە ببێتە هۆی قووڵتربوونی فەرهەنگی پێكەوەژیان و  برایەتی و تەبایی و سەقامگیری و، ڕیشەكێشبوونی هزری تیرۆر و توندڕۆیی. هەروەها خوشك و برا كریستیانەكان و سەرجەم پێكهاتە ئایینی و نەتەوەییەكانی تر لە عێراق و ناوچەكە بە ئاشتی و ئازادی لەگەڵ یەكتردا بژیین.  جەژنتان پیرۆز بێ و هیوای شادی و بەختەوەریتان بۆ دەخوازم