عوسمان عەبدوڵڵا، سەرۆکی شارەوانیی دەربەندیخان بە تۆڕی میدیایی رووداوی راگەیاند، لە رۆژی ٣٠ ـی نیسانەوە کۆمپانیای کۆکەرەوە مانیگرتووە و زبڵ و خاشاکی شارەکە کۆناکاتەوە.  سەرۆکی شارەوانیی دەربەندیخان گوتیشی، شەش مانگە شایستە داراییەکانی کۆمپانیاکە خەرجنەکراوە و بەهۆیەوە کۆمپانیاکە کە کاری کۆکردنەوەی زبڵ و خاشاک لە چوار قەزا و هەشت شارەوانی سنووری دەربەندیخان و قەرەداخ دەکات، کارەکانی راگرتووە.  عوسمان عەبدوڵڵا، سەرۆکی شارەوانی دەربەندیخان ئاماژەی بەوەش کرد، چەندینجار لەگەڵ سەرەوەی خۆیاندا قسەیانکردووە و داوایانکردووە کێشەی ئەو کۆمپانیایە چارەسەربکرێت.  بەهۆی کەمیی پارە لە بانکەکانی سنووری سلێمانی، دابەشکردنی مووچە بە سستی بەڕێوەدەچێت و شایستە داراییەکانی بەشێک لە کۆمپانیاکانیش خەرجنەکراوە.