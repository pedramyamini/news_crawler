لە راگەیێندراوێکدا کە رۆژی پێنجشەممە ٢٨ - ٠٤ - ٢٠٢٢ بۆ رایگشتیی بڵاویکردووەتەوە، بەڕێوەبەرایەتیی نشینگەی سلێمانی دەڵێت، "ئێمە لە بەڕێوەبەرایەتیی نشینگەی سلێمانی، بەپێی یاسا كارپێكراوەكان مامەڵەی كەسانی بیانی رایی دەكەین، بۆیە خۆمان بە پارێزەری یاسا دەزانین و رێگە نادەین هیچ ئەفسەر و كارمەندێك یاسا شكێنی بكات، ئامادەشین لە هەر شوێنێك گومانێك هەبێت روونكردنەوە بە لایەنی پەیوەندیدار و دادگە بدەین، خۆ ئەگەر هەر ئەفسەر و كارمەندێك كارێكی نایاسایی بكات، ئەوا خۆمان رادەستی دادگەی دەكەین. "  لە راگەیێندراوەکەیدا نشینگەی سلێمانی ئەوەی روونکردووەتەوە کە ئەوان هەمیشە دەرگەیان بەڕووی دەزگاکانی راگەیاندن کراوەیە، بەڵام بەبێ گەڕانەوە بۆ ئەوان هەندێک دەزگای راگەیاندن شیکردنەوەیان بۆ رووداوەکە کردووە و بە "ویستی خۆیان هەواڵەکەیان داڕشتووە، " هەروەها دەشڵێن، "بەداخەوە بۆ ئەمە کەوتنە هەڵەوە و ناوی بەڕێوەبەری نشینگەکەیان هێناوە کە هەموو تەمەنی خۆی بۆ خزمەتکردن تەرخانکردووە. "  لە بەشێکی دیکەی راگەیێندراوەکەیدا نشینگەی سلێمانی ئاماژەی بەوە کردووە، بە مافی خۆیانی دەزانن سکاڵای یاسایی لەسەر ئەو مالپەڕانە تۆمار بکەن کە بوونەتە هۆکاری ناوزڕاندنی بەڕێوەبەرایەتی  و بەڕێوەبەرەکەیان.  لە کۆتایی راگەیێندراوەکەی نشینگەی سلێمانیدا هاتووە، "بەڵێن دووپاتدەكەینەوە وەك هەمیشە لە خزمەتی كەسانی بیانی و هاوڵاتییاندا بین، هەروەها پابەندی خۆمان بۆ پاراستنی یاسا و رێگری لە هەر سەرپێچییەك دووپاتدەكەینەوە. "