هەڤاڵ برکائێنی، دانیشتووی ئەو ناوچەیە ڤیدیۆیەکی بۆ رووداو ناردووە و رایگەیاندووە، ئێستاش دەنگی فڕۆکە لە ئاسمانی ناوچەکە دێت و دەوروبەری هەردوو گوندەکانی گرگاش و سگێرێی لە سنووری قەزای ئامێدی بۆردوومان کردووە.  پەیامنێری رووداو لەبارەی زیانەکانەوە ئاماژەی بەوە کرد، وەکو خەڵکی سڤیل زیان نەبووە، بەڵام ترس و دڵەڕاوکێ بۆ خەڵکی ناوچەکە دروستبووە.  لە ١٧ی نیسان تورکیا ئۆپەراسیۆنێکی لە سنووری ناحیەکانی دێرەلووک و شێلادزێ دەستپێکرد و هێزەکان لە دوو بەرە لە نزیک سنووری باکووری کوردستان پێشڕەوییان کرد.