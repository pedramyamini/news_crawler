بەپێی راپۆرتی فریاکەوتنی پزیشکی پارێزگای سنە، لە رۆژی شەممەی هەفتەی رابردووەوە تاوەکو هەینی، ٤٦٢ رووداوی هاتووچۆ لەو پارێزگایە روویانداوە و بەهۆیانەوە ٤٠٠ کەس برینداربوون. لەو رووداوانەدا چوار کەس بەهۆی سەختی برینەکانیان گیانیانلەدەستداوە.  بەڕێوەبەری پۆلیسی رێگەوبانی پارێزگای سنە، ئاداری ٢٠٢٢ بڵاویکردەوە، ساڵی رابردوو رووداوەکانی هاتووچۆ بەراورد بە ساڵی پێشتر ٤٤ % زیاتربوون و گوتیشی، لە هەندێک شوێن ئامارەکە زۆر بەرزبووە، بۆ نموونە، رووداوەکانی هاتووچۆ لە مەریوان بەراورد بە ساڵێک پێشتر ٦٠٠ % زیادیانکردووە.  بەگوێرەی ئامارەکانی پۆلیسی هاتووچۆی پارێزگاکانی رۆژهەڵاتی کوردستان، ساڵی رابردوو هەزار و ٦٥٦ کەس لە رۆژهەڵاتی کوردستان بە رووداوی هاتووچۆ گیانیانلەدەستداوە.