رۆژی سێشەممە ١٠ ـی ئایاری ٢٠٢٢، کاوە شێخانی، راوێژکاری ئەمنی و سەربازیی پارێزگاری سەلاحەدین بە تۆڕی میدیایی رووداوی راگەیاند، "کاژێر ٨: ٤٥ ـی ئەمشەو، لە ناوچەی ساریچەم لە نێوان خورماتوو و زنانە، گرووپێک چەکداری داعش دەکەونە بۆسەیەکی دەزگای دژەتیرۆری سلێمانییەوە و شەڕ لە نێوانیان دروستدەبێت و لەنێو داعشەکاندا کوژراو و بریندار هەن. "  کاوە شێخانی گوتی: لە شەڕەکەدا هیچ زیانێک بەر دەزگای دژەتیرۆر نەکەوتووە و بەخێراییش سوپای عێراق چووەتە سنوورەکە بۆ هاوئاهەنگیکردن لەگەڵیان. داعشەکان هەڵاتوون و تەرم و بریندارەکانیشیان بردووە.   ناوچەی ساریچەم، بە دووری ١٥ کیلۆمەتر دەکەوێتە رۆژهەڵاتی شارۆچکەی خورماتوو.