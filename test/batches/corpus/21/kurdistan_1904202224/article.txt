عەلی عەبقەری گوتی، "تازە لە زارم هاتووەتەدەر کە گوتوومە ٣٠ دەفتەر دۆلار، دەنا زۆر کەمم گوتووە و دڵنیام زۆر زیاتر دەکات و کوڕ و نەوەکانم لە سایەیدا دەحەسێنەوە. "   کڵاوە سڵایدەکە بە تەزووی کارەباوە نەبەستراوەتەوە. دووگمە و کرانەوە و داخرانیشی نییە، ناشیەوێت کەس بزانێت چۆن دروستکراوە.   عەلی عەبقەری دەڵێت، "کۆدێکی تایبەت بەخۆمە و بۆ وتن نابێت، گرنگ ئەوەیە مێشکی خۆمی پێ ئارام دەکەمەوە بۆ ئەوەی بەباشی کار بکات. "   عەلی عەبدولواحید، ناسراو بە عەلی عەبقەری تەمەنی ٤٩ ساڵە. کەلوپەلی دیکەی گران بەهای زۆرن و سڵایدەکە نیوەی نرخیان نییە. ١٣ ساڵە چەند جۆرێکی بەرد کۆدەکاتەوە، بە بڕوای ئەو ماددەی گران بەها لە بەردەکاندا هەن و زۆرن ئەو بەردانەی لە کڕین نایێن.   عەلی عەبقەری باس لەوەش دەکات، "بەردەکەی من کلیلی زێڕ و خەزێنەیە. ئیسرائیل زۆر بە دوایێتی نازانێت لە گیرفانی عەبقەریە و نایدەم بەکەس، بە هیچ بەهایێکیش نایێتە کڕین. "   عەلی کورەی هەیە و چەند گیراوەێکیشی ئامادەکردووە. نیازییەتی چەکی ئەتۆم دروستبکات. عەلی عەبقەری دەڵێت، "ماوەیەکە سەرقاڵی چەکی ئەتۆمم، دروستیشی دەکەم کورە و شتەکانم ئامادەیە و گیراوەکانیشم دروستکردوون. "  عەبقەری دانیشتووی گوندی شێخانی بەستۆرەیە، لە گوڵ و گوڵزاری گوندەکەیدا رەنگ دروست دەکات. عەبقەری خێزاندارە و پێنج منداڵی هەیە. پێشتر دارتاش بووە، بەڵام شەش ساڵە وازی لە کارەکەی هێناوە و سەرقاڵی ئەو بابەتانەیە کە بەشێکیانی بۆ باسکردین.