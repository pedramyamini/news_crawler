ئەو رووداوە شەوی یەکی ئایاری ٢٠٢٢ روویداوە، بەڕێوەبەرایەتیی پۆلیسی دیوانیە رایگەیاندووە شەوی دووی ئادار تەرمی دوو لە قوربانییەکان لە رووباری حەفار دەرهێندراون. بە گوتەى پۆلیس گەڕان بەدواى تەرمى سێیەمیان بەردەوامە.  راگەیاندنى پۆلیسی دیوانیە بە تۆڕى میدیایی رووداوى راگەیاند؛ ئەو سێ برایە دانیشتووى قەزاى سینسیەى دیوانیەن و لەکاتى گەڕانەوەیان بۆ ئەو قەزایە لە سنوورى قەزاى میهناویە کەوتوونەتە ناو ئاوى حەفارەوە، سێ سەرنشینى دیکەى ئۆتۆمبێلەکە کە ئامۆزایان بوون بریندار بوون و گەڕان بەدواى تەرمى سێیەم بەردەوامە، بەڵام نەدۆزراوەتەوە.    رۆژی ٢ ى ئایارى ٢٠٢٢ لە رووداوێکى دیکەدا، شەش منداڵ لە سنوورى قەزاى فەللوجەى سەر بە پارێزگاى ئەنبار لە رووباری فوڕاتد خنکان، کە تەمەنیان لەنێوان ٩ بۆ ١٢ ساڵاندا بووە و چواریان خوشک و برا بوون.