لە هەرێمی کوردستان سێ خانەی بێسەرپەرشتان بۆ ئەو منداڵانە تەرخانکراون کە بەهۆکاری جیاواز سەرپەرشتیان نییە. ئێستا لە خانەی بێسەرپەرشتانی هەولێر زیاتر لە ٥٠ منداڵ و مێرمنداڵ دەژین. بەپێی یاسا ئەوانەی لە خانەکانی نەوجەوانانن، دەبێ دوای ١٩ ساڵی بگەڕێنەوە نێو کۆمەڵگە، بەڵام ئەو منداڵانەی کە دەخوێنن دەتوانن تا تەواوکردنی خوێندن لە شوێنی خۆیان بمێننەوە و درێژە بە خوێندن بدەن.