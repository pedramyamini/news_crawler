سەرچاوەیەک کە بەشداریی کۆبوونەوەکە دەکات بە تۆڕی میدیایی رووداوی راگەیاند، ئەمڕۆ سێشەممە ١٧ی ئایار کاژێر ١٠: ٠٠ هەڤاڵ ئەبوبەکر، پارێزگاری سلێمانی؛ ئازاد تۆفیق، پارێزگاری هەڵەبجە؛ جەلال نووری، سەرپەرشتیاری ئیدارەی گەرمیان و هیوا قەرەنی، سەرپەرشتیاری ئیدارەی راپەڕین لەگەڵ مەسرور بارزانی، سەرۆکوەزیرانی هەرێمی کوردستان؛ قوباد تاڵەبانی، جێگری سەرۆکوەزیران؛ ئاوات شێخ جەناب، وەزیری دارایی و رێبەر ئەحمەد، وەزیری نێوخۆی هەرێمی کوردستان کۆدەبنەوە.  بە گوتەی ئەو سەرچاوەیە، کە نەیویست ناوی ئاشکرا بکرێت، کۆبوونەوەکە دەبوو رۆژی دووشەممە ١٦ی ئایار ئەنجامبدرایە، بەڵام دواخراوە بۆ ئەمڕۆ سێشەممە کاژێر ١٠: ٠٠.  تەوەرەکانی کۆبوونەوەکە پرسی داهات و کێشە داراییەکانی ئەو چوار یەکە ئیدارییە و تاوتوێکردنی گرفتەکانیانە. ئەو سەرچاوەیە بە رووداویشی گوت، "ئێمە سەرجەم راپۆرت و داتای تەواوی سنوورەکانی خۆمانمان ئامادە کردووە و دەیخەینە بەردەم ئەنجوومەنی وەزیران کە بۆچی رووبەڕووی کێشەی دارایی بوونەتەوە. "     رۆژی ١١ی ئایاری ٢٠٢٢ مەسروور بارزانی، سەرۆکوەزیرانی هەرێمی کوردستان لە کۆنگرەیەکی رۆژنامەڤانیدا رایگەیاند، لە رۆژانی داهاتوودا لەسەر کێشە و گرفتەکانیان لەگەڵ پارێزگارانی سلێمانی و هەڵەبجە و سەرپەرشتیارانی ئیدارەکانی گەرمیان و راپەڕین کۆدەبێتەوە.     سەرۆکوەزیرانی هەرێمی کوردستان لەو کۆنگرەیەدا ئاماژەی بەوە کرد، "ئێمە وەکو حکومەتی هەرێمی کوردستان و خۆشم، کەس بە خەمخۆرتر لە خۆمان نازانین بۆ هەموو هاووڵاتییانی کوردستان بەبێ جیاوازی لە هەر کوێیەک بن و پابەندین بەوەی کە هەموو مافە دەستوورییەکانی خەڵک و مووچەکانیان لە کاتی خۆیدا دابین بکرێت، بەڵام ئەگەر لە شوێنێک کەمتەرخەمی کراوە، پێویستە پرسیار بکرێت کە بۆ ئەو کەمتەرخەمییە هەیە. "     مەسرور بارزانی گوتیشی، "لە رۆژانی داهاتوو داوا لە پارێزگارەکانی سلێمانی و هەڵەبجە و ئیدارەی سەربەخۆی راپەڕین و گەرمیان دەکەم بێن و بۆم باس بکەن ئەو کێشە و گرفتانەی هەیە، ئایا کێشەکان لۆکاڵی و ناوچەیین یان کێشەیەکی گشتین و کێش بەرپرسە بەرامبەر کەمکردنەوەی ئەو بڕە داهاتەی کە پێویستە بۆ پڕکردنەوەی مووچەی هاووڵاتیان. دوای ئەوەی گفتوگۆمان لەگەڵ کردن، بەرچاوڕوونییەکی زیاترمان دەبێت و ئەوکات قسەی زیاتری لەسەر دەکەین. "     رۆژی ١١ی ئایاری ٢٠٢٢ مەسروور بارزانی، سەرۆکوەزیرانی هەرێمی کوردستان لە کۆنگرەیەکی رۆژنامەڤانیدا رایگەیاند، لە رۆژانی داهاتوودا لەسەر کێشە و گرفتەکانیان لەگەڵ پارێزگارانی سلێمانی و هەڵەبجە و سەرپەرشتیارانی ئیدارەکانی گەرمیان و راپەڕین کۆدەبێتەوە.  سەرۆکوەزیرانی هەرێمی کوردستان لەو کۆنگرەیەدا ئاماژەی بەوە کرد، "ئێمە وەکو حکومەتی هەرێمی کوردستان و خۆشم، کەس بە خەمخۆرتر لە خۆمان نازانین بۆ هەموو هاووڵاتییانی کوردستان بەبێ جیاوازی لە هەر کوێیەک بن و پابەندین بەوەی کە هەموو مافە دەستوورییەکانی خەڵک و مووچەکانیان لە کاتی خۆیدا دابین بکرێت، بەڵام ئەگەر لە شوێنێک کەمتەرخەمی کراوە، پێویستە پرسیار بکرێت کە بۆ ئەو کەمتەرخەمییە هەیە. "  مەسرور بارزانی گوتیشی، "لە رۆژانی داهاتوو داوا لە پارێزگارەکانی سلێمانی و هەڵەبجە و ئیدارەی سەربەخۆی راپەڕین و گەرمیان دەکەم بێن و بۆم باس بکەن ئەو کێشە و گرفتانەی هەیە، ئایا کێشەکان لۆکاڵی و ناوچەیین یان کێشەیەکی گشتین و کێش بەرپرسە بەرامبەر کەمکردنەوەی ئەو بڕە داهاتەی کە پێویستە بۆ پڕکردنەوەی مووچەی هاووڵاتیان. دوای ئەوەی گفتوگۆمان لەگەڵ کردن، بەرچاوڕوونییەکی زیاترمان دەبێت و ئەوکات قسەی زیاتری لەسەر دەکەین. "