سەردار یەحیا، قایمقامی شێخان بە تۆڕی میدیایی رووداوی راگەیاند، ئێوارەی ئەمڕۆ کاژێر ٠٦: ١٥ لەنێوان دوو بنەماڵە شەڕ روویداوە، هۆکارەکەشی پەیوەندی بە قەرزاریی نێوانیانەوە هەبووە.  بەگوتەی قایمقامی شێخان، لایەنی خاوەن قەرزەکە چووەتە سەر ماڵی قەرزارەکە و داوای پارەکەی لێکردووەتەوە، لە ئەنجامدا شەڕ دروستبووە و چەکیش بەکارهاتووە، دەشڵێت، "بەهۆی تەقاندنی گوللەیەکەوە پۆلیسێک بە سووکی بریندار بووە. "  هێمن سلێمان، گوتەبێژی پۆلیسی دهۆک رایگەیاند، دوای ئەوەی ئاگادار کرانەوە، هەر زوو پۆلیس و ئاسایش چوونە شوێنی رووداوەکە و بە فەرمانی دادوەر چوار کەسیان دەستگیرکردووە.   بەگوتەی گوتەبێژی پۆلیسی دهۆک، شەڕەکە کۆنترۆڵکراوە و رەوشی تەندروستیی بریندارەکەش جێگیرە.