رێبین ئەحمەد، بەڕێوەبەری ئەندازەی پارکەکانی هەولێر بە رادیۆی رووداوی راگەیاند: "لەو بڕوایەدام ئەمساڵیش وەک پار وشکەساڵی بێت. بۆ ئاودانی پارکەکان پشت بە دوو سەرچاوە دەبەستین کە ئاوی ژێرزەوی و ئاوەڕۆی ماڵانن کە دەپاڵێورێت و بە تانکەر ئاو دەدێردرێت. "  بەڕێوەبەری ئەندازەی پارکەکانی هەولێر ئاماژەی بەوە دا، نووسراوێکیان بۆ بەکرێگرتنی تانکەری ئاودان لە ئەنجوومەنی وەزیرانە و وەزیری شارەوانی و پارێزگار و سەرۆکی شارەوانی لەسەر هێڵن بۆ ئەوەی بە زووترین کات ئەو داوایە پەسند بکرێت.  بە گوتەی بەڕێوەبەری ئەندازەی پارکەکانی هەولێر، % ١٨.٥ی رووبەری سنووری سەرۆکایەتیی شارەوانییەکەیان سەوزاییە.  بڕیارە لە هەولێر ١٣٨ بیر لێبدرێن. بەڕێوەبەری ئەندازەی پارکەکانی ئەو پارێزگایە گوتی: "هیچیان بۆ بەڕێوەبەرایەتیی پارکەکان نییە. "  بەڕێوەبەرایەتیی ئەندازەی پارکەکانی هەولێر نزیکەی ٤٥٠ پارک و باخچە هەیە و رێبین ئەحمەد دەڵێت: "لە ساڵانی رابردوودا هیچ باخ و پارکێکمان وشک نەبووە. "