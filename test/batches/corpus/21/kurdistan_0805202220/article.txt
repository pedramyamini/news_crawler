پیر دەیان جەعفەر حەمۆ، بەڕێوەبەری کۆچ و کۆچبەران لە پارێزگای دهۆک بە رادیۆی رووداوی راگەیاند: شەڕەکەی سەرەتای ئەم مانگە بووەتە هۆی ئەوەی شەپۆلێکی دیکەی ئاوارەکانی شنگال روو لە دهۆک بکەن. بە هاوئاهەنگی لەگەڵ دەزگای خێرخوازیی بارزانی بردوونماننەتە کەمپەکانی دەوروبەری پارێزگای دهۆک.   بەڕێوەبەری کۆچ و کۆچبەران لە دهۆک ئاماژە بەوەش دەکات، لە سێ رۆژدا هەزار و ٨١١ خێزان ئاوارە بوون کە دەکاتە ١٠ هەزار و ٢٦١ کەس کە بەسەر ١٥ کەمپی پارێزگای دهۆکدا دابەش کراون.   پیر دەیان جەعفەر حەمۆ باسی لەوە کرد کە دەزگای خێرخوازیی بارزانی کارتۆنێک خواردنی بەسەر هەر خێزانێکدا دابەش کرد و ئەمانیش کارتۆنێک خواردنیان داونەتێ.   پیر دەیان گوتیشی: بە گوێرەی زانیارییەکانمان سوپای عێراق دوایین مۆڵەتی داوەتە چەکدارانی پەکەکە کە ئەمڕۆ شنگال چۆڵ بکەن ئەگەرنا لێیان دەدات.  بەڕێوەبەری کۆچ و کۆچبەران لە پارێزگای دهۆک هۆشداریی لەوە دەدات کە ئەگەر خەڵکی دیکە ئاوارە ببن، لەنێو کەمپەکاندا شوێن نەماوە.