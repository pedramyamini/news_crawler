بەرەبەیانی ئەمڕۆ هەینی ١٥ی نیسانی ٢٠٢٢، هێزە ئەمنییەکانی تورکیا لەسەر راسپاردەی داواکاری گشتی ئامەد کە لە چوارچێوەی لێکۆلێنەوەکان لە ئاهەنگەکانی نەورۆزی ئەمساڵ بە تۆمەتی پەکەکە / کەجەکە بڕیارێکی بۆ دەستبەسەرکردنی ١٠٥ کەس دەرکرد، بۆ ئەم مەبەستەش لە شەش پارێزگای تورکیا و باکووری کوردستان ئۆپەراسیۆنێک دەستپێکرد.    لە پارێزگای ئامەد کە ناوەندی ئۆپەراسیۆنەکەیە، بەرەبەیانی زوو تیمەکان هەڵیانکوتاوەتە سەر چەندین ناونیشان و ژمارەیەک هاونیشتمانییان دەستبەسەرکرد.  قادر ئەسەن، خاوەن ئیمتیازی رۆژنامەی خوەبوون کە رۆژنامەیەکی هەفتانەی کوردییە، رۆژنامەڤان عەلی کۆچەر و لە نێو دەستبەسەرکراوەکاندان و بۆ وەرگرتنی گوتەکانیان رەوانە بەڕێوەبەرایەتی ئاسایشی ئامەد کراون.  ئەمساڵ ئاهەنگی نەورۆزی ئەمساڵ لە باکووری کوردستان بە فراوانی بەڕێوەچوو، لە چەندین شوێن رووبەڕووبوونەوە لە نێوان ئاهەنگگێران و هێزە ئەمنییەکان روویدا و بەهۆیەوە چەندین کەس دەستبەسەرکران، لە رۆژانی دوای ئاهەنگەکەی ئامەد ٢٩٨ کەس لەو شارە دەستبەسەرکران.