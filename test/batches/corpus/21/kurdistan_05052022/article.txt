ئەمیر پەرویز نەجەفی، بەڕێوەبەری کەشناسیی شاری قەسری شیرین دەڵێت: "خۆڵبارینی چڕ تاوەکو ئێوارەی رۆژی هەینی بەردەوام دەبێت و رۆژی شەممە هەندێک لە کاریگەرییەکەی کەمدەبێتەوە. "  بەگوتەی ئەمیر پەرویز نەجەفی، لە ٤٥ رۆژی رابردوودا ٢٨ رۆژ لە شاری قەسری شیریندا تۆز و خۆڵ باریوە و ساڵی رابردووش ٧٥ رۆژ، ئەمەش تەندروستی خەڵک و ژینگەی خستووەتە مەترسییەوە.  خۆڵبارین لەم رۆژانەدا لە پارێزگای ئیلامیشدا بەردەوام بووە و تەنیا لە رۆژانی ٢ و ٣ ـی ئەم مانگەدا ٢٢٥ کەس کە نەخۆشیی دڵ و هەناسەدانیان هەبووە، سەردانی نەخۆشخانەکانی ئەم پارێزگایەیان کردووە.  وڵاتانی عێراق و سووریا سەرچاوەی خۆڵبارینەکانی پارێزگای ئیلامن، هەرچەندە ئەم پارێزگایە خۆیشی هەندێک سەرچاوەی بچووکی خۆڵبارینی هەیە.