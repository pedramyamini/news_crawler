رۆژی پێنجشەممە ٢٨ - ٤ - ٢٠٢٢، بافڵ تاڵەبانی، هاوسەرۆکی یەکێتیی نیشتمانیی کوردستان لە هەولێر لەگەڵ نوێنەر و کۆنسوڵی وڵاتان لە هەرێمی کوردستان کۆبووەوە.  میدیای فەرمی یەکێتیی نیشتمانیی کوردستان بڵاویکردووەتەوە کە بڕیارە یەکێتی "بڕیاری خۆی لەبارەی هەڵبژاردن و دۆخی سەپێنراوی دارایی و هەناردەکردنی غاز" بڵاوبکرێتەوە.  کۆبوونەوەکە کۆتایی هاتووە و وەک بڵاوکراوەتەوە کە بڕیارە یەکێتی لەبارەی نێوەڕۆکی کۆبوونەوەکە و پەیام و بڕیاری یەکێتی لەبارەی پرسی ھەڵبژاردن لە ھەرێمی کوردستان راگەیێنراوێکی هەبێت.  هەروەها ئاماژە بەوە کراوە کە نێوەڕۆکی راگەیێنراوەکە لەبارەی "ئەو بارودۆخە داراییەی سەپێنراوە بەسەر دۆخی سلێمانی و کەیسی ھەناردەکردنی غاز" دەبێت کە لە کۆبوونەکەدا خراونەتەڕوو.