ئەمڕۆ چوارشەممە ١٨ - ٠٥ - ٢٠٢٢ مەسرور بارزانی، سەرۆکوەزیرانی هەرێمی کوردستان پێشوازیی لە دیلان یەشیلگۆز، وەزیری دادی هۆڵەندا کرد.  بەپێی راگەیێندراوی سەرۆکایەتیی حکومەتی هەرێمی کوردستان، لە دیدارەکەدا، گفتوگۆ لەبارەی پەرەپێدانی پەیوەندییەکانی نێوان هەرێمی کوردستان و هۆڵەندا کراوە بە تایبەتی هاوئاهەنگیی لەنێوان دەسەڵاتی دادوەریی هەردوولا.  لە تەوەرێکی دیکەی کۆبوونەوەکەدا، باس لە گرنگیی بەردەوامبوونی پشتگیریی هەرێمی کوردستان لە رووبەڕووبوونەوەی چەکدارانی داعش و بەهاناوەچوون و یارمەتیدانی قوربانییانی دەستی تاوانەکانی داعش کراوە.