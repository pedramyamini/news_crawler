محەممەد ئەمین، کوڕی مامی قوربانییەکەیە و گوتی، "ئەو تاقانەبوو هیچ برای نەبوو. سەربازی سوپای عێراق بوو. لە شنگال شەڕ لە نێوان پەکەکە و سوپای عێراقدا روویداوە، بەپێی زانیارییەکانی ئێمە پەکەکە هێرشی کردووەتە سەر خاڵەکانی ئەوان و کوڕەکەمان شەهید بووە و شەش هاوڕێشی برینداربوون. "   ئادەم حەسەن تەمەنی ٤٥ ساڵ بوو. کوردێکی موسڵمانی خەڵکی شنگال بوو. لە ساڵی ٢٠١٤ ـەوە خێزانەکەی ئاوارەبوون بۆ کەمپی کەبەرتوو. ئادەم تەرمەکەی لە گۆڕستانی سێمێل بەخاکسپێردرا.   حوسێن شنگالی، کەسوکاری ئادەمە و دەڵێت، "بۆ ماوەی ١٩ ساڵ سەربازی سوپای عێراق بوو. خێزاندار بوو و دوو هاوژینی هەبوو. باوکی ١٦ منداڵ بوو. "   ئادەم ١٦ منداڵی لە دوایی خۆی جێهێشتووە کە تەمەنیان لە نێوان یەک بۆ ١٦ ساڵدایە. هیوای منداڵەکانی بوو، بەڵام ئێستا لەنێو گۆڕدایە.