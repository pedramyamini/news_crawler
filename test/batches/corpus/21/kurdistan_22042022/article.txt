رۆژی هەینی ٢٢ - ٤ - ٢٠٢٢ موقەدەم عامر نووری، گوتەبێژی پۆلیسی کەرکووک بە تۆڕی میدیایی رووداوی راگەیاند، "دوای ئەوەی چەند چەکدارێکی نەناسراو لە یەکێک لە گەڕەکەکانی شاری کەرکووک کوڕی ئەفسەرێکی ئەمنی کە تەمەنی هەشت ساڵانە دەڕفێنن، هێزەکانی پۆلیس تەرمەکەیان دۆزییەوە. "  گوتەبێژی پۆلیسی کەرکووک دەڵێت، چەند رۆژێک بوو کەسانێک بەمەبەستی وەرگرتنی پارە منداڵەکەیان رفاندبوو.   بە گوتەی عامر نووری، منداڵەکە باوکی ئەفسەر بووە و هەموو هەوڵێکی بۆ گەڕانەوەی کوڕەکەی دابوو، بەڵام درەنگانی شەوی رابردوو بە کوژراوی لە رێگەی نێوان کەرکووک - هەولێر تەرمەکەی دۆزرایەوە.