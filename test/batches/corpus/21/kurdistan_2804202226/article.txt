نیھاد حوسێن، بەڕێوەبەری دابەشکردنی خۆراکی دھۆک بە رووداوی راگەیاند، "ئێمە بەرپرس نین لە کوالێتی ئەو خۆراکانەی دابەشیان دەکەین، ئێمە تەنیا وەریان دەگرین و بەسەر بریکارەکان دابەشیان دەکەین. "  بەڕێوەبەری دابەشکردنی خۆراکی دھۆک گوتی، "لەسەر ئەو بابەتە قسەمان لەگەل بەشی کڕین و فرۆشتن کردووە لە وەزارەتی بازرگانیی عێراق و پێیان راگەیاندین کە بۆ ئەم مانگە ٥٠ % ـی پێکھاتەی رۆنی شلمان کردووە بە فسۆلیا کە بۆنەکە ھی ئەم پێکھاتەیەیە. "  نیھاد حوسێن هەروەها دەشڵێت، "ئەم مانگە لەپێناو باشترکردنی کوالێتی رۆنەکە وەزارەتی بازرگانی عێراق گۆڕانکاری لە پێکھاتەی رۆنەکە کردووە بە بۆنەی مانگی رەمەزان کە پێشتر ١٠ بۆ ١٥ % ـی پێکھاتەکەی فسۆلیا بووە. "  لە ٨ ـی ئەم مانگەوە دەست بە دابەشکردنی بەشەخۆراکی مانگی سێ کراوە لە دھۆک و تاوەکو ئێستاش بەردەوامە، پارێزگای دهۆک مانگانە پێویستی بە ھەزار و ١٧٤ تۆن رۆنی شل ھەیە.