رۆژی پێنجشەممە، ٥ ـی ئایاری ٢٠٢٢ ئەلێکساندەر لوکاشینکۆ، سەرۆکی بێلاڕووس لە هەڤپەیڤینێکدا لەگەڵ میدیای ئەمریکی رایگەیاند، ناکرێت رووسیا ئۆپەراسیۆنەکەی لە ئۆکراینا بدۆڕێنێت. گوتیشی: "دەبێت لەسەر ئەم بنەمایە بڕیاربدەین کە پێویستە رووسیا چ جۆرە چەکێک بەکاردەهێنێت".  لوکاشینکۆ رایگەیاند، ئەوان جەنگیان پێباش نییە و هەموو شتێکیشیان کردووە و دەکەن بۆ ئەوەی رێگە لە جەنگ بگرن.  هاوکات، باسی لە رووداوەکەی شارۆچکەی بوچای رۆژئاوای ئۆکراینای کرد و رایگەیاند کە ئەوان "زۆر بەباشی" دەزانن کە چی لە بوچا روویدا، بێ ئەوەی روونکردنەوەی لەبارەوە بدات.