خەڵاتی هەڵت ساڵانە لەنێوان دەزگای نەتەوە یەکگرتووەکان و سکوڵی نێودەوڵەتی بازرگانی هەڵت دابەشدەکرێت، یەکێكە لە خەڵاتە نێودەوڵەتییە گەورەکان بۆ خوێندکارانی زانکۆ.   ئەحمەد ئەشکار، دامەزرێنەر و سەرۆکی خەڵاتی هەڵت دەڵێت، دۆزینەوەی چارەسەر بۆ یەکێك لە گرفتە جیهانییەکان، هەر تەنها شتێكی باش نییە، بازرگانییەکی گەورە و باشیشە. لە جیهاندا زانکۆکان بەشداریدەکەن و خوێندکارانیان هەڵدەبژێرن، لەکۆتاییدا کەسێك لە جیهاندا خەڵاتەکە دەباتەوە.  ساڵانە خەڵاتی هەڵت خوێندکارانی زانکۆ لە ١٥٠٠ زانکۆی ١٢١ وڵات ناچاردەکات بۆئەوەی هەوڵبدەن یەکێك لە گەورەترین گرفتە جیهانییەکان باسبکەن و چارەسەر پێشنیازبکەن بۆی، تیمی براوە لەلایەن بیل کلینتۆن رادەگەیێندرێت و براوە خەڵاتێكی یەک ملیۆن دۆلاری وەردەگرێت.