درەنگانێکی رۆژی یەکشەممە، ٢٥ ـی نیسانی ٢٠٢٢ ئۆلێکسی ئارێستۆڤیچ، راوێژکاری سەرۆکی ئۆکراینا لە گوتارێکی ڤیدیۆییدا رایگەیاند، تاوەکو ئێستا رووسیا وەڵامی پێشنیازەکەیانی نەدواوەتەوە. گوتیشی کە پێشنیازیان کردووە بۆ ئەوەی رێڕەوی مرۆیی لە ماریوپۆڵ بکرێتەوە و ئەو سەربازە رووسییانەی کە وەکو خۆی دەڵێت، بە دیل گیراون لەگەڵ ئەو سەربازە ئۆکراینییانە ئاڵوگۆڕیان پێبکەن کە لە ناوچەی پیشەسازیی ئازۆڤستاڵ گەمارۆدراون.   راوێژکارەکەی ڤۆلۆدیمیر زیلینسکی، سەرۆکی ئۆکراینا دەشڵێت، ئێستا چاوەڕێی وەڵامێک لە لایەنی رووسی دەکەن.   لە دوای شەڕی نێوان رووسیا و ئۆکراینا، چەندین جار شاندی ئەو دوو وڵاتە کۆبوونەتەوە، بەڵام کۆبوونەوەکان نەبوونە هۆی چارەسەرکردنی کێشەکان.   گرنگترین کۆبوونەوەش لە ئاداری ٢٠٢٢ لە پەراوێزی کۆڕبەندی دیپلۆماسیی ئەنتاڵیا بوو، سێرگی لاڤرۆڤ و دمیترۆ کولێبا، وەزیرانی دەرەوەی رووسیا و ئۆکراینا کۆبوونەوە، بەڵام ئەنجامێکی ئەوتۆی نەبوو.