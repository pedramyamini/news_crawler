رۆژی پێنجشەممە ٢٦ ـی ئایاری ٢٠٢٢ ئەنتۆنی بلینکن، وەزیری دەرەوەی ئەمریکا لە کۆنفڕانسێکی رۆژنامەڤانیدا رایگەیاند، چین هەوڵدەدات پەیوەندییەکانی تایوان لەگەڵ جیهانی دەرەوە ببڕێت و هەوڵدەدات رێگریی لەو وڵاتە بکات لەوەی بەشداریی لە رێکخراوە نێودەوڵەتییەکاندا بکات.   بلینکن تایوانی بە "دیموکراسییەکی زیندوو و ئابوورییەکی گەشەسەندوو" ناوبرد و گوتی ئەمریکا لە پەیوەندییە "بەهێزەکانی" لەگەڵ تایوان بەردەوام دەبێت، لەنێویشیدا پێدانی چەک، بەڵام جەختی لەوە کردەوە کە ئەمریکا تەنیا دان بە چیندا دەنێت وەکو وڵاتێکی سەربەخۆ.   لە ماوەی هەفتەی رابردوودا، جۆ بایدن، سەرۆکی ئەمریکا لە کاتی سەردانەکەی بۆ ژاپۆن گوتی کە ئەمریکا ئامادەیە بەرگریی لە تایوان بکات ئەگەر لەلایەن چینەوە هێرشی بکرێتەسەر. دواتریش جەختی لەسەر قسەکانی کردەوە و گوتی کە هەڵوێستی ئەمریکا بەرامبەر تایوان نەگۆڕە.   ئەوە لەکاتێکدایە کە چین، دوورگەی تایوان بە بەشێک لە خاکی خۆی دەزانێت و دەڵێت ئەگەر بە هێزیش بێت دەبێت بگەڕێتەوە سەر خاکی دایک کە پەکینە.