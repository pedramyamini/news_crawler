رۆژی پێنجشەممە ٢٤ - ٠٣ - ٢٠٢٢ دەزگای خێرخوازیی بارزانی راگەیێندراوێکی لە پەیجی تایبەتی خۆی لە فەیسبووک لە بارەی هاوکاریکردنی پەنابەرە ئۆکراینییەکان بڵاوکردەوە و تێیدا باسی لەوە کردووە، "ده‌زگای خێرخوازیی بارزانی له ته‌واوی كار و پرۆژه‌كانی دروشمی مرۆڤبوون و هاوكاری مرۆڤه‌كان دوور له هه‌ر جیاكارییه‌ك كردووەته پره‌نسیپی سه‌ره‌كیی كاره‌كانی. "  لە بەشێکی دیکەی راگەیێندراوەکەدا هاتووە، "هه‌ر له‌سه‌ر ئه‌و بنه‌مایه‌ش هه‌وڵمانداوه له هه‌ر كونجێكی ئه‌م جیهانه خه‌ڵكانێك پێویستیان به هاوكاریی بێت خزمه‌تێكی بچووكیان بكه‌ین و به‌شێك له ئازاره‌كانیان كه‌مبكه‌ینه‌وه به پێی توانا. "  دەزگای خێرخوازیی بارزانی ئاماژەی بەوەش کردووە، له‌ڕێگه‌ی هاوبه‌شه‌كانیان له وڵاتی سویسرا هه‌ستاون به هاوكاریی گواستنه‌وه و جێگیركردنی ١٢٤ هاووڵاتیی ئۆكراینی بۆ شاری تۆیفنی سویسری تاوەکو ساتی گه‌ڕانه‌وه‌یان بۆ زێدی خۆیان و دەشڵێت، "ده‌زگای خێرخوازیی بارزانی له‌گه‌ڵ هاوبه‌شه‌كانی له‌سه‌ر سنوره‌كانی ئۆكراینا ئه‌م ١٢٤ كه‌سه‌مان گواستووەته‌وه و ته‌واوی پێداویستییه‌كانی ژیانیان بۆ دابینكراوه. "  لە کۆتایی راگەیێندراوەکەیدا دەزگای خێرخوازیی بارزانی باسی لەوە کردووە، "له هه‌مانكاتدا له سنووره‌كانی نێوان ئۆكراینا و رۆمانیا له‌گه‌ڵ هاوبه‌شمان رێكخراوی ئێڵ ئۆ جی ئه‌ڵمانی سه‌رقاڵی دابه‌شكردنی كه‌لوپه‌ل و پێداویستیی سه‌ره‌تایین بۆ ئه‌و په‌نابه‌رانه‌ی له ئۆكرایناوه روو له وڵاتی رۆمانیا ده‌كه‌ن. "