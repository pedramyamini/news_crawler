لە ساڵی حەفتاکاندا ئەو وێنانەی کە لە نیکاراگوای گرتبوونی، سۆزان مایسەڵەسیان لە جیهان ناساند، ئەو ئێستا بەرەو ٧٠ ساڵەی تەمەنی دەڕوا. لەگەڵ ئەوەشدا دۆکیۆمێنتکردنی دیمەنەکانی پشت پەردەی جیهانی ستریپەر و "ژنی سەماکاری رووت" لە ساڵانی حەفتاکاندا بۆ ئەو خانمە، وەرچەرخان بوو.  سۆزان مایسەڵەس، فۆتۆگرافەری ئەمریکی بە تۆڕی میدیایی رووداوی گوت، "من بەشێوەیەک لە شێوکان هەر سێکیانم. سەرەتا وەکو وێنەگرێک هاتم بۆ کوردستان بۆ دۆکیۆمێنتکردنی ئەنفال لە باکووری عێراق. من هاتم بۆ ئەوەی ببمە چیرۆکبێژێک نەک تەنیا بۆ کارەکانی وێنەگرتنم. ئەوەش لەڕیگەی کۆکردنەوەی وێنە مێژووییە کوردییەکان بوو لە هەموو ئەو هەرێمانەی توانیم سەردانیان بکەم. هەروەها دەبێت میدیاکار بێلایەنانە بێت، بەڵام من پارچەکان بە یەکتر دەدوورمەوە و کۆکەرەوەیەکی دەنگی کۆمەڵگەکەم. "  لەنێو کوردەکاندا ئەو خانمە بە پەرتووکی "کوردستان لەبەر سێبەری مێژوو" دەناسرێت کە ئەلبوومێکی دۆکیۆمێنت و مێژووی کوردستانی لەخۆگرتووە. سۆزان لەو پێشانگەیەدا، بەرهەمەکانی خۆی لە وێنە، ڤیدیۆ، دەنگ، دۆکیۆمێنت و دەستنووسەکان نیشاندا.   فێلیکس هۆفمان، ئەمینداری ماڵی ئەمریکا لە بەرلین باس لەوە دەکات، "زیاتر و زیاتر گرنگیدان بە وێنە هەیە، چونکە جیهانی وێنە بەردەوام گەورە دەبێت و هەرکەسێک و زیاتر بە وێنەوە سەرقاڵ دەبێت، بێگومان دەربارەی پێشانگەکەش. تاقیگەیەکی هەوڵدانە کە خۆت بە وێنە وەکو قوتابخانەیەک سەرقاڵ بکەیت، بۆ ئەوەی تێبگەین وێنە چۆن کار دەکات و بڵاودەبێتەوە، ئەمانە لە پێشانگەی سۆزان مایسەڵەس گوتران. "  تێکەڵکردنی چیرۆکی خاوەنی وێنە و فۆتۆکان لە پێشانگەکەدا لەڕێگەی نەخشەیەکی جیهانییەوە، زیاتر سەرنجی مرۆڤ بەرەو قوڵبوونەوە و ناسینی وێنە و چیرۆکەکان رادەکێشێت.