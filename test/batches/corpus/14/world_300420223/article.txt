کێربی رۆژی هەینی ٢٩ - ٤ - ٢٠٢٢ بە رۆژنامەڤانانی گوت، ئەوەی کە سوپای رووسیا لە ئۆکراینا ئەنجامیدەدات، "بریتییە لە چەپەڵپترین جۆری دڕندەیی".  گوتەبێژکەی پێنتاگۆن گوتیشی: "زەحمەتە سەیری هەندێ لە وێنەکان بکەین و بڕوا بەوە بکەین کە سەرکردەیەکی خاوەن بیرکردنەوەی باش و جیدی و پێگەییشتوو، ئەو کارە دەکات. "  جۆن كێربی کە فەرماندەیەکی خانەنشینی هێزی دەریایی ئەمریکایە و ئەزموونێکی سەربازیی دوور و درێژی هەیە، لە بەرامبەر پیشاندانی نیگەرانییە قووڵەکانی بەو جۆرەی لە کۆنفرانسە رۆژنامەڤانییەکە دەرکەوت داوای لێبووردنی کرد و گوتی: "نامەوێت بابەتەکە بکەمە بابەتی خۆم. "  هەروەها بە رۆژنامەڤانانی گوت: "ئێوە هەمووتان خەڵکتان لەوێ هەیە کە ئەم شتە دەبینن و ئەم وێنانە دەبینن. سەیرکردنیان سەختە. "  ئەوە لە کاتێکدایە، رووسیا هەموو تۆمەتەکانی رۆژئاوا رەتدەکاتەوە و پێیوایە ئەوەی لە بوچا و دەوروبەری کیێڤ روویداوە، "سیناریۆ"ی کیێڤ و هاوپەیمانەکانیەتی بۆ گوشارخستنەسەر رووسیا.