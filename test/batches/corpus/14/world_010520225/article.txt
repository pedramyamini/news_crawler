بە متمانەیەکی زۆرەوە بە تووک تووکە مۆرەکەی لە شەقامەکانی دەلهیدا بەدوای سەرنشیندا دەگەڕێت. مۆنیکا دێڤی، شۆفێری تووک تووک دەڵێت، "سەرنشینی ژنیشمان لەگەڵ سەردەکەون و بۆ خۆیان قسە لەگەڵ یەکدی دەکەن. گوێ بۆ ئێمەش دەگرن و ئەگەر کێشەیەکیان هەبوو یارمەتییان دەدەین. "  لە نیودەلهی تاوەکو ئەم دواییانە هۆکارەکانی گواستنەوەی گشتی لەلایەن پیاوانەوە کۆنترۆڵ کرابوون. هەرچەندە مۆنیکا دایکی سێ منداڵە، بەڵام دەڵێت، بۆ پەیداکردنی بژێویی خوشکەکەی ئەو کارە دەکات؛ دەشڵێت، تاوەکو ئێستا رووبەڕووی جیاکاری نەبووەتەوە.  ئەو ژنە هیندییە ئاماژە بەوە دەکات، "کەس پرسیاری لێنەکردووم کە بۆچی ئەم کارەم هەڵبژاردووە. بەشێکی خەڵکی زۆر تێگەیشتوون و دەزانن بەم کارە من لەسەر پێی خۆم دەوەستم و بەشێکی خەڵکیش لە پاشەملە باسم دەکەن، بەڵام من گوێی پێنادەم. "  تووک تووکەکەی مۆنیکا یەکێکە لەو سێ هەزار و ٥٠٠ تووک تووکە کارەباییەی کە لەلایەن بەرپرسانی ئیدارەی نیودەلهییەوە، بۆ کەمکردنەوەی پیسبوونی ژینگە دروستکراون؛ لەو ژمارەیەش ٥٠٠ ـیان تایبەتکراون بە ئافرەتان.