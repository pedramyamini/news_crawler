رۆژی چوارشەممە ٣٠ - ٠٣ - ٢٠٢٢ دەزگای نیشتمانیی بەریتانی بۆ نەهێشتنی تاوان، دەستی بەسەر یەختێکدا گرت لە کەنارەکانی لەندەن، کە خاوەنەکەی بازرگانێکی رووسییە.   بەریتانیا وەک ئاگادارکردنەوەیەک بۆ رووسیا ئەم جوڵەیەی کرد. یەختی فای، یەکەم یەختی گرانبەهایە لە نێو ئاوی بەریتانیا دەستی بەسەردا بگیرێت، دوای ئەوەی بەریتانیا بەهۆی هێرشەکەی سەر ئۆکراینا کۆمەڵێک سزای بەسەر رووسیادا سەپاند.  یەختەکە بەهاکەی بە زیاتر لە  ٥٠ ملیۆن دۆلار دەخەمڵێندرێت. لە کەنارەکانی لەندەن لەنگەری گرتبوو بۆ ئەوەی نۆژەن بکرێتەوە.   فای سێیەم گەورەترین یەختە کۆمپانیای رۆیال هیوسیمانی هۆڵەندی دروستی کردبێت. مەلەوانگەیەک لە نێو یەختەکەدا هەیە، کە بە نایاب ناو دەبرێت.