دوای ٤٢ رۆژ ژن و پیاوێکی بەتەمەنی ئۆکراینی گەڕانەوە ئەو شوێنەی کە بووەتە مۆتەکەی شەو و رۆژیان، لە پەناگەی قوتابخانەیەک لە گوندی یاهیدنێ ٣٥٠ کەس لە دانیشتووانی ئەم گوندە لەترسی هێرشەکانی رووسیا رۆژی ٣ی ئادار خۆیان لەو پەناگەیە حەشاردابوو، بەڵام بۆ ماوەی ٢٨ رۆژ ئەو شوێنە بووە بەندیخانە و ئەوانیش بوونە بەندکراوی هێزەکانی رووسیا. لە هەر ژوورێک ژمارەی کەسەکان و منداڵان نووسراوە، لە یەکێکیان ٢٨ ژن و پیاو و پێنج منداڵ هەبووە.