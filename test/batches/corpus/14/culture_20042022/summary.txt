دوای چاوەڕوانییەكی زۆر و گەیشتنی پلەی گەرمیی كامێرا و ئامێرەكانی "تلسكۆبی ئاسمانیی جێیمس وێب" بۆ ئاستی پێویست، پسپۆڕانی ئەو تلسكۆبە گەورەیە رایانگەیاند، لە هەفتەی رابردوو توانیان بگەنە سەختترین خاڵ كە ناسراوبوو بە "خاڵی شۆك" لە زنجیرەی پرۆسەكانی ئامادەكردنی پێشوەختەی تلسكۆب و ئامێرەكانی بۆ دەستبەكاربوونی تەواو، لە پێناو گرتنی وێنەی قوڵایی گەردوون و گالاكسییە هەرە كۆن و سەرەتاییەكان و ئەستێرەو هەسارە دەرەكییە شاردراوەكانی نێو سنووری گالاكسی خۆمان [رێی كاكێشان]، دوای گەیشتنی پلەی گەرمیی كامێرای MIRI بۆ خاڵی نموونەیی كە ٢٦٦ پلە لە ژێر سفری سیلیزییە.