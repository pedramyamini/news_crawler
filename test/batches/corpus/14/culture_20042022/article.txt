ئالین شنایدەر، بەڕێوەبەری پرۆژەی كامێرای MIRIـی سەر بە (تاقیگەی پاڵنانی خێرا - JPL) رایگەیاند: "تیمی ساردكردنەوەی كامێرای MIRI  كار و رۆژانێكی زۆر سەختیان بەڕێكرد لە پێناو گەیشتن بەو پلە گەرمییە هەرە نزمەدا. "  ئەو بەڕێوەبەرە ئاماژەی بەوە کرد، "تیمەكەمان بە جۆرەها قۆناخی كۆشش و دڵخۆشی و هەروەها شەكەتی و تەنانەت تووڕەبوونیشدا تێپەڕین تاوەکو لە كۆتاییدا گەیشتنە باشترین دەرەنجامی چاوەڕوانكراو".  جێگای ئاماژەیە، دابەزاندنی پلەی گەرمیی كامێراو ئامێرەكانی تیشكی [ژێرەوەی سوور] پێویستییەكی بنەڕەتییە بۆ دۆزینەوە و روانگەكردنی تیشكی ژێرەوەی سووری دەرچوو لە تەنە گەردوونییە هەرە دوور و كزولاوازەكان، یان ئەو ئەستێرانەی نێو گالاكسی كە لەدوای بارستەی زۆر مەزن و فراوانی تۆزوخۆڵدا خۆیان حەشارداون، یان ئەو هەسارە دەرەكییانەی كە زۆر لە سیستەمی خۆمانەوە دوورن و لەڕێگەی كامێرا و تیشكی ژێرەوەی سوور نەبێت هەرگیز نادۆزرێنەوە.