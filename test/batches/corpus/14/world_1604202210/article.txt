ستیڤن ئامادۆر، بەشداربووی مەراسیمەکە و دەڵێت، "ئەمە کولتوورێکی تایبەتە لە جیهان و لە نیکاراگواش. ئێمە دەمانەوێت ئەشکەنجە و مردنی مەسیح نیشان بدەین. دەتوانی رێوڕەسمەکە ناو بنێیت شانۆگەرییەکی بچووک".  لە ڤەنزوێلا بە شانۆگەری یادەکە کرایەوە. گەنجێکیان هێنا کە گوایە لە عیسا مەسیح دەچێت، دەیان جەڵدەیان لێدا. دواتر لە ناوەڕاستی کاراکاسی پایتەخت لەبەردەم سەدان ئامادەبوو بۆ تەواوکردنی سیناریۆکە لە خاچدرا.  کریسمان گۆمێز، ئەکتەر گوتی، "بۆ ئەوەی خۆت بخەیتە ئەو شوێنە، دەبێ پەیوەندی لەگەڵ خودا ببەستی. گوزارشت لە عیسا مەسیح بکەی. هۆش و خەیاڵت لای خۆت نەمێنێ. ئەم رۆڵەی دەیگێڕێ ئاسان نییە. "  هەموو ساڵێک لە هەینی بەر لە جەژنی هەستانەوە، لە ٩٥ وڵاتی زۆرینە کریستیان لە جیهان، یادی چیرۆکی "لەخاچدانی" عیسا مەسیح دەکرێتەوە.