مەسرور بارزانی، سەرۆکوەزیرانی هەرێمی کوردستان لە کۆڕبەندەکەدا بەشدارە. هەروەها بەهرۆز عەزیز، راوێژکارى وەزارەتى سامانە سرووشتییەکانى هەرێمى کوردستانیش بەشدار دەبێت و مەجید جەعفەر، بەڕێوەبەرى جێبەجێکارى کۆمپانیاى نەفت هیلال کە لە کەرتى گازى سرووشتى هەرێمى کوردستاندا کار دەکات، یەکێکى دیکە بێت لە قسەکەرانى کۆڕبەندەکە.  کۆڕبەندەکە شەشەمین ساڵە بەڕێودەچێت و تێیدا ٩ لێکۆڵینەوەی تایبەت بە وزە پێشکێش دەکرێن کە زیاتر گرنگى بە  وەبەرهێنانى گازى سرووشتى دەدات.   سوڵتان عەبدولجابر، وەزیرى پیشەسازی و تەکنەلۆژیاى ئیمارات و محەممەد حەمادى، سەرۆکى جێبەجێکارى دامەزراوەى وزەى ئەتۆمى ئیمارات، دوو لە دیارترین نوێنەرانى ئیماراتی عەرەبین کە بەشدارى لە کۆربەندەکەدا دەکەن.  لە پەراوێزی کۆڕبەندەکەدا، مەسرور بارزانی، سەرۆکی حکومەتی هەرێمی کوردستان، لەگەڵ سوهەیل محەممەد مەزرووعی، وەزیری وزەی ئیماراتی عەرەبی کۆبووەوە و لە کۆبوونەوەکەدا هەرەیەکە لە بێگەرد تاڵەبانی، وەزیری کشتوکاڵ، ساسان عەونی، وەزیری شارەوانی و گەشتوگوزار و ئامانج رەحیم، سکرتێری ئەنجوومەنی وەزیران ئامادەبوون.  کۆڕبەندى جیهانیی وزە سەر بە ئەنجوومەنى ئەتڵەنتیکە کە لە ساڵى ١٩٦١ دامەزراوە.