بەگوێرەی میدیاکانی تورکیا، گرووپێکی "نەژادپەرست" رۆژی ٢٥ی ئادار هێرشیان کردووەتە سەر ئەو گوندە کوردنشینە و لە یەکێک لە ماڵەکانی ئەو گوندەدا ئاگریان لە ژنە کوردێکی تەمەن ٦٦ ساڵ بەرداوە بەناوی خانم کۆچەر.  دوای ئەوەی خانم کۆچەر لەلایەن ئەندامانی خێزانەکەیەوە گەیێندراوەتە نەخۆشخانە، گیانی لەدەستداوە.  بەگوێرەی ئەو زانیارییانەی خەڵکی ئەو گوندە بڵاویانکردووەتەوە، لەکاتی شەڕی سۆڤیەتدا ژمارەیەکی زۆر کورد کۆچیان کردووە بۆ ئەو گوندە و ماوە ماوە بە شێوەیەکی بەردەوام رووبەڕووی هێرشی نەژادپەرستانە بوونەتەوە. دوایین هێرشی سەر گوندەکەیان رۆژی ٢٥ی ئاداری ئەمساڵ بووە.  خەڵکی گوندەکە دەڵێن، "گرووپێکی نەژادپەرست هەڵیانکوتاوەتە سەر ماڵی خانم کۆچەر و کوشتوویانە".