جۆن کێربی، گوتەبێژی پێنتاگۆن گوتی، "دەزانین کە ئەوان بەردەوامن لە پڕکردنەوەی بۆشایی سەربازی لە دۆنباس، دەزانین کە تەمەنی سەربازییان بۆ ٥٠ بەرزکردووەتەوە بۆ ئەوەی رووسی بەتەمەنتر پەیوەندی بە سوپاوە بکەن ئەگەر بتوانن. دەزانین کە دەستیانکردووە بە کشاندنەوەی هەندێ سەربازی گرێبەست لە بنکەکانیان بۆ چڕکدنەوەی هەوڵەکانیان. "   بابەتی کشانەوەی هێزەکانی رووسیا لە سووریا بووە بە رۆژەڤ، کرێملین رەتیدەکاتەوە هێزەکانیان لە وڵاتەکە بکشێنەوە، سێرگی لاڤرۆڤ لە هەڤپەیڤینێکدا لەگەڵ میدیای وڵاتەکەی دەڵێت، ئەوان لەسەر بانگهێشتنامەی فەرمیی حکومەتی سووریا لە وڵاتەکەن و لە پشتیوانیکردنی بەشار ئەسەدیش بەردەوامدەبن.   لاڤرۆڤ هەر لەو هەڤپەیڤینەدا داوا لە لایەنە کوردییەکان دەکات گفتوگۆی جیدی لەگەڵ دیمەشق بکەن و پشت بە بەڵێنەکانی ئەمریکا نەبەستن، دەڵێت ئەمریکا بەڵێنەکانی جێبەجێناکات.  رووسیا لە ئەیلوولی ٢٠١٥ پاڵپشتی سەربازی بۆ سووریا راگەیاند و لە شەڕی غوتەی رۆژهەڵات مەترسی گرووپە چەکدارییەکانی لەسەر دیمەشق نەهێشت و بەشی زۆری ناوچەکانی دەستی گرووپەچەکدارییەکانی گەڕانەوە ژێر کۆنتڕۆڵی بەشار ئەسەد.  رووسیا دوو بنکەی سەربازیی گەورە و ٢٤ خاڵی چاودێریکردنی لە سووریا و رۆژئاوای کوردستان هەن، مۆسکۆ دەڵێت لە ٢٠١٥ ـەوە ٦٣٠٠٠ سەربازی لە سووریا بڵاوکردوونەتەوە.