یوولیا بلینسکا، پارێزەرە و دەڵێت، "من نازانم چ کاتێک ئێمە دەتوانین دەست بە نۆژەنکردنەوەی بکەین، ئەمە گەورەترین کێشەی هەموو خاوەن ماڵەکانی کیێڤە، چونکە هەمووی وێران بووە و ئەمان نازانن چەیبکەن. "  شوێنەواری دوایین هێرشەکانی رووسیا بۆ نێوشاری کیێڤ تاوەکو ئێستاش نوێیە، ٢٨ ـی نیسان لە ئەنجامی کەوتنەخوارەوەی مووشەکێک لە ناوچەیەکی کیێڤ زیاتر لە چوار باڵەخانەی گەورە وێران بوون. ١٠ کەس برینداربوون و رۆژنامەڤانێک گیانیلەدەستدا.   لە سەرەتای هێرشی رووسیاوە، نزیکەی ١٨٠ باڵەخانە و زیاتر لە ٤٤ قوتابخانە لە شاری کیێڤ وێران کراون.   سەرەڕای هەموو وێرانییەکان و بەردەوامی شەڕ، ژیانی ئاسایی رۆژانەی خەڵک بە شەقامەکانی کیێڤەوە دیارە، وەک خۆیان دەڵێن، لەگەڵ دۆخەکەدا راهاتوون.  ئیڤانا هالادا، دانیشتوویەکی کیێڤە و دەڵێت، "من خەڵکی ئۆکراینام، هاوژینەکەم خەڵکی رووسیایە و دوو منداڵمان هەیە. کوڕەکەم لە بۆرۆدیانکا دەژی، بەڵام رووسیا هەموو شتی لێگرتووە، من لە جەنگی جیهانی دووەم رزگارم بوو، ئەڵمانییەکان شیرینییان پێم دەدا، بەڵام ئێستا پووتین دەوێت ئۆکراینا وێران بکات. "   ئامادەکارییە سەربازییەکان بە هەموو کۆڵان و شەقامەکانی کیێڤەوە دیارە.