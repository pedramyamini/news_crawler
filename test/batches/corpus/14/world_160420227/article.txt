ڤیکتۆریا کۆڤاڵێنکۆ، ئەو ژنەیە کە هاوسەر و کچە گەورەکەی لەدەستداوە و دەڵێت، "کە کچە بچووکەکەم خوێنەکەی بینی، ترسا و دەستی بە گریان کرد. من هەوڵمدا هێوری بکەمەوە. لەو کاتەدا ویستم بچم بۆ لای ڤێرۆنیکا، بەڵام بینیم لەسەر شەقامەکە کەوتبوو و سەری لە لاشەی جیاببۆوە. من بە روونی دەمبینی کە چۆن خوێن بە ملی کچەکەمدا دێتە خوارەوە. "   کەسوکاری ڤیکتۆریا تەرمەکان دووبارە بە بەخاکدەسپێرن کە پێشووتر لەلایەن سەربازانی رووسیاوە نێژرابوون. ڤیکتۆریا ئێستا لە شاری لڤیڤ نیشتەجێیە، نەیتوانی بەشداری لە مەراسیمی ناشتنی هاوسەر و کچەکەی بکات.  لە دوای ئەو رووداوە، هێزەکانی رووسیا ڤیکتۆریا و منداڵەکەیان بۆ ژێرزەمینی قوتابخانەیەک گواستەوە کە ٣٠٠ هاووڵاتیی دیکەی تێدا بوون.  جولیا سوریپاک، شاهێدی رووداوەکەیە و بەمجۆرە باسی دەکات، "هێزەکانی رووسیا ڤیکتۆریایان لە نەخۆشخانەکە چارەسەر کرد و دواتر هێنایانن بۆ لای ئێمە. جلوبەرگماندا بە خۆی و بە منداڵە بچووکەکەی. "  لە سەرەتای مانگی نیساندا، هێزەکانی رووسیا شارۆچکەکەیان بەجێهێشت. هاووڵاتییانی یاهیدنێی ئۆکراینا باس لەوە دەکەن، چەندین هاووڵاتی لە ژێرزەمینەکاندا مردوون.  هاووڵاتییانی شارەکە دەڵێن، هێزەکانی رووسیا تەنیا لە کاتی ناشتنی تەرمەکان و چوون بۆ تەوالێت رێگەیان پێداون بچنە دەرەوەی ژێرزەمینەکە