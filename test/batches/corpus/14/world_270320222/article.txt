رووسیا بە تەواوی گەمارۆی شارەکەی داوە. رزگاربووان ناتوانن بە بێ گریان باسی ئازار و مەینەتییەکانیان بکەن. ئڤجینی سۆکیرکۆ، دانیشتووی ماریۆپۆل دەڵێت، "بەداخەوە، هیچ شتێک لە ماریۆپۆل نەماوە. بە چەکی قورس بۆردوومانی دەکەن. نازانم... دواین هەفتە تەقینەوەی وا هەبوو لە ژیانمدا شتی وام نەبیستووە. بە رۆکێت لە ناوچەی نیشتەجێبوون دەدەن. کارگەی ئازۆڤستالیان بۆردوومانکرد، تەواوی شارەکەی هەژاند. "  بەردەم نەخۆشخانەی دووەمی هەرێمی لە رۆژئاوای ماریوپۆل، لەدەست جووداخوازەکانی نزیک لە رووسیایە، خەڵک کە گەیشتنە ئەوێ، ئیدی لەژێر بۆردوومان رزگاریانبووە، بەڵام دوای ئەوەی هەموو ناخۆشییەکیان بەچاوی خۆیان بینی. ژنێک بەدەم گریانەوە دەڵێت: هیچ پێداویستییەکی سەرەتایی ژیانیان نەماوە. ژنە پەرستارێک بێدەنگی دەکات و دەڵێت، تۆ منداڵەکان دەترسێنی.  ئۆلگا، دانیشتووی ماریۆپۆل باسی لەوە کرد، "ئێمە لە باڵەخانەی ١٣٥ ـەوە هاتووین، دوو باڵەخانەکەی ئێمە بە پەرجوو هیچیان بەرنەکەوت. تەواوی ئەوانی دیکە تەخت کران، بەتەواوی سوتێندران. لە تەنیشت بازاڕی سلاڤوتچ ١٠٠ کەس لەنێو یەک باڵەخانە مردن. باڵەخانەکەیان بەسەردا رووخا. "  ڤۆلۆدیمیر زیلیسنکی، سەرۆکی ئۆکراینا دەڵێت، ترس و تۆقاندنی ماریۆپۆل چووە نێو مێژوو، هەرگیز لە بیریان ناچێت.  هەڵاتن بە شەمەندەفەر لە ماریۆپۆل بە نۆرەیە. ئەوانەی هەڵدێن زۆربەیان ژن و منداڵن، نازانن بەرەو کوێ دەڕۆن، بەڵام دڵنیان ئەو شوێنەی بۆی دەڕۆن، لە ماریۆپۆل سەلامەتترە.  ئۆسکانا ئابرامۆڤا، دانیشتووی ماریۆپۆل ئاماژە بەوە دەکات، "زگم بەوانە دەسوتێ کە ناتوانن لە ماریۆپۆل دەرچن. ئەمە بێهیواییە، ئاو خۆراک، هیچ شتێک نییە. "  ماریوپۆل بەر لە شەڕ جێگەی ٤٣٠ هەزار کەس بوو، ئێستا ١٠٠ هەزار کەس لەنێو شەڕێکی قورسدا گیریان خواردووە. بەرپرسانی ئۆکراینی گوتویانە، ٢٣٠٠ کەس لەوێ کوژراون، بەڵام ئەمە هەفتەیەک لەمەوبەربوو، بۆیە پێدەچێت ژمارەی کوژراوان بە هەزاران بێت.