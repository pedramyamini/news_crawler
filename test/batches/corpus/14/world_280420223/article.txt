دانیشتووانی کیێڤ ئامادەی رێوڕەسمەکەبوون، باوەڕیانوایە لابردنی مۆنۆمێنتەکە لەم کاتەی هێرشی رووسیادا بڕیارێکی لەجێبوو.  نادیا ئۆرلۆڤا، دانیشتووی کیێڤ دەڵێت، "دەبوو ٣٠ ساڵ لەمەوبەر لابرابا، بەڵام ئێستاش هەر باشە. ئێستا بکرێت نەک هەر نەکرێت. دەمێکە چاوەڕێی ئەوە بووین. "  مۆنیۆمێنتی دۆستایەتی لە ساڵی ١٩٨٢ لەلایەن حکومەتی سۆڤیەتەوە بە دیاری بەخشرایە ئۆکراینا، بەڵام ئەمڕۆ ئەم دیارییە هیچ بەهایێکی لای ئۆکراینییەکان نەماوە.  میخایلۆ خۆمینکۆ، دانیشتوویەکی دیکەی کیێڤە و باسی لەوە کرد، "بیرمدێت کاتێک جلوبەرگی کولتووریمان لەبەر دەکرد. بەیەکەوە بەدەم میوزیکەوە دانسمان دەکرد. لەسەردەمی یەکێتی سۆڤییەتدا من تێدەگەیشتم ئەمە مانای چییە، ئەمە گوزارشت بوو لە تۆتالیتاریزم. "  مۆنیۆمێنتەکە پەیکەری دوو کرێکاری ئۆکراینی و رووسی بوون کە دەستی یەکدیان گرتبوو، پەیکەرەکە کە بەرزییەکەی هەشت مەتر بوو لە برۆنز دروستکرابوو.  بەرپرسانی کیێڤ بڕیاری لادانی ٦٠ پەیکەر و گۆڕینی ناوی ٢٧٩ شەقامیانداوە کە پەیوەندییان بە رووسیاوە هەیە.