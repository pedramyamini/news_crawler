رۆژی پێنجشەممە، ٥ ـی ئایاری ٢٠٢٢ میشێڵ باچڵێت، کۆمیسیاری باڵای نەتەوە یەکگرتووەکان بۆ مافەکانی مرۆڤ لە رێگەی ڤیدیۆ کۆنفڕانسێکەوە ئاماری کوژرانی خەڵکی سڤیلی بە ئەنجوومەنی ئاسایشی نەتەوە یەکگرتووەکانی راگەیاند و گوتی، بارودۆخی خەڵکی سڤیل تادێت خراپتردەبێت. ئەوەش لەکاتێکدایە کە بۆ ماوەی ٧٢ رۆژە جەنگی نێوان ئۆکراینا و رووسیا دەستیپێکردووە.   باشڵێت دەڵێت، لێکۆڵینەوەی لە ١٨٠ کەیسی دیارنەمانی بەرپرسی خۆجێیی، رۆژنامەڤان و چالاکڤانی کۆمەڵایەتی کردووە و لە ئەنجامدا ٥ کەسیان بە مردوویی دۆزیوەتەوە.   ئەو بەرپرسە ئاماژە بەوەش دەکات شوێنەواری ئەشکەنجە، مامەڵەی نابەجێ و کوشتنی زیندانیان لەلایەن رووسیا و ئۆکرایناوە لە زیادبووندایە.