ئان شپیگل، لەکاتی لافاوەکەی ساڵی پار، کە چەند ناوچەیەکی ئەڵمانیای گرتەوە،  وەزیری ژینگە بوو، دەستلەکارکێشانەوەی خۆی راگەیاند و گوتی: "ئەم کارە دەکەم بۆ ئەوەی زیان بە ئۆفیسەکە نەگات، کە رووبەڕووی گوشارێکی گەورەی سیاسی بووەتەوە. "  ئان شپیگڵ تەمەنی ٤١ ساڵە، بووە وەزیری کاروباری خێزان لەسەر پشکی پارتی سەوز، کاتێک پارتەکەی لەگەڵ ئۆلاف شۆلتزی سەرکردەی پارتی سۆشیال دیموکرات دەسەڵاتی گرتەدەست.  شپیگل لە راگەیێندراوێکدا داوای لێبووردنی کرد لە بەرامبەر گەشتە ٤ هەفتەییەکەی بۆ فەرەنسا، لە تەممووزی ٢٠٢١ لەکاتێکدا بەهۆی بارانێکی بەخوڕ لافاو دروستبوو بەو هۆیەوە ١٨٠ کەس گیانیان لەدەستدا.