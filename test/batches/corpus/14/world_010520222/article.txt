محەممەد رەزاق، بەرگدروو دەڵێت، "کاتی پاشیڤ بوو، کارمەندی دووکانەکانی دەوروبەر نانیان دەخوارد و بەنیازبوون بخەون. ئێمە هەمیشە چوار بۆ پێنج کاژێر دواتر لە خەو هەڵدەستین، بەڵام ئەوکات ئێمە تەنیا دووکانی کراوە بووین. من ٤٠ ساڵە لێرە کار دەکەم و لە ژیانی خۆمدا رووداوی لەو جۆرەم نەبینیوە. "  عەبدولڕەزاق و کارمەندانی نیگەرانن، بەشێکی لەبەر ئەو زەرەرەی لە چەند کاژێرێکدا پێیان کەوت، بەشێکیشی لەبەر ئەوەیە، نازانن چۆن وەڵامی ئەو هەموو خەڵکە بدەنەوە کە جوانپۆشی خۆیان لەم جەژنەدا بە تەمای ئەوان کردبوو.  سەلمان ئەشرەف، کارمەندی بەرگدروو ئاماژە بەوە دەکات، "کە هاتنە دووکانەکەمان دەمانچەیەکیان بەدەستەوەبوو. منیان بەستەوە و لێیاندام و دەمانچەکەش لەسەر سەرم بوو. پۆشاکەکانیان برد و رایانکرد. "  عەبدولڕەزاق هەموو هیوایەکی لەسەر کامێراکانی چاودێری هەڵچنیوە بۆئەوەی سەرەداوێکی ئەو دزییە ئاشکرابکات، بەڵام تاوەکو ئێستا دزەکان نەدۆزراونەتەوە و نزیکەی ٣٠٠ کەسیش ئەم جەژنە لەوانەیە بە ئارەزووی خۆیان جلوبەرگ لەبەرنەکەن.