ئاژانسی تایبەت بە هاوکاریکردنی منداڵانی سەر بە نەتەوە یەگرتووەکان یونسێف رایگەیاندووە، زیاتر لە یەک ملیۆن و ٥٠٠ هەزار منداڵ لەنێو ئەو کەسانەدان کە ئۆکراینایان جێهشتووە.  هاوکات رێکخراوی نێودەوڵەتیی کۆچ دەڵێت، ١٨٦ هەزار هاووڵاتیی وڵاتانی دیکە، کە پێش شەڕەکە لە ئۆکراینا بوون، ئێستا ئەو وڵاتەیان جێهێشتووە.  هەر بەگوێرەی رێکخراوی نێودەوڵەتیی کۆچ، ژمارەی ئەو کەسانەی کە لە نێوخۆی ئۆکراینادا ئاوارە بوون، گەیشتووەتە شەش ملیۆن و ٤٨٠ هەزار کەس.  بەگوێرەی ئاژانسی تایبەت بە پەنابەرانی نەتەوە یەکگرتووەکان، دوو ملیۆن و ١٤٤ هەزار و ٢٤٤ پەنابەری ئۆکراینا چوونەتە پۆڵەندا؛ ٥٥٥ هەزار و ٢١ پەنابەر چوونەتە رۆمانیا؛ مۆڵدۆڤا ٣٧١ هەزار و ١٠٤ پەنابەری لە ئۆکرایناوە وەرگرتووە؛ هەنگاریا ٣٢٤ هەزار و ٣٩٧ پەنابەری بۆ چووە؛ هەروەها ٢٥٦ هەزار و ٨٢٨ پەنابەرانی دیکەی ئۆکراینا لە سلۆڤاکیا گیرساونەتەوە؛ رووسیاش ٢٧١ هەزار و ٢٥٤ پەنابەری لە ئۆکرایناوە بۆ چووە و بێلاڕووسیش چوار هەزار و ٩٣٨ پەنابەری ئۆکراینای تێدایە.