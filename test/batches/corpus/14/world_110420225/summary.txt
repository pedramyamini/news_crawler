کاژێر ٠٨: ٠٠ی بەیانیی رۆژی ١٠ی نیسان و بنکەکانی دەنگدان لە فەرەنسا بەڕووی دەنگدەراندا کرانەوە بۆ دەنگدان لە پرۆسەی هەڵبژاردنی سەرۆککۆماری وڵاتەکە. هێشتا نیو کاژێر بۆ کردنەوەی بنکەکانی دەنگدان مابوو، بەڵام ستێڤان دەمێک بوو لەبەردەم دەرگەی بنکەی شارەوانیی پێنجی پاریس راوەستابوو تاوەکو یەکێک لە یەکەمین دەنگدەرەکان بێت؛ بە بڕوای ئەو پارێزەرە، سەرەڕای بەربەستەکان، ماکرۆن توانیویەتی زۆر باش حوکمڕانیی فەرەنسا بکات.