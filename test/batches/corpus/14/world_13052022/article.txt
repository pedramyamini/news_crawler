لەسەر رێگەی بەخمووت بۆ شاری سێڤرۆدۆنیتسکی لوهانسک چەندین پاشماوەی هێرشی مووشەکی دەبینرێن. سێڤرۆدۆنیتسکی دوایین خاڵی رووبەڕووبوونەوەی سوپای ئۆکراینا و رووسیایە لە رۆژهەڵات.  لەو ناوچەیە شەڕەکە قورسترە. بەگوتەی دانیشتووانی ناوچەکە، ماوەی ١٠ رۆژە بۆردوومان و تۆپباران هەیە.   ڤیتاڵی، دانیشتووی لیسیچانسکە و دەڵێت، "جەنگم بینیوە. ئێرە ماوەیەک ئێرە ئارام بوو. دواتر تۆپباران دەستیپێکردەوە. لێرە بەردەوام گوێمان لە دەنگی تۆپ دەبێت. "   بەگوێرەی بەرپرسانی ئۆکراینا، بەهۆی تۆپباران و بۆردوومانەوە، ماوەی ٣ رۆژە هیچ خەڵکی سڤیل لەو ناوچەیە نەگوێزراوەتەوە.   بەگوێرەی بەرپرسانی لوهانسکیش، رووسیا و هێزە جوداخوازەکانی ئۆکراینا، کۆنتڕۆڵی ٨٠ % ـی ناوچەکەیان کردووە.