رۆژنامەڤان حوسێن تۆرونلار و بازرگان عەلی تۆرونلار، دوو برای بە رەچەڵەک کوردی دانیشتووی هۆڵەندان، ئەوان خەڵکی دێرسمی باکووری کوردستانن و عەلەوین، بەڵام ساڵانێکە لە هۆڵەندا دەژین. رۆژی چوارشەممە ٣٠.٣.٢٠٢٢ لە خواردنگەیەکی شاری زوۆڵەدا لەکاتی نانخواردندا، بە چەک هێرشکرایە سەریان و هەردووکیان لە شوێنی رووداوەکەدا بە گوللە کوژران.  پۆلیسی هۆڵەندا رایگەیاندووە، لە شاری زوۆڵەی باکووری وڵات، لە هێرشێکی چەکداریدا لەنێو خواردنگەیەکدا، دوو کەس کوژران.  میدیای هۆڵەندا نووسیویەتی: "هێرشکارەکە دەچێتە نێو خواردنگەکەوە و راستەوخۆ تەقە لە حوسێن و عەلی دەکات و دەیانکوژێت".  پۆلیسی هۆڵەندا، لەبارەی بکوژەکەوە رایگەیاندووە، "هەوڵەکانمان چڕکردوونەتەوە بۆ دەستگیرکردنی بکوژەکە. "