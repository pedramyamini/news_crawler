ئەمریکا پێش دەستپێکردنی هێرشەکە، لە ماوەی یەک ساڵدا، بە بەهای نزیکەی یەک ملیار دۆلار چەکی جۆراوجۆری بۆ ئۆکراینا ناردبوو.  رۆژی ١٤ی ئەم مانگەش ئەمریکا جارێکی دیکە پاکێجێکی ١٣.٦ ملیار دۆلاریی بۆ یارمەتیدانی ئەو هاوپەیمانەی راگەیاند. ٣.٦٥ ملیار لەو پارەیە بۆ دابینکردنی چەک دەبێت.  گرنگترین ئەو چەکانە کە ئەمریکا و هاوپەیمانەکانی بە ئۆکراینایان داوە بەم شێوەیە:  ئەم چەکە لەسەر شان هەڵدەگیرێت و فڕۆکەکان لە ئاسمانەوە دەخاتە خوارەوە. لە ساڵی ١٩٦٧ بەرهەمهێندراوە، نرخی یەک مووشەکی ٣٨ هەزار دۆلارە، نرخی هاوێژەرەکەی ١١٩ هەزار دۆلارە و کێشەکەی ١٥.١٩ کیلۆگرامە. درێژییەکەی یەک مەتر و ٥٢ سەنیتمەترە، دەتوانێت هەشت کیلۆمەتر ببڕێت و لە بەرزایی سێ هەزار و ٥٠٠ مەتر فڕۆکە دەخاتە خوارەوە.  ئەم چەکەش لەسەر شان هەڵدەگیرێت و تایبەتە بە بەئامانجکردنی تانکەکەکان. لە ساڵی ١٩٩٦ ـەوە بەکاردەهێندرێت، نرخی یەک مووشەکی ١٧٥ هەزار دۆلارە و نرخی یەک هاوێژەری ١٢٦ هەزار دۆلارە. کێشەکەی بە مووشەکەوە ٢٢.٣ کیلۆگرامە و دەتوانێت ٢٥٠٠ مەتر تاوەکو ٤٧٥٠ مەتر بەگوێرەی شێوازی بەکارهێنان ببڕێت. جگە لە ئەمریکا، هەریەکە لە ئیستۆنیا، لاتڤیا و لیتوانیاش بڕیاریانداوە ئەم دوو جۆرە چەکە ئەمریکییە بۆ ئۆکراینا بنێرن.  چەکەکانی دیکەی ئەمریکا کە بە ئۆکراینای داون، بە کورتی بریتین لە: بەلەمی سەربازی، زرێپۆش، نیشانەشکێن، درۆنی تایبەت بە کۆکردنەوەی زانیاری، رادار، دووربین و کامێرای شەوبین.  هۆڵەندا بڕیاری داوە ٢٠٠ چەکی جۆری ستینگەری دژە فڕۆکە بۆ ئۆکراینا بنێرێت. ئەڵمانیاش ٥٠٠ ستینگەری دژە فڕۆکە و ١٠٠ دژە تانک بە ئۆکراینا دەدات.  هەروەها بەریتانیاش دوو هەزار چەکی کورتمەودای دژە تانکی بە ئۆکراینا داوە، ئەوەش جگە لە پێدانی ژمارەیەک زرێپۆش.  تورکیا ژمارەیەک درۆنی بایراکتار تی بی ٢ی بۆ ئۆکراینا ناردووە و ئەو وڵاتە لە دژی کاروانە سەربازییەکانی رووسیا بەکاریاندەهێنێت، لە رابردوودا فرۆشتنی ئەو درۆنە شەڕکەرانە بە ئۆکراینا، ناڕەزایی مۆسکۆی لێکەوتەوە.  کۆماری چیک بڕیاریداوە بە بەهای ٨.٦ ملیۆن دۆلار ئەم چەکانە بۆ ئۆکراینا بنێرێت: تفەنگ، دۆشکە و دەمانچە؛ هەروەها چوار هەزار تۆپی ١٥٢ ملیمەتریی داوەتە ئۆکراینا کە بەهاکەی ١.٧ ملیۆن دۆلار بوون.