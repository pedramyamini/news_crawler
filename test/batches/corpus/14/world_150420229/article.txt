سەرباز و زریپۆشی رووسیش لە زۆربەی شەقامەکاندا دەبیندرێن. خەڵکی شارەکە بە دەنگی تەقە و تۆپباران راهاتوون. شارەکە بەتەواوەتی لە جیهانی دەرەوە دابڕاوە.  کۆنستانتین ماڤرۆدی، مامۆستای کۆمپیوتەرە و دەڵێت، "بەبێ بوونی هێڵی ئینتەرنێت، خەڵکی ناتوانن بە خزم و کەسیان بڵێن کە لە ژیاندا ماون یان هەواڵ بخوێننەوە، کە لە ناوچەکانی دیکەی ئۆکراینا چی روودەدات. "   ئەوەی لە ڤیدیۆکەدا دەردەکەوێت، خەڵکی شارەکەن و بۆ وەرگرتنی پارچەنانێک نۆرەیان گرتووە، سەربازانی رووسیا خۆراکیان پێدەدەن.  تاتیانا، دانیشتوویەکی ماریوپۆل دەڵێت، "ئێمە لەنێو ترسدا ژیاوین. نازانین دواتر چی روودەدات. خەڵک هەبووە لەنێو باڵەخانەکاندا گیانی لەدەستداوە و ئەوانمان لە باخچەی ماڵەکاندا بەخاکسپاردووە. "  ئۆکراینا دەڵێت، ٩٠ % ـی شارەکە خاپوورکراوە و ٨٤ هەزار شوێنی نیشتەجێبوونیش رووخاون. دەیڤید بیسلی، بەڕێوەبەری جێبەجێکاری پڕۆگرامی خۆرانی جیهانی دەڵێت، "من هیچ شتێکی باش شک نابەم لە ماریوپۆل رووبدات. دەستمان بە خەڵکی ناگات. بارودۆخەکە زۆر خراپە؛ خەڵکی لە برسان دەمرن. "   بەگوێرەی ئاماری نەتەوە یەکگرتووەکان، ١٢ ملیۆن کەس لەنێو ئۆکراینادا پێویستیان بە هاوکاریی مرۆیی هەیە، کە لەو ژمارەیە تەنیا ٢.١ ملیۆن کەس هاوکاریی مرۆییان پێدەگات.