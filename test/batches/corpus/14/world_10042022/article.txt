پۆستەری ئیمانوێل ماکرۆن بە چاوێکی رەش و شین هەڵگەڕاو. بەو واتایەی ئەگەر هاتوو ماکرۆن یەکێک بوایە لە خۆپێشاندەرە هێلەک زەردەکان کە لە ٢٠٢١ دا ٥٨٥ کەسیان بەدەستی هێزە ئەمنییەکان برینداربوون.!  ژەغێمی، نیگارکێش دەڵێت، "ئیمانوێل ماکرۆن، وێنەی ئەوم بە هێلەگێکی زەرد و چاوێکی رەش و شین هەڵگەڕاوەوە کێشاوە کە گوزارشت لەوە دەکات گوللەی موختارکوژی بەرکەوتووە. لەکاتی خۆپێشاندانی هێلەک زەردەکان چەندین خەڵک بوونە قوربانی تووندوتیژییەکانی پۆلیس. "  ژەغێمی هەر شتێکی بەخەیاڵداهات، پێچەوانەی کاراکتەر و کەسایەتیی بەربژێرەکە دەیکێشێت. پۆستەری مارێن لۆپێنی بە باڵاپۆشییەوە هەڵواسیوە.  مارێن لۆپێن بەربژێرێکی سەرسەختی ئیمانوێل ماکرۆنە، دژی هاتنی کۆچبەر و پەنابەرانە بۆ فەرەنسا، لەسەرووی هەمووشیانەوە، بەڵێنیداوە ئەگەر ببێ بە سەرۆککۆمار، باڵاپۆشی لە فەرەنسا نەهێڵێت.  ژۆغایم، هونەرمەند باس لەوە دەکات، "لە وێنەکانی دیکەدا، بۆ نموونە وێنەی مارێن لۆپێنمان هەیە وەکو موسڵمانێک دەردەکەوێت. ئەمە رێگەمان پێدەدات لە گۆشەنیگایێکی دیکە سەیری موسڵمانان بکەین. لەڕاستیدا ئەم کاراکتەرە مارێن لۆپێنی رەسەن نییە. ئەمە مارێن لۆپێنێکی خەیاڵییە، مارێن لۆپێنێک ئەگەر هاتوو خاوەن ژیانێکی دیکەبوایە و ئاینی خۆی بۆ ئیسلام گۆڕیبایە، کەسێک کە باوەڕی خۆی دۆزیبایەوە و لە ئەنجامدا بووبا بە پارێزەرێک و لە خزمەت پەنابەران کاری کردبایە. "  ئێریک زێمۆر، سەرکردەی پارتی بەدەستهێنانەوە کە بەرەچەڵەک جەزائیرییە، بەربژێرێکی راستڕەی دژە موسڵمانە، نیگارکێشەکە وێنەی ئەویشی بە ریش و کڵاوێکی سپییەوە کێشاوە.  ١٢ بەربژێر رکابەری لەسەر بەدەستهێنانی زۆرترین دەنگی هەڵبژاردنی سەرۆکایەتی فەرەنسا دەکەن، ماکرۆن و زێمۆر و لۆپێن لە ماوەی کامپەینی هەڵبژاردندا بەهۆی بانگەشە تووندەکانیان زۆرترین باس و خواسیان لەسەربووە.