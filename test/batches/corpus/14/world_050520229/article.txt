پۆلیسی ئیسرائیل دەڵێت، هەڵمەتێکی گەڕان دەستی پێکردووە بە مەبەستی دۆزینەوەی ئۆتۆمبێلێک کە شوێنی هێرشەکەی جێهێشتووە.   یەکەی وەڵامدانەوەی رووداوە لەناکاوەکانی ئیسرائیلیش بڵاویکردەوە، لە هێرشەکەدا سێ کەس کوژراون و ٥ کەسی دیکەش برینداربوون و باری تەندروستیی ٣ کەس لەوانیش جێگیر نییە.   یایر لاپید، وەزیری دەرەوەی ئیسرائیل رایگەیاند: "خۆشی رۆژی سەربەخۆیی لە چرکەیەکدا تێکچوو" و بەتووندی سەرکۆنەی هێرشەکەشی کرد.   تاوەکو ئێستا لایەنە پەیوەندیدارەکانی ئیسرائیل وردەکارییان بڵاونەکردووەتەوە کە هێرشەکە چۆن روویداوە، بەڵام میدیای ئەو وڵاتە دەڵێت، ژمارەیەک کەس بوون و چەکیان پێبووە.   یەکەی وەڵامدانەوەی رووداوە لەناوەکان دەڵێت، ئەوانەی کوژراون تەمەنیان لە چلەکانی تەمەنیاندا بووە و ئەوانەش کە بریندارن تەمەنیان لە سییەکان تاوەکو ٦٠ ەکانی تەمەنیان بووە.   لە رۆژی ٢٢ی مانگی ئادارەوە ژمارەیەک هێرش لەنێو ئیسرائیل و کەرتی رۆژئاوای فەلەستین ئەنجامدراون.  بەرپرسانی ئیسرائیل دەڵێن، لە ٢٢ ـی ئادارەوە ١٢ ئیسرائیلی و دوو هاووڵاتیی ئۆکراینی لە چوار هێرشی جیاوازدا لەنێو ئیسرائیل کوژراون. ئەم ژمارەیە ئامارەکەی ئەمڕۆی تێدا نییە.  هەر لە ٢٢ ـی ئادارەوە ٢٦ فەلەستینی و سێ ئیسرائیلی لە کەرتی رۆژئاوای فەلەستین کوژراون.