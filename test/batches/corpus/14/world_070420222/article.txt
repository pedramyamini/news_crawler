ماکسیم لیمیرسری، خاوەن فرۆشگەی گوێرەوییەکەیە و دەڵێت، "لەنێو گواستنەوەی گشتیی بووم و دوو خانمی لێ بوو کە باسی بەربژێرەکان و سیاسەتییان بە شێوازێکی قێزەون دەکرد. یەکێکیان گوتی من گوێ نادەم، ئەوان هەر چۆن بێت جووتن. ئەمەش رێک بوو بە بیرۆکەیەکی جوان بۆم کە کاری لەسەر بکەم. "  جگە لە دەستکەوتە داراییەکەی، فرۆشی گۆرەوییەکان دەکاتە پێوەرێک بۆ دەستنیشانکردنی بەهێزترین بەربژێرەکان.   خاوەن فرۆشگەی گوێرەوییەکە گوتیشی، "لە راستیدا، سێ کاندیدی بەهێز هەن. ئیریک زیممور کە زۆرترین رێژەی فرۆشتنی هەیە بە ٢٩ %. دواتریش ئیمانوێل ماکرۆن بە ٢٤ %. ژان لوک مێلنچۆن لە پلەی سێیەمدایە بە ٢١ % ـە. "   تەنیا چوار رۆژ ماوە بۆ یەکەم گەڕی هەڵبژاردنەکانی فەرەنسا کە لە رۆژی ١٠ی نیسانی ٢٠٢٢ بەڕێوەدەچێت. لە هەڵبژاردنەکانی سەرۆکایەتیی فەرەنسادا ١٢ بەربژێر هەن، بەڵام رکابەرییە بەهێزەکە لە نێوان ئیمانوێل ماکرۆن، سەرۆکی ئێستایی فەرەنسا و مارین لوپێنی کۆنە رکابەری زۆر چڕە، ئەگەر هیچ بەربژێرێک نەیتوانی ٥٠ % دەنگەکان بەدەست بهێنێت، لە ٢٤/٤/٢٠٢٢ گەڕی دووەمی هەڵبژاردنەکە بەڕێوەدەچێت.