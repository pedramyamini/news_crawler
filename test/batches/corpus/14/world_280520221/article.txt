سێرگی گایدای، پارێزگاری لوهانسک دانی بەوەنا کە سوپای رووسیا چووەتە نێو شاری سیڤیرۆدۆنێستسک کە گەورەترین شارە لە ناوچەی دۆنباس، بەڵام هێشتا لەدەست سوپای ئۆکراینا ماوە. گایدای لە تۆڕی تەلەگرام بڵاویکردەوە "بۆ ئەوەی  گەمارۆ نەدرێین، ناچار دەبین بکشێینەوە. "  شارەزایانی سەربازی ئاماژە بەوەدەدەن کە کشانەوەی ئۆکراینا وادەکات رووسیا لە بەدیهێنانی ئامنجە گەورەکەی نزیکبكێتەوە کە کۆنتڕۆڵککردنی تەواوی هەرێمی دۆنباسە.  گایدای دەڵێت ٩٠ % ـی باڵەخانەکان لە شاری سیڤیرۆدۆنێتسک زیانیان بەرکەتوووە، لەنێویاندا ١٤ باڵەخانەی بەرزیش خاپوورکراون.  هێزە جوداخوازەکانی سەربە رووسیا دەڵێن "لیمان" یان کۆنتڕۆڵکردووە کە وێستگەیەکی سەرەکی شەمەندەفەرە لە رۆژئاوای سیڤیرۆدۆنێستک.  ڤۆلۆدیمیر زیلینسکی، سەرۆکی ئۆکراینا دەڵێت هەتاوەکو سەرچاوە بەرگرییەکان هاوکاربن، بەرگری لە خاکەکەیان دەکەن. " بەڵام ئەویش دانبەوەدەنێت کە رۆژهەڵاتی ئۆکراینا بە دۆخێکی ئیجگار قورس تێپەڕدەبێت.  زیلینسکی دەڵێت هێزەکانی رووسی تۆپهاوێژ و چەکێکی زۆریان لە ناوچەکە جێگیرکردووە و لە ئاسمانیش بەردەوام بە فڕۆکەی جەنگی ناوچەکانی ژێر کۆنتڕۆڵیان بۆردوومان دەکەن.  بەڵام سەرۆکی ئۆکراینا دووپاتیکردەوە کە هەریەک لە شارەکانی لیمان و سیڤیرۆدۆنێتسک هەرگیز نابنە دووشاری رووسی، دەشڵێت "هەتاوەکو ئەگەر رووسیا وێرانکاری و مەینەتیش لەوێ درووستبکات، ئێمە هەموو شار و شارۆچکەیەک بنیات دەنێینەوە. "