لە لۆسئانجلسی کالیفۆرنیا لە ساڵی ١٩٣٠ یەوە و لە کاتی جەژنی هەستانەوەدا [قیامە] جەژنی نزاکردنیش بۆ گیانداران بەڕێوەدەچێت.  پامێلا وشترمرخەکەی بردووە ئاو بپرژێنن بەسەریدا؛ ساڵی رابردوو شێر پەلاماری داوە و نایەوێت جارێکی دیکە ژیانی بکەوێتەوە مەترسییەوە، دەڵێت، "بۆنەیەکی گرنگە. وشترمرخەکەم ساڵێک لەمەوبەر لە چیادا لە هێرشی شێر رزگاری بوو. ئێستا بەرەو چاکبوونەوە دەچێت و پێموایە نزای سەلامەتی تەمەن درێژیی پێدەبەخشێت. "  ئەمریکییەکان گیانەوەری جیاواز دەکەنە ماڵی، لەوانەش مار و ژووژک. فرانسیسکۆش کیسەڵەکەی بردووە بۆئەوەی لەلایەن قەشەکەوە ئاو بپرژێنرێت بەسەریدا بۆئەوەی تەمەنی لە خۆی درێژتربێت.  فرانسیسکۆ جیتینۆ، خاوەن کیسەڵ دەڵێت، "ئەمە نەریتە. من لە گواتیمالاش ئەمەم دەکرد. هەمیشە دەچینە کەنیسە بۆ نزاکردن بۆ گیانداران بۆئەوەی سەلامەت بن. "  ئەم بۆنەیە لەگەڵ چەژنی هەستانەوەی کریستیانەکان کراوەتە یەک، بەڵام ئاژەڵە ماڵییەکان هێندە زۆرن، چەند هەفتەیەکە رۆژی شەممان قەشەیەک دێتە نێو خەڵک بۆئەوەی ئاو بەسەریدا بپرژێنێت.