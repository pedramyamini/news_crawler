بەرپرسانی ئۆکراینی دەڵێن تاوەکو ئێستا لانیکەم ١٢ فەرماندەی رووسییان لە بەرەکانی جەنگدا کوشتووە، ژمارەیەک کە تەنانەت شیکارانی سەربازیشی سەرسامکردووە.  ئادریێن واتسن، گوتەبێژی ئەنجوومەنی ئاسایشی نیشتیمانیی ئەمریکا گوتی: "ئێمە زانیاریی هەواڵگری بۆ کوشتنی فەرماندە رووسەکان پێشکێش ناکەین. " ئەو گوتەبێژە هەواڵەکەی بە "نابەرپرسانە" وەسفکرد.  واتسن دەڵێت: "ئەمریکا زانیاری هەواڵگری دەربارەی گۆڕەپانی جەنگ بۆ ئەوە بە ئۆکراینییەکان دەدات تاوەکو بەرگری لە خاکەکەیان بکەن. "  ٢٦ ـی نیسانی ئەمساڵ سوپای ئۆکراینا بڵاویکردەوە، ٢١ هەزار و ٩٠٠ سەربازی رووسی لە شەڕ و پێکدادانەکاندا کوژراون، ناتۆ دەڵێت ژمارەکە لەنێوان ٧٠٠٠ بۆ هەزار و ٥٠٠ سەربازە، لە بەرامبەردا رووسیا دەڵێت لەوەتەی شەڕ لە ٢٤ ـی شوبات دەستیپێکردووە، لانیکەم ١٤ هەزار سەربازی ئۆکراینییان کوشتوون، لە چاوپێکەوتنێکدا ڤۆلۆدیمیر زیلینسکی، سەرۆکی ئۆکراینا ئاشکرایکرد کە دوو هەزار و ٥٠٠ بۆ ٣٠٠٠ سەربازیان کوژراون.