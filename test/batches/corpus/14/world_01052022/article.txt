لە راگەیێندراوێکدا پاریش - ی تەمەن ٦٥ ساڵ دانی بەوەنا لەنێو هۆڵی پەرلەمان سەیری فیلمی رووتی کردووە، دەڵێت کارێکی "شێتانە"بووە و شانازی پێیەوە ناکات.  رۆژی هەینی پاریش لەلایەن پارتەکەی لەسەر ئەم هەڵسوکەوتەی لە کارەکانی دوورخرایەوە، دوای ئەوەی لانیکەم دوو ژنە پەرلەمانتار سکاڵایان لێیکرد، کە ئەو لەوکاتەی لەپاڵ ئەوان دانیشتووە، لەسەر مۆبایلەکەی سەردانی ماڵپەڕی پۆرنۆی کردووە.  لە هەڤپەیڤینێکدا لەگەڵ کەناڵی بی بی سی بەریتانی، پاریش دەگێڕێتەوە، لە ماڵپەڕەکاندا بەدوای تراکتۆر گەڕاوە، براوسەرەکە ئەوی بردووەتە سەر ماڵپەڕێکی سێکسی، دەڵێت تاوانەکەی ئەو لێرەدایە کە بۆ جاری دووەم سەیری ماڵپەڕەکەی کردووەتەوە.  نێیڵ پاریش دەڵێت: "گومانی تێدانییە کە هەڵە بووم و بە مەبەست ئەم کارەم کردووە. " پەرلەمانتارەکە داوای لێبووردنی لە رای گشتی کردووە، دەڵێت: "کارێکی گەمژانەم کردووە".   سو پاریش، هاوژینەکەشی شۆکبوونی خۆی بەمکارەی مێردەکەی دەربڕی و بەکارێکی "ئابڕووبەر" ناوی برد، دەڵێت پاریش پیاوێکی "زۆر ئاسایی و خۆشەویستە،. "  سەبارەت بە ئەگەری جیابوونەوەی لێی، دەڵێت ئەگەر پیاوان لەسەر سەیرکردنی فیلمی پۆڕن لێپرسینەوەیان لەگەڵدا بکرێت ئێستا ژنێکی زۆر بێ هاوژین دەبوون.