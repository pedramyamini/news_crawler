هێڵی ئاسمانیی سعودیە کە لە ئاداری ٢٠٢٠ ـەوە بەهۆی بڵاوبوونەوەی پەتای کۆرۆنا گەشتەکانی بۆ ئیستەنبووڵی تورکیا راگرتبوو، جارێكی دیکە دەست بە گەشتەکانی دەکاتەوە.   هێڵی ئاسمانیی سعودیە سبەی شەممە حەوتی ئایاری ٢٠٢٢ دوای تێپەڕبوونی دوو ساڵ یەکەمین گەشتی ئاسمانی لە جدە و ریازی پایتەختەوە و بۆ شاری ئیستەنبووڵی تورکیا ئەنجامدەدات.   هەمان کۆمپانیا رۆژی ١١ی ئایار لە شاری مەدینەوە گەشتەکانی بۆ ئیستەنبووڵ دەستپێدەکاتەوە.   گەشتەکانی جدە و مەدینە هەموو رۆژانی هەفتە و گەشتەکانی ریاز لە هەفتەیەکدا سێ رۆژ و لە رۆژانی سێشەممە، پێنجشەممە و شەممەدا دەبن.