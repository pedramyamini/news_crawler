پێشبینی دەکرێت بارانێکی زیاتر روو لەو وڵاتە بکات، فەرمانگەکانی فریاگوزاری خۆیان بۆ دۆخێکی ناهەموارتر ئامادە دەکەن.   بەرپرسانی ئەو وڵاتە دەڵێن، زیان بەر ١٣ هەزار و ٥٠٠ ماڵ گەیشتووە، نزیکەی ٤٠ هەزار کەس لە پارێزگای کوازولو ناتال، لە رۆژهەڵاتی وڵاتەکە بەهۆی لافاوەوە ماڵیان جێهێشتووە.   هەروەها نزیکەی ٣٠٠ قوتابخانە و ٥٨ نەخۆشخانە و بنکەی تەندروستیش کەوتوونەتە بەر لێشاوی لافاوەکە. حکومەتی ئەفریقای باشوور ٦٨ ملیۆن دۆلاری بۆ بەهاناوەچوونی زیانبەرکەوتووان تەرخانکردووە.