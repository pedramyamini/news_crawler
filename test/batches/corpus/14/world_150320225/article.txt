بەپێی راگەیێندراوی نەتەوە یەکگرتووەکان، هەموو چرکەیەک منداڵێک ئاوارە دەبێت. پاوڵ دیلۆن، گوتەبێژی ئاژانسی کۆچی سەر بە نەتەوە یەکگرتووەکان بە رۆژنامەڤانانی راگەیاند، "تاوەکو ئێستا سێ ملیۆن ئۆکراینی وڵاتەکەیان جێهێشتووە".  ئەنتۆنیۆ ڤیتۆرینۆ، بەڕێوەبەری رێکخراوی کۆچی  نێودەوڵەتیی سەر بە نەتەوە یەکگرتووەکان لە تویتێکدا نووسیویەتی، لە ماوەی کەمتر لە سێ هەفتە لە داگیرکاریی رووسیا، "سێ ملیۆن کەس [لە ئۆکراینا] شوێنەکانیان جێهێشتووە. سێ ملیۆن ژن، منداڵ و خەڵکی پیر و پەککەوتە و لاواز لە خۆشەویستانیان جیابوونەتەوە [و ئاوارە بوون] ". ڤیتۆرینۆ دەشڵێت، "پێویستمان بە راگرتنی دەستبەجێی دووژمنکارییە".  ئاژانسی ئاوارەکانی سەر بە نەتەوە یەکگرتووەکان - UNHCR دەڵێت زیاتر لە نیوەی ئاوارەکانی ئۆکراینا، ١.٨ ملیۆن کەسیان، چوونەتە پۆڵەندا. بەپێی ئامارەکانی نەتەوە یەکگرتووەکان، زیاتر لە نیوەی ئەو ئۆکراینیانەی ئاوارە بوون، منداڵانن.  جەیمس ئیڵدەر، گوتەبێژی یونسێف رایگەیاندووە، "تێکڕا، لە ٢٠ رۆژی رابردوودا، هەموو رۆژێک زیاتر لە ٧٠ هەزار منداڵی ئۆکراینا ئاوارە بوون"، ئەوەش بە نزیکەیی دەکاتە ئاوارەبوونی ٥٥ منداڵ لە هەر خولەکێکدا، "واتە بە نزیکەیی هەموو چرکەیەک منداڵێکی ئۆکراینی [لەو ماوەیەدا] ئاوارە بوون".  بە گوتەی گوتەبێژی یونسێف قەیرانی لەو شێوەیەی ئێستای ئۆکراینا لەدوای جەنگی جیهانیی دووەمەوە هاوشێوەی نەبووە، ئاماژەی بەوەش کردووە کە ئەو منداڵانەی دەگەنە سنوورەکانی وڵاتەکەیان لەگەڵ وڵاتانی دراوسێ، "مەترسییەکی زۆریان لەسەرە لە جیابوونەوەیان لە خێزانەکەیان، تووندوتیژی بەرامبەریان، مەرامی سێکسی و ئەوەی بازرگانییان پێوەبکرێت".     ئیڵدەر ئاماژەی بەوەش کردووە، ئەو منداڵە ئۆکراینیانەی ئەو بینیونی، "نەگریاون. ئەوەش رەفتارێکی باش نییە، بەڵکو تووشی شۆک بوون".     دۆخی تەندروستی لە ئۆکراینا بەشێوەیەکە کە بە گوتەی ئیڵدەر، پزیشکان ستیکەر بەکاردەهێنن بۆ دیاریکردنی دۆخی ئەو کەسانەی پێویستیان بە چارەسەرە، "دانانی ستیکەری رەنگ سەوز لەسەر منداڵێک بەمانای ئەوەیە کە بریندارە، زەرد بەمانای ئەوەیە کە پێویستی بە چاودێرییە، سووریش بەمانای ئەوەیە کە دۆخی منداڵەکە هەستیارە و پێویستی بە چارەسەری دەستبەجێیە؛ ستیکەری رەنگ رەشیش بەو مانایەیە کە منداڵەکە زیندووە، بەڵام چاودێریی ناکرێت، چونکە سەرچاوەی پزیشکیی پێویست نییە بۆ چارەسەرکردنی و منداڵەکەش [ئەوەی ستیکەری رەشی لەسەرە] دەمرێت".     بە گوتەی گوتەبێژی یونسێف قەیرانی لەو شێوەیەی ئێستای ئۆکراینا لەدوای جەنگی جیهانیی دووەمەوە هاوشێوەی نەبووە، ئاماژەی بەوەش کردووە کە ئەو منداڵانەی دەگەنە سنوورەکانی وڵاتەکەیان لەگەڵ وڵاتانی دراوسێ، "مەترسییەکی زۆریان لەسەرە لە جیابوونەوەیان لە خێزانەکەیان، تووندوتیژی بەرامبەریان، مەرامی سێکسی و ئەوەی بازرگانییان پێوەبکرێت".  ئیڵدەر ئاماژەی بەوەش کردووە، ئەو منداڵە ئۆکراینیانەی ئەو بینیونی، "نەگریاون. ئەوەش رەفتارێکی باش نییە، بەڵکو تووشی شۆک بوون".  دۆخی تەندروستی لە ئۆکراینا بەشێوەیەکە کە بە گوتەی ئیڵدەر، پزیشکان ستیکەر بەکاردەهێنن بۆ دیاریکردنی دۆخی ئەو کەسانەی پێویستیان بە چارەسەرە، "دانانی ستیکەری رەنگ سەوز لەسەر منداڵێک بەمانای ئەوەیە کە بریندارە، زەرد بەمانای ئەوەیە کە پێویستی بە چاودێرییە، سووریش بەمانای ئەوەیە کە دۆخی منداڵەکە هەستیارە و پێویستی بە چارەسەری دەستبەجێیە؛ ستیکەری رەنگ رەشیش بەو مانایەیە کە منداڵەکە زیندووە، بەڵام چاودێریی ناکرێت، چونکە سەرچاوەی پزیشکیی پێویست نییە بۆ چارەسەرکردنی و منداڵەکەش [ئەوەی ستیکەری رەشی لەسەرە] دەمرێت".