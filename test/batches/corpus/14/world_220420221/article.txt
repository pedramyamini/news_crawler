ڤایکینگ، لەبارەی شێوازی کارەکەیان دەڵێت، "لەسەر شەپۆلە درێژ و کورتەکان کاردەکەین و گوێ بۆ پەیوەندیی نێوان سەربازە رووسەکان دەگرین؛ ئامانجەکەمان زانینی کۆدەکانیان، رێگرکردن لە پەیوەندییەکانیان و سەرلێشیواندنیانە. "  بە گوێرەی دەزگای هەواڵگریی ئۆکراینا، ئەو پەیوەندییە لە نێوان سەربازێکی رووسی و هاوژینەکەیەتی کە داوای لێدەکات رێگەی پێبدات دەستدرێژیی سێکسی بکاتە سەر ژنە ئۆکراینییەک. گفتوگۆکە بەمشێوەیەیە:  سەربازێکی رووسی: "رێگەم پێدەدیت؟ "  هاوژینی سەربازەکە: "بەڵی رێگەت پێدەدەم، بەڵام خۆت بپارێزە. "   ئەو گفتوگۆیە دەزگای هەواڵگریی ئۆکراینا بڵاویکردووەتەوە و دەزگایەکی بێلایەن پشتڕاستی نەکردووەتەوە.   دەزگای هەواڵگریی ئۆکراینا بە گرنگییەوە لە رۆڵی ڤایکینگ دەڕوانێت؛ رۆکسۆلانا یاڤۆرسکا، ئەفسەر لە دەزگای هەواڵگریی ئۆکراینا دەڵێت، "بە دڵنیاییەوە رووسییەکان وەک مەترسییەک دەیبینین. ئۆکراینا بە هەموو شێوەیەک بەرگری لە خۆی دەکات. "   ڤایکینگ و هاوڕێکانی کۆدێکی نوێ بە ناوی رۆڕێک ئامادە دەکەن. دەڵێن، ئەو کۆدە نەک تەنیا رێگەیان پێدەدات گوێ لە پەیوەندییەکانی نێوان هێزە رووسییەکان بگرن بەڵکو وا دەکات بتوانن قسەشیان لەگەڵدا بکەن.