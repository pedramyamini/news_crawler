ڤان بوو لێ مێنتزیل، دیزاینەر گوتی، "خەڵکێكی زۆر لە بەرلین هەن بێ ماڵ و حاڵن، زستانان لەسەر شەقامەکان دەمرن، بۆیە بیرمکردەوە خانوویەکی بچووکیان بۆ دروستبکەم تاوەکو بتوانن تێیدا بمێننەوە و نەکەونە سەر شەقامەکان".  رووبەری ئەو خانووە گەڕۆکە، دوو مەتر و نیو دووجایە، لەو رووبەرە کەمەدا، چێشتخانەیەک بە پێداویستییە سەرەکییەکانی هەیە.  ڤان بوو لێ مێنتزیل هەروەها گوتیشی، "ئەمە تەنیا ٢.٥ مەتر دووجایە، زۆر بچووکە، تەنانەت لە ناوەوەی بەرزکەرەوەیەکیش بچووکترە، ئاڵنگارییە سەرەکییەکەش لە دانان و رێکخستنی ئەو هەموو شتانەیە لە رووبەرێكی بچووکی وەک ئەمە".  ئەوپەڕی هەوڵدراوە گەرماوێک لەنێو خانووەکەدا جێی بکرێتەوە. ئەو خانووە بارکراوە هەوڵێكی بچووکە بۆ رووبەڕووبوونەوەی دیاردەی بێلانەیی لە ئەڵمانیا کە ژمارەیان نزیکەی ٨٠٠ هەزار کەسە.