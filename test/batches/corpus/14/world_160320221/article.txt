چاوشئۆغڵو لە هەژماری فەرمیی خۆیدا لە تۆڕی کۆمەڵایەتیی تویتەر بڵاویکردەوە: "ئەمڕۆش ١٨١ برامان لە ناوچەکانی لڤیڤ، کیێڤ، چەرنیهیڤ، ئۆدیسا و نیکۆلایڤی ئۆکرایناوە بەڕێکەوتن. ژمارەی ئەو هاووڵاتیانەمان کە رزگارمانکردوون گەیشتە ١٥ هەزار و ٢٤ کەس".  دوای ئەوەی رووسیا دەستی بە هێرشکرد، ئاسمانی ئۆکراینا بە تەواوی داخرا. تورکیا لەڕێی وشکانییەوە هەوڵی گەڕاندنەوەی هاووڵاتییانی دەدا. سەرەتا بەرەو رۆمانیا، لەوێشەوە بۆ بولگاریا و دواتریش دەگەڕێنرێنەوە بۆ تورکیا.  بەپێی ئامارە نافەرمییەکان، نزیکەی ٢٥ هەزار هاووڵاتیی تورکیا لە ئۆکراینا دەژین و پێنج هەزاریان لە شاری ئۆدیسان. شاری ئۆدیسا دەکەوێتە باشووری ئەو وڵاتە و سنووری ئاویی لەگەڵ باکووری تورکیا هەیە.