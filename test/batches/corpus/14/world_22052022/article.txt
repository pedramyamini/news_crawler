رووداوەکە دوانیوەڕۆی رۆژی شەممە، ماوەیەکی کەم دوای فڕینی فڕۆکەکە لە فڕۆکەخانەی ڤێرسۆدی باشووری رۆژهەڵاتی فەرەنساوە روویداوە. بڕیاربووە گەشتی فڕۆکەکە نیو کاژێر بخایێنێت.  شایەتحاڵەکان تیمەکانی فریاکەوتنیان لە تێکشکانی فڕۆکەکە ئاگادارکردبووە، ئەوانیش تەرمی چوار کەسی پێگەیشتوو و منداڵێکیان لە نێو پاشماوەی سووتاوی فڕۆکەکەدا دۆزیوەتەوە.  نزیکەی ٦٠ کارمەندی ئاگرکوژاندنەوە رەوانەی ناوچەکە کران بۆ کۆنتڕۆڵکردنی ئاگری فڕۆکە تێکشکاوەکە.   بەرپرسانی ناوچەی گرینۆبڵ دەڵێن، لێکۆڵینەوە لە رووداوەکە دەستیپێکردووە.