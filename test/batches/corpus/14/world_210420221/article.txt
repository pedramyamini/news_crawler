پارتی سۆشیاڵ دیموکرات کە لە لایەن سانا مارینی سەرۆکوەزیرانی ئەو وڵاتەوە سەرکردایەتیی دەکرێت، ناوی ناتۆی لە گفتوگۆکان نەهێنا، بەڵام پشتیوانی خۆی بۆ بە ئەندامبوون لە هاوپەیمانیێکی بەرگری دەربڕی.   ئانتی لیندمان، سەرۆکی فراکسیۆنی سۆسیال دیموکرات گوتی: "ئەوە روونە کە کردەوەکانی رووسیا فینلەندی چەند هەنگاوێک لەوە نزیکترکردووەتەوە کە بەئەندامبوونی لە هاوپەیمانیێکی سەربازی، شتێکی پێویست بێت. "  فینلەند هاوبەشێکی نزیکی ناتۆیە، بەڵام لە لایەنی سەربازییەوە بێلایەن بووە. سانا مارین دەڵێت، ئێستا وڵاتەکەی بیر لەوە دەکاتەوە لە چەند هەفتەی داهاتوودا بڕیار لەسەر بە ئەندامبوون لە ناتۆدا بدات.   حکومەتی ئەو وڵاتەش بە ئاشکرا پاڵپشتیی خۆی بۆ بەئەندامبوون لە ناتۆ دەربڕیوە.   بڕیارە لە بری ریفراندۆم، لە پەڕلەمانەوە بڕیارەکە بدرێت، کە هشێتا وادەکەی دیارینەکراوە.   پارتی سەنتەر، کە لە نێو حکومەتدا، گەورەترین هاوپەیمانی سۆسیال دیموکراتەکانە، ئامادەیی خۆی بۆ سەرخستنی هەوڵەکە دەربڕیوە.