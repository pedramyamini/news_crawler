بەگوێرەی پێوانە فەلەکییەکان، ماوەی خۆرگیرانەکە سێ كاژێر و ٥٢ خولەك دەخایێنێت، بەڵام بەهیچ شێوەیەك لە هەرێمی كوردستان و نیوەگۆی باكووری زەوی نابینرێت.   ئەو خۆرگیرانە كاژێر ٠٩: ٤٥ ـی شەو بە كاتی هەولێر دەستپێدەكات و كاژێر ١١.٤١ ـی شەو دەگاتە بەرزترین ئاستی گیران و ئەوكاتە مانگ % ٥٤ ـی خۆر دادەپۆشێ و باشترین خاڵیش بۆ بینینی لە نیوەی رێگەی نێوان ناوچەی (تیێڕا دێل فویگۆ) لە ئەمریكای باشوور لەگەڵ نیمچەدوورگەی كیشوەری بەستووی باشووردا دەبێت.   خۆرگیرانی نیمچەیی، بەپێی گۆشە و شوێنگەی خولانەوە بە دەوری زەوی، دیسكی تاریكی مانگ بەشێكی دیسكی رووناكی خۆر دادەپۆشێت نەوەك هەمووی.