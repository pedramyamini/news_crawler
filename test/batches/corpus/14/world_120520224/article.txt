سەعیدە سەعید، دانیشتووی تەیز گوتی، "تەمەنی راستەقینەم ٢٢ ساڵە. بەهۆی ئەم بارودۆخەوە و بەهۆی جەنگەوە ناچار بووین ماڵی خۆمان بۆ ئەم جێگە دوورە بگوازینەوە".  سەعیدە دوو منداڵی هەیە و لە خانوویەکی کۆندا دەژی، بارودۆخی قاچەکانی کاریگەرییان لەسەر ژیانی جێنەهێشتووە و رۆژانە کاروباری نێو ماڵەکەی دەکات.  ئەو دەڵێت، پێش ئەوەی شوو بکات زۆر لە ئێستا بەهێزتر بووە و بەسەر شاخدا هەڵگەڕاوە بۆ کۆکردنەوەی دار. باس لەوەش دەکات کە چۆن لەسەر دەستەکانی مەودایەکی درێژی بڕیوە بۆ شووشتنی جلوبەرگ.  سەعیدە سەعید، دانیشتووی تەیز گوتیشی، "ئەوە راستە کە من ئازار دەچێژم، بەڵام من بەرهەڵستی لاوازییەکەم دەکەم و نامەوێت ورەی خۆم بڕووخێنم و خۆم بە باشترین دەزانم. راستە من بەمشێوەیە لەدایکبووم، بەڵام خودا شتێکی لێسەندوومەتەوە و تەندرووستییەکی باش و توانای پێداوم".  سەعیدە وەکو هەموو ژنێکی دیکە لە ماڵەکەیدا چێشتخانەیەکی بۆ خۆی رێکخستووە و هەموو ژەمێک خواردن بۆ هاوژین و منداڵەکانی ئامادە دەکات. ئەو دڵخۆشە بە خێزانەکەی و شانازی بەخۆیەوە دەکات کە دەتوانێت منداڵەکانی گەورە بکات.