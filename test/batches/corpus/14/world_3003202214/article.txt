هەرچەندە پەرلەمانی تونس لە رۆژی ٢٢ - ٠٧ - ٢٠٢١ ەوە  لەلایەن سەرۆککۆماری تونسەوە سڕکرا، بەڵام لە ٣٠ - ٠٣ - ٢٠٢٢ کۆبووەوە بۆ کۆتاییهێنان بەو دەسەڵاتە تایبەتانەی ٢٢ - ٠٧ - ٢٠٢٢ بە سەرۆککۆماری وڵاتی بەخشی.   ئەنجامدانی کۆبوونەوەکە لەسەر فەرمانی راشید غەنووشی، سەرۆکی پەرلەمانی تونس بوو، کە رۆژی ٢٨ - ٠٣ - ٢٠٢٢ وادەی دانیشتنەکەی پەرلەمانی تونسی دیاریکرد. هەر لە هەمان رۆژدا قەیس سعەید هۆشداری لە ئەنجامدانی ئەو کۆبوونەوە دا و گوتی: "هێزەکان، دەزگا حکومییەکانمان رووبەرووی ئەوانە دەبنەوە کە دەیانەوێت یاری بە وڵات بکەن و تونسییەکان بەرەو کوشتن ببەن".   قەیس سعەید رووبەڕووی ئەم هەوڵەوە بووەوە و بە پەنابردن بۆ مادەی ٧٢ لە دەستووری تونس، پەرلەمانی وڵاتەکەی هەڵوەشاندەوە. سەرۆککۆماری تونس گوتی: "بەرپرسیاریێتی تەواو هەڵدەگرین بۆ فریاکەوتنی وڵاتەکە لەو کەسانەی پیلانگێڕی لە نێوخۆ و دەرەوەی تونسەوە دەیکەن".   ئەمە یەکەم دانیشتنی پەرلەمانی توونس بوو، دوای ئەوەی هاوینی رابردوو لە لایەن سەرۆککۆمارەوە سڕ کرا.