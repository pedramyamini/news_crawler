زانیارییە سەرەتاییەکان باس لەوە دەکەن، پیشاندانی فیلمە رووتەکان لە ئەنجامی هاککردنەوە بووە و هەر زووش گەشتیاران لەنێو فڕۆکەخانەی "سانتۆس دومۆنت" وێنەی شاشەکانیان گرت و لە تۆڕە کۆمەڵایەتییەکان بڵاویانکردەوە و بەشی زۆریان شۆکبوونی خۆیان دەربڕی لەو دیمەنانەی لە شاشەکان پیشاندران.  یەکێک لە گەشتیاران لە تویتەر نووسیویەتی: "بەس بیر لەوە بکەنەوە کە لەگەڵ منداڵەکانتان بن و ئەم دیمەنانە پیشانبدرێن؛ بە راستی بێ رێزییەکی گەورەیە".    بەڵام ژمارەیەک کەسی دیکەش بە پیشاندانی دیمەنەکان خۆشحاڵ بوون. گەشتیارێک لە تۆڕی کۆمەڵایەتیی تویتەر نوسیوویەتی: "ریۆ دی جانیرۆم بەلاوە خۆشە! "  دامەزراوەی سەرپەرشتیکاری فڕۆکەخانەکانی بەرازیل گوتی، شاشەی فڕۆکەخانەکانی بەرازیل بە کوژاوەیی دەمێننەوە تاوەکو دڵنیا دەبنەوە لەوەی شتی لەو جۆرە دووبارە نابێتەوە.   ئەو دامەزراوەیە ئاماژەی بەوەشکرد، دەستیان بە لێكۆڵینەوە کردووە بۆئەوەی بزانن ئەو کارە چۆن کراوە.