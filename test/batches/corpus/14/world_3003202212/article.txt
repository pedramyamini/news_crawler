کەیت بیدینگفێڵد رۆژی ٣٠ - ٠٣ - ٢٠٢٢ ئاشکرای کرد، راوێژکارەکانی ڤلادمیر پووتین زانیارییە دروستەکانی لێدەشارنەوە. هەروەها بەپێی ئەو زانیارییانەی هەواڵگریی ئەمریکا باسی لێدەکات: "ئێستا ئاڵۆزییەک لە نێوان پووتین و راوێژکارە سەربازییە باڵاکانی رووسیادا هەیە".   سەبارەت بە کاریگەرییەکانی سزا نێودەوڵەتییەکان لەسەر ئابووریی رووسیا، بەڕێوەبەری پەیوەندییەکان لە کۆشکی سپی گوتی: "راوێژکارەکانی پووتین زۆر دەترسن راستییەکانی پێ بڵێن".   هەڵوێستی جۆ بایدن، سەرۆکی ویلایەتە یەکگرتووەکانی ئەمریکا ناڕوونە. بەتایبەت دوای ئەوەی لە کۆنگرەیەکی رۆژنامەڤانیدا گوتی: "ناتوانم لێدوان لەسەر زانیارییە هەواڵگرییەکان بدەم".  ئەمەش لە کاتێکدایە رۆژی ٢٧ - ٠٣ - ٢٠٢٢ سێرجی رودسکۆی، بەڕێوەبەری گشتیی کارگێڕیی ئۆپەراسیۆنەکانی رووسیا ئاشکرای کرد قۆناخی یەکەمی ئۆپەراسیۆنەکان "سەرکەوتوو" بوو. هەروەها گوتیشی: "کەمکردنەوەی تواناکانی هێزە چەکدارەکانی ئۆکراینا وامان لێدەکات زیاتر فۆکەسمان لەسەر ئامانجە سەرەکییەکەمان بێت، کە ئازادکردنی هەرێمی دۆنباسە".