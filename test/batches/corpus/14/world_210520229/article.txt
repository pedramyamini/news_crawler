پێشتر رووسیا ناوی هەریەک لە ئەنتۆنی بلینکن، وەزیری دەرەوە و لۆید ئۆستن، وەزیری بەرگری ئەمریکا و ویڵیام بێرنس، سەرۆکی ئاژانسی هەواڵگریی ناوەندی ناسراو بە CIA خستبووە نێو لیستی سزادراوەکان.  وەزارەتی دەرەوەی رووسیا لیستی سزادراوەکانی کەنەداشی فراوانکرد و ٢٦ ناوی دیکەی بۆ زیادکرد کە گەشتی رووسیایان لێ قەدەخەکراوە، لەنێویاندا وەزیری بەرگری، بەرپرسانی کەرتی پیشەسازیی بازرگانی و سۆفی گریگۆر، هاوژینی جەستن ترودۆ، سەرۆکوەزیرانی کەنەدا.  هەنگاوەکانی رووسیا دژی ئەمریکا لەکاتێکدایە، ئەمڕۆ شەممە جۆ بایدن پاکێجە ٤٠ ملیار دۆلار هاوکارییەکەی بۆ ئۆکراینا واژۆکرد کە کەرەستەی سەربازی و هاوکاریی مرۆیی لەخۆدەگرێت و پێشتر لەلایەن کۆنگرێسەوە پەسندکرابوو.  هاوکات هەنگاوەکانی لە دژی کەنەداش لەکاتێکدان، رۆژی سێشەممە ١٧ی ئایاری ٢٠٢٢ کەنەدا پڕۆژەبڕیارێکی ناساند کە تێیدا ڤیلادمیر پووتین، سەرۆکی رووسیا و ١٠٠٠ ئەندام و بەرپرسی رووسی لە گەشتکردن بۆ کەنەدا قەدەخەکرد.  بەرلەمەش رووسیا گەشتی لە هەریەک لە جەستن ترودۆ و کریستیا فریلاند، وەزیری دارایی کەنەدا و سەتان کەسایەتیی دیکەی کەنەدی دیکەی قەدەخەکردبوو.