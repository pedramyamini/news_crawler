فەرمان عەلی، هاووڵاتی پاکستانی دەڵێت، "هەندێ لە برادەرانم گاڵتەم پێدەکەن کە لەسەر درەخت دەژیم. منیش پێیان دەڵێم لە دەرگەی هەمووتانم دا، بەڵام لەبەر هەژاری دەرگەتان لێنەکردمەوە. کە ناوبانگم دەرکرد، ئێستا خەڵک خۆیان دێن سەیرم دەکەن. "  خانووەکەی فەرمان لەسەر درەختەکەیە و لە تەختە و دار دروستکراوە، رووبەرەکەی دوو بە سێ مەترە. پێیوایە بۆ ماوەیەکی زۆر دەمێنێتەوە؛ بۆیە فەرش و سەرینی بۆ خۆی کڕیوە؛ تۆزێک لەولاتر، دەستشۆریشی هەیە، کارەباشی لە دراوسێکانەوە پێدراوە. فەرمان دەڵێت، ئەو ژیانە خۆش نییە، بەڵام نایەوێ منەتی هیچ کەسێک هەڵگرێت.  فەرمان عەلی باسی لەوەش کرد، "دایک و باوکم لە ژیاندا نەماون. خوشک و برام هەن، بەڵام ئەوان  بە زەحمەت تەنانەت منداڵەکانی خۆیان بەخێو دەکەن. برایەکم لە کاراچی دەژی؛ چوار منداڵی هەیە، ئێ ناکرێ منیش خۆم بکەم بە بار بەسەر سەریانەوە. "  کاری فەرمان خاوێنکردنەوەی جامی ئۆتۆمبێلەکانە؛ دەڵێت، بەرپرسیارێتی حکومەتە ژیانی باش بکات و نازناوی تەرەزانی لەکۆڵ کاتەوە.