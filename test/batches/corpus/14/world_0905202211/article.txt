سێرگی ئاندریڤ، باڵیۆزی رووسیا لە وارشۆ بەبۆنەی رۆژی سەرکەوتن بەنیازبوو چەپکەگوڵی رێزلێنان لەسەر شەقامێک جێبهێڵێت، لە رێگادا رووبەڕووی چالاکڤانانی ئۆکراینی بووەوە و چوار دەوریانگرت و  بە "فاشیست" ناویان برد، دواییش بە بۆیەی سوور رەنگیانکرد، ئەمەش وەکو گوزارشتێک بوو لەو هێرشەی رووسیا لە ٢٤ی شووباتەوە بۆ سەر ئۆکراینا دەستیپێکردووە.  باڵێۆزیەکەی رووسیا تەنیا یەک قسەی کرد و گوتی: "شانازی بە وڵات و سەرۆکەکەمەوە دەکەم". دواتر هێزەکانی پۆلیس گەیشتنە ئەوێ و باڵیۆزیان لە دەست خەڵکەکە رزگارکرد.  ئەمڕۆ ٧٧ ساڵ تێپەڕدەبێت بەسەر کۆتاییهاتنی جەنگی جیهانی دووەم، کە تێیدا ژمارەیەک وڵات یادی سەرکەوتن بەسەر نازییەکانی ئەڵمانیا دەکەنەوە، لەوانەش رووسیا.