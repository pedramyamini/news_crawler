رۆژی دووشەممە ٢٨ - ٣ - ٢٠٢٢، شێخ نیاز راغب نەقشبەندی، بەڕێوەبەری گشتیی حەج و عومرەی هەرێمی کوردستان بە تۆڕی میدیایی رووداوی گوت، ئەو هاونیشتمانییەی گیانی لەدەستداوە تەمەنی ٥٠ ساڵ بووە و دانیشتووی شاری دهۆک بووە.  شێخ نیاز نەقشبەندی ئاماژەی بەوەکرد، ئەو هاونیشتمانییە لەگەڵ گەیشتنی بە سعودیە باری تەندروستیی تێکچوو بوو و رەوانەی نەخۆشخانە کرا بوو؛ گوتیشی، "پێشتر نەخۆشیی شیرپەنجەی هەبووە و دوێنێ کۆچی دواییکردووە".  تیمی بەڕێوەبەرایەتیی حەج و عومرەی هەرێمی کوردستان بەر لە چەند رۆژێک سەردانی ئەو هاونیشتمانییەیان لە نەخۆشخانەی مەلیک فەیصەل لە سعودیە کردووە و ئامادەییان بۆ هەموو هاوکارییەکی دەربڕیوە.  ئەمە یەکەم مردنی عومرەکارانە لە ساڵی ٢٠٢٢ لە سعودیە تۆمارکرابێت؛ بڕیارە دوای رێکارە کارگێڕییەکان ئەو هاونیشتمانییە لە شاری مەککە بەخاکبسپێردرێت.