کۆلی ئایگالی، هاووڵاتی ئەسیوپی دەڵێت، "وشکەساڵی و لافاو ژیانی ئێمەیان وێرانکردووە. بەرگەی زیانەکانمان نەگرت بەهۆی ئەوەی چەند جارە دووبارە دەبوونەوە. یەکەمجار لەوەڕگەکانمان پڕ ئاو بوون. دوایی وشکەساڵی زیانی زیاتری پێگەیاندن و ژیانی قورسترکردین. "  لە سۆماڵ ٤٠ % ـی خەڵک واتە شەش ملیۆن و نیو زیاتر کەس رووبەڕووی نەبوونی ئاسایشی خۆراک بوونەتەوە، نەتەوەیەکگرتووەکان هۆشداریدەدات کە ئەگەر دۆخەکە بەمجۆرە بەردەوامبێت، لە مانگەکانی داهاتوودا دۆخەکە خراپتر دەبێت. لە کینیاش نیو ملیۆن کەس لەبەردەم مەترسی ئەوەدان لە مانگەکانی داهاتوودا خواردنی پێویستیان دەستنەکەوێت.   مایکل دەنفۆرد، بەڕێوەبەری WFP بۆ رۆژهەڵاتی ئەفریقا باس لەوە دەکات، "دوای سێ وەرزی بێ باران، ئەم هەرێمە بە وشکترینی ٤٠ ساڵی رابردوو تێدەپەڕێت. ئێستا چاوەڕوانی وەرزی نوێی بارانین. باران درەنگکەوتووە و ترسمان لە کاریگەرییەکانی هەیە. لێکدانەوەکان پێمان دەڵێن ئەو کەسانەی دەکەونە ژێر کاریگەریی ئەم بێ بارانییەوە بۆ ٢٠ ملیۆن کەس بەرزدەبێتەوە. پێویستمان بە توانای وەڵامدانەوە هەیە. "  شەڕی ئۆکراینا گەیاندنی مرۆیی بۆ ئەم ناوچەیە کەمکردووەتەوە، نەتەوەیەکگرتووەکان بۆ شەش مانگی داهاتوو پێویستی بە ٤٧٣ ملیۆن دۆلارە بۆ ئەوەی رێگری لە "کارەساتی مرۆیی" لەو ناوچەیەی جیهان بگرن.