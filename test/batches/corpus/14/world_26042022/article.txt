کۆشکی سپی رایگەیاند، لە پەیوەندییە تەلەفۆنییەکەیاندا، بایدن "جەختی لە پەیوەندیی نزیک و لەمێژینەی نێوان ئەمریکا و فەرەنسای دێرینترین هاوپەیمانی" کردەوە.  هەروەها سەرۆکی ئەمریکا "ئامادەیی خۆی دەربڕیوە بۆ بەردەوامیدان بە کارکردنی لەنزیکەوە لەگەڵ سەرۆک ماکرۆن لەسەر" کارە هاوبەشە جیهانییەکانیان.  رۆژی یەکشەممە، جۆ بایدن هەوڵیدابوو بە تەلەفۆن پیرۆزبایی لە ماکرۆن بکات، بەڵام هەوڵەکە سەرکەوتوو نەبوو، چونکە ماکرۆن لەنێو قەرەباڵخیی پشتیوانکارەکانی سەرقاڵی ئاهەنگگێڕان بوو.  پێشتر بایدن بە رۆژنامەڤانانی گوتبوو "من هەوڵمدا دوێنێ شەو قسەی لەگەڵ بکەم. قسەم لەگەڵ ستافەکەی کرد و خۆی لە تاوەری ئیفڵ سەرقاڵی بەسەربردنی کاتێکی خۆش بوو. "