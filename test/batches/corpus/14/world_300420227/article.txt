چەند کەسێک کە ئاوی پاکیان دەستکەوتووە خۆیان بە خۆشبەخت دەزانن. لە ناوچەی کرۆڤسکی ناوەندی هەرێمی دۆنێتسکی ژێر دەستی سوپای رووسیا قەیرانەکە قووڵترە. رۆژانە بە تەنکەر ئاوی رووبار بۆ خەڵکی دەهێندرێت. ئەوان دەڵێن ئەم ئاوەی پێیان دەدرێت بە کەڵکی خواردنەوە نایەت.   ئۆکسانا باتوکۆڤا، دانیشتووی دۆنێتسک گوتی، "کاتێک لە ژیانی مۆدێرن رادێیت، قورسە بەمشێوەیە ژیان بکەیت، بەڵام ئێمە بۆ دابینکردنی ئاوەکە سوپاسگوزارین، چونکە هەر هیچ نەبێت پێویست ناکات ئێمە هەموو شار بەدوای ئاودا بگەڕێین. "   هێڵێ بۆریی ئاوەکە بە دووری ١٣٠ کیلۆمەتر لە ماریوپۆلەوە دێت، ئێستا بەهۆی جەنگەوە لە چەند شوێنێک بڕاوە. بەرپرسانیش دەڵێن توانای چاککردنەوەی هێڵی ئاویان نییە.   ئۆلێگ ماسلیۆنکین، بەرپرسی کۆمپانیایەکی ئاو ئاماژە بەوە دەکات، "لەبەر ئەوەی خواست لەسەر ئاو زۆرە، هیچ جێگرەوەیەک بۆ رووبارەکە نییە. ناتوانین بە بۆری بچووک ئاو بنێرین. پێویست دەکات وێستگەی نوێی ئاو دروست بکەین کە ئەمەش تێچووی زۆری دەوێت و کاریگەریشی نییە. "  بەگوێرەی ئامارەکانی نەتەوەیەکگرتووەکان، تاوەکو نیوەی مانگی نیسان ١.٤ ملیۆن کەس لە ناوچەی لوهانسک و دۆنێتسک بەهۆی جەنگەوە لە دەستکەوتنی ئاوی پاک بێبەشبوون. ئەوەش دەکاتە نزیکەی یەک لەسەر سێی کۆی دانیشتووانی هەردوو هەرێمەکە.