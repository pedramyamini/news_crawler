فڕۆکەی ' رۆژی دوایی ' فڕۆکەی تایبەتی پووتینە و بۆ کاتی جەنگی ئەتۆمی دروستکراوە، هەرچەند فڕینی فڕۆکەی  Ilyushin Il - ٨٠ بەو ئاستە نزمەی بەسەر مۆسکۆوە وەکو ئامادەکارییەکە بۆ رۆژی سەرکەوتن، بەڵام فڕۆکەکە لە ٢٠١٠ ەوە بەم بۆنەیەوە نمایش نەکراوە.  لەنێو فڕۆکەی ' رۆژی دوایی ' و لە ئاسمانەوە پووتین دەتوانێت لە دەسەڵاتداریێتی خۆی بەسەر رووسیاوە بەردەوامبێت، سەنتەرێکی بڕیاردان بەکاربهێنێت و هەر لەوێوە فەرمان بە هێرشی ئەتۆمی بدات.  فڕۆکەی Ilyushin Il - ٨٠ لە ئاداری ١٩٨٧ یەکەم جار فڕی، دوایی لە ساڵی ٢٠٠٨ نوێکرایەوە و دوو فڕۆکەی نەوەی دووەم لە جۆری زڤینۆ ٣ S بەرهەمهێنران، ئەمجۆرە فڕۆکەیە هەمیشە لەلایەن دوو فڕۆکەی جۆری میگ - ٢٩ وە پاسەوانی دەکرێت، فڕۆکەکە تەنیا چوار دانەی لێ دروستکراوە و توانای هەیە لە ئاسمانەوە تەنکییەکانی خۆی پڕ سووتەمەنی بکاتەوە.