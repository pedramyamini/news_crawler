نوورا پێنگ، کارمەندی وۆرکشۆپەکە نییە، بەڵکو قوتابیی زانکۆیە و بۆ حەسانەوە لە گوشاری ئیش و کاری رۆژانە و بەسەربردنی کات رووی لە وۆرکشۆپەکە کردووە و دەڵێت، "پێموایە نەخشەکێشان بە خوری، گوشار / سترێس لادەبات. هەر خۆی رۆژانە خوێندنەوەی کتێبی زانکۆ ماندووم دەکات. "  هەموو کۆتایی هەفتەیەک نزیکەی ٢٠ کەس روو لەو شوێنە دەکەن؛ ئەوانەی دەچنە ئەوێ زۆربەیان لە رەگەزی مێن.  یان ژینیو، کارمەندی کۆمپانیا بۆچوونی وایە، "نەخشاندن بە خوری بۆ کەسێکی نوێ ئاسانە بۆ فێربوون. ئەوە راستە کە پشوودرێژیی دەوێت، بەڵام هەر کە لێی راهاتیت، ئیشێکی ئاسوودەبەخشە. "  بەهۆی خواستی زۆر لەسەر ئەو کارە، خاوەنی وۆرکشۆپەکە نۆ شوێنی لەو شێوەیەی لە پەکین کردوونەتەوە.  ژوو شێن، رێکخەری وۆرکشۆپەکە دەڵێت، "ئەم کارە تەنیا بۆ ماوەی سێ بۆ پێنج مانگێکە لە چین پەرەی پێدراوە و تەنیا بۆ ماوەی سێ مانگ دەبێت وۆرکشۆپی لەم شێوەیە لە پەکین دەکرێنەوە. "  بەگوێرەی ئاماری فەرمیی پەکین، ١٤٠ وۆرکشۆپی نەخشاندنی تابلۆ بە خوری لە شارەکە هەن، بەڵام بەشێک لە خاوەنەکانیان گلەییان هەیە و دەڵێن هەرکاتێک خەڵکەکە گوشاریان نەما، سەردانی شوێنەکە ناکەنەوە.