ئەلیکساندەر چیوپیریان، نوێنەری وەزارەتی دۆخە لەناکاوەکانی رووسیا دەڵێت، "پێش هەموو شتێک، پارەکە بۆ کەسانی خانەنشین و فەرمانبەرانی حکومەت خەرجدەکرێت. ١٠ هەزار روبڵ بۆ هەر کەسێک. رێکارەکان تەواو دەکرێن و پارەکەیان بۆ خەرج دەکرێت. لە یەکەم رۆژدا پارەمان بۆ نزیکەی ٢٠٠ کەس خەرجکرد".  بەردەم ناوەندەکە قەرەبالخە و خەڵکێکی زۆر چاوەڕێدەکەن بچنە ژوورەوە و پارەکە وەربگرن. ئەوان دەڵێن، شەڕ زیانی گەورەی پێگەیاندوون و زۆربەیان بەشێکی زۆر کەمی پێداویستییە سەرەکییەکانیان لەگەڵ خۆیان بردووە.   پەنابەرێکی ئۆکراینی باس لەوە دەکات، "هاوکاریکردنی خانەنشینان و ئەو کەسانەی پێویستیان بە یارمەتی داراییە بڕیارێکی دروستە، چونکە ئێستا مووچە لە کاتی خۆیدا دابەشناکرێت"  دوایین ئاماری نەتەوەیەکگرتووەکان دەڵێت، ٣ ملیۆن و ٧٢٥ هەزار و ٩٥٢ ئۆکراینی وڵاتەکەیان جێهێشتووە؛ لەو ژمارەیە ٢٧١ هەزار و ٢٥٤ پەنابەر چوونەتە نێو رووسیا.