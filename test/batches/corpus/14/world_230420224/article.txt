جانێت یەلین، وەزیری گەنجینەی ئەمریکا دەڵێت، "ئێمە رووبەڕووی هەڕەشەی زیاتری سەر ئاسایشی خۆراکی جیهان بووینەتەوە. ئەم هەڕەشەیە زیانی زیاتر بە مەترسی لەسەرەکان دەگەێنێت. دەمەوێت لێرە روون بم رووسیا بە هێرشە داگیرکارییەکەی بۆ سەر ئۆکراینا، بەرپرسە لە دروستکردنی ئەم قەیرانە".  رووسیا و ئۆکراینا پێکەوە نزیکەی لە ٣٠ % ی کۆی گەنمی هەناردەکراوی جیهان پێکدەهێنن، لە ٩٠ % ی گەنمی ئەفریقا لە رووسیاوە هاوردە دەکرێت.  نەتەوە یەکگرتووەکانیش لەو بارەوە هۆشداری دەدات. وۆرکنە گیبییەهوو، سکرتێری بەرنامەی پەرەدانی نەتەوە یەکگرتووەکان دەڵێت، "نزیکەی ٢٩ ملیۆن کەس لە رۆژهەڵاتی ئەفریقا کەوتوونەتە ژێر هەڕەشەی ئاسایشی خۆراکەوە. پێش شەڕی ئۆکراینا سەرووی ١٥ ملیۆن برسیمان هەبوون، سەرباری شەڕ، وشکەساڵیش بارودۆخەکەی ئاڵۆزتر کردووە".  ٤٠ ساڵە ئەفریقا هێندەی ئەم دوو ساڵە، بێبارانی بە خۆوەوە نەبینیوە؛ کەمیی ئاو لە ئەفریقا و ئەگەری درێژەدانی شەڕی رووسیا، تاوەکو کۆتایی ئەمساڵ، سەرووی ٥٠ ملیۆن برسی دیکە دەخاتە سەر ئەو ٨١٠ ملیۆن برسیەی ئێستای جیهان.