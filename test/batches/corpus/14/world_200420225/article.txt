وەزارەتی دەرەوەی رووسیا ماوەی تەنیا دوو هەفتەی بە ١٥ دیپلۆماتی هۆڵەندا داوە کە وڵاتەکە جێبهێڵن.  هاوکات بەرپرسانی مۆسکۆ هەمان ماوەیان بۆ ستافی باڵیۆزی بەلجیکا داناوە تاوەکو لە رووسیا بچنە دەرەوە. ئەو بڕیارەش وەکو وەڵامدانەوەیەک بوو بۆ بەلجیکا دێت کە مانگی ئادار، ٢١ دیپلۆماتی رووسیای لە بەلجیکا دەرکرد.  لە هەمان رۆژدا بەرپرسانی رووسیا ئاگادارییان داوە بە چوار دیپلۆماتی نەمسا تاوەکو رۆژی یەکشەممە ٢٤ - ٤ - ٢٠٢٢، لەو وڵاتە بچنە دەرەوە.  بەلجیکا ئەو هەوڵەی رووسیا بە "تەواو بێبنەما و ناڕەوا" وەسف دەکات و دەڵێت "ئەمە تەنیا هانی وڵاتان دەدات بۆ دابڕینی دیپلۆماسی رووسیا لە جیهان".  ئەو هەنگاوەی مۆسکۆ هەفتەیەک دوای سەردانی کارڵ نێهمەر، راوێژکاری نەمسا دێت بۆ ئەو وڵاتە وەکو یەکەم سەرکردەی ئەوروپا لە دوای دەستپێکی جەنگی نێوان رووسیا و ئۆکراینا لە ٢٤ ـی شوبات.  رووسیا هێشتا هیچ کاردانەوەیەکی بەرامبەر ئەڵمانیا و فەرەنسا نیشان نەداوە کە هەریەک لە وڵاتەکان بڕیاریانداوە ٤٠ دیپلۆماتی رووسیا لە وڵاتەکەیان دەربکەن.