بەگوێرەی ئەنجامە بەراییەکان، پارتی سی دی ئۆ (پارتی کریستیان دیموکرات) ٣٥ % ـی دەنگەکانی بەدەستهێناوە و لە پلەی یەکەمدا دێت.  لە پلەی دووەمدا پارتی سۆشیال دیموکرات دێت بە نزیکەی لە ٢٧.٩ % ـی دەنگەکان. پارتی سەوز بە نزیکەی ١٨.٥ % ـی دەنگەکان لە پلەی سێیەمدا دێت و پارتی ئەلتەرناتیڤ بۆ ئەڵمانیا، واتە جێگرەوە بۆ ئەڵمانیا براوەی لە ٦ % ـی دەنگەکانە. هاوکات "دیموکراتە ئازادەکان" بە ٥ % ـی دەنگەکان و پارتی چەپ بە ٢.١ % ـی دەنگەکان لە پلەی پێنجەم و شەشەمدا دێن و پارتەکانی دیکە نزیکەی لە ٥.٩ % ـی دەنگەکانیان بەدەستهێناوە.  هەڵبژاردنی پەرلەمانی هەرێمی نۆردراین ڤێستفالن بە دووەم گرنگترین هەڵبژاردنی ئەڵمانیا لە دوای هەڵبژاردنە گشتییەکان دادەنرێن. تێیدا لە کۆی ١٨ ملیۆن دانیشتووانی هەرێمەکە سەرووی ١٣ ملیۆن کەس مافی دەنگدانیان هەیە و هەر دەنگدەرێک دوو دەنگ دەدات، یەکێکیان بۆ حیزب ئەوەی دیکەیان بۆ بەربژێرێک. هەروەها هەرێمەکە چوارەم گەورەترین هەرێمی ئەڵمانیایە، دابەشی سەر ١٢٨ بازنەی هەڵبژاردن کراوە و لە هەر بازنەیەک بەربژێرێک راستەوخۆ سەردەکەوێت.   پەرلەمانی هەرێمی نۆردراین - ڤێستفالنی ئەڵمانیا لە ١٩٩ کورسی پێکدێت و لە هەڵبژاردنیی ساڵی ٢٠١٧ دا کورسییەکانی بەمشێوەیە دابەشببوون.  پارتی کریستیان دیموکرات ٧٢ کورسی، پارتی سۆسیال دیموکرات ٦٩ کورسی، پارتی لیبرال ٢٨ و پارتی سەوز ١٤ کورسی و پارتەکانی دیکەش خاوەن ١٦ کورسین.   ئەنجامی بەرایی هەڵبژاردنی پەرلەمانی هەرێمی نۆردراین ڤێستفالن:      پارتی کریستیان دیموکرات: ٣٥ % ـی دەنگەکان     سۆسیال دیموکرات: ٢٧.٩ % ـی دەنگەکان     پارتی سەوز: ١٨.٥ % ـی دەنگەکان     پارتی ئەلتەرناتیڤ بۆ ئەڵمانیا: ٦ % ـی دەنگەکان     دیموکراتە ئازادەکان: ٥ % ـی دەنگەکان     چەپەکان: ٢.١ % ـی دەنگەکان