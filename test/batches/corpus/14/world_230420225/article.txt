هەندێک لە زیندانەکان یەکەم جارە لە زیندانەوە دەنگ بدەن و پرۆسەکەیان بە لایانەوە جیاوازە.  سۆنیا، بەندکراو دەڵێت، "بۆ من جیاوازە لەبەر ئەوەی لە دەرەوە دەبێت ناسنامەکەت لەگەڵ خۆت ببەیت و دواتر دەڕۆیتە ئەو شوێنەی دەتەوێت دەنگی تێدا بدەیت، بەڵام لێرە هیچ بژاردەیەکمان نییە".   بەشێكی دیکەی بەندکراوکانیش بە دڵگەرمییەوە بەشداری پرۆسەکە دەکەن و ئۆمێدخوازی گۆڕانکاری لە داهاتوودا.   ئۆهێرلی , بەندکراو گوتی، "گرنگە دەنگ بدەیت. ئەگەر بتەوێت شتەکان بگۆڕدرێن دەبێت بتوانێت دەنگ بدەیت و بۆچوونی خۆت دەربڕیت".   رکابەریتی گەڕی دووەمی هەڵبژاردنی فەرەنسا لە نێوان دوو کاندیدە. ماری لوپێن کە توانی لە گەڕی یەکەمی هەڵبژاردنەکە ٢٤ % دەنگەکان بە دەست بهێنێت. هەروەها ئیمانوێل ماکرۆن کە توانی ٢٨ % دەنگەکان بە دەست بهێنێت.   چاودێران پێیانوایە دەنگەکانی ماکرۆن دوای دیبەیتەکەی لەگەڵ مارین لوپێن کە رێکەوتی ٢١ ئەم مانگە بەڕێوەچو زیادیکرد. هەروەها ماکرۆن توانی لە راپرسییەکان ٥٥ % بەدەست بهێنێت، لە کاتێکدا لوپێن ٤٥ % بەدەست هێنا.