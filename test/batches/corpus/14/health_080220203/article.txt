تێدرۆس گێبرێیەسیس، بەڕێوەبەری گشتی رێکخراوی تەندروستی جیهانی رایگەیاند: "لەکاتێكدا ڤایرۆسەکە لەبڵاوبوونەوەدایە، بڵاوکردنەوەی زانیاری هەڵە کاری کارمەندە قارەمانەکانی تەندروستیمان یەکجار قورستر دەکات. ئەو زانیارییە هەڵانە توانای بڕیاردان لەناودەبات و شڵەژان دروستدەکات و ترس لەنێو خەڵکدا بڵاودەکاتەوە".  بەڕێوەبەری گشتی رێکخراوی تەندروستی جیهانی هیچ ئاماژەیەکی بەو زانیارییە هەڵانە نەکرد کە مەبەستیەتی و گوتی: "ئێمە لە رێکخراوی تەندرووستی جیهانی نەک تەنیا دژ بە ڤایرۆسەکە شەڕ دەکەین، بەڵکو دژ بە تێکدەران و بڵاوکەرانی تییۆری پیلانگێڕیش شەڕ دەکەین کە بە بڵاوکردنەوەی زانیارییە هەڵەکانیان توانای وەڵامدانەوەی خێرای ئێمە لەناودەبەن"  بەپێی دوایین ئامارەکان تاوەکو ئیستا ٣٤ هەزار و ٩٧٤ کەس تووشی کۆرۆنا بوون و لەو ژمارەیەش ٦ هەزار و ١٠٦ کەس لەباری تەندروستی زۆر خراپدان. تاوەکو ئێستا ٧٢٥ کەس گیانیان لەدەستداوە و ٢ هەزار و ٤١٠ کەسیش چاکبوونەتەوە.