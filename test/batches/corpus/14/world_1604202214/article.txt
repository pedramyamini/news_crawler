ئیگۆر کۆناشێنکۆڤ، گوتەبێژی وەزارەتی بەرگریی رووسیا رایگەیاند، "تەنیا لە ماریوپۆل، ژمارەی کوژراوانی سوپای ئۆکراینی زیاتر لە چوار هەزار کەسە. "  گوتەبێژی وەزارەتی بەرگریی رووسیا گوتیشی، لەو شارەی باشووری ئۆکراینا، هەزار و ٤٦٤ سەربازی ئۆکراینی چەکیان داناوە و خۆیان رادەستی سوپای رووسیا کردووە.  بە گوتەی کۆناشێنکۆڤ، هێزەکانیان فڕۆکەیەکی بارهەڵگری ئۆکراینییان لە ناوچەی ئۆدێسا خستووەتە خوارەوە کە "بڕیاربووە بارێکی گەورەی چەک بۆ ئۆکراینا بگوازێتەوە کە لەلایەن وڵاتانی رۆژئاواوە بۆی دابینکرابوو. "