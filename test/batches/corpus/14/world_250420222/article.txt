رۆبێرت گۆلۆب، دامەزرێنەری پارتەکە، بەهۆی رێکارەکانی خۆپارێزی لە کۆرۆنا بە ڤیدیۆ پەیامێکی پێشکێشکرد و رایگەیاند، "خەڵک گۆڕانکاریی دەوێت و متمانەی بە ئێمە داوە وەکو تاکە لایەن کە بتوانێت ئەو گۆڕانکارییانە بکات. سبەی رۆژێکی نوێیە و دەبێت بەباشی کار لەسەر ئەو متمانەیە بکەین کە بە ئێمە دراوە. "   چاوەڕوان دەکرێت لەگەڵ پارتی سۆسیال دیموکرات کە ٦ % ـی دەنگەکانی بردووەتەوە و پارتە چەپەکانی دیکە حکومەت پێکبهێنێت.    ئەوەش واتای ئەوەیە کە پارتی دیموکراتی سلۆڤینیی پارێزگار کە پارتی دەسەڵاتداری راستڕەوە و ٢٤ % ـی دەنگەکانی بردووەتەوە، ببێتە ئۆپۆزیسیۆن.    جانێز جانسای سەرکردەی پارتەکە بەوە دەناسرێت کە بە دۆناڵد ترەمپی سەرۆکی پێشووی ئەمریکا سەرسامە.   جانێز جانسا، سەرکردەی پارتی پارێزگاری دیموکرات دەڵێت، "ئێمە ئامادەین بۆ ئەوەی لەپێناو بەرژەوەندیی هاوبەشی سلۆڤینیا کاربکەین، جا چ لە حکومەتدا بین یانیش ئۆپۆزیسیۆن بین. "   ئۆپۆزیسیۆن جانسا بە پێشێلکردنی یاسا، تاکڕەوی و کەمکردنەوەی ئازادیی رۆژنامەگەری تۆمەتبار دەکات. جانسا پێشتر دوو جاری دیکە سەرۆکوەزیران بووە؛ لە ساڵی ٢٠١٢ بە تۆمەتی گەندەڵی ناچارکرا دەست لەکاربکێشێتەوە.