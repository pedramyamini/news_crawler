ئانا مێلینچوک، هاووڵاتیی ئۆکراینی لە بەلجیکا گوتی، "پێویستە فاشیزم بوەستێنین، تاکە رێگە بۆ وەستاندنی فاشیزم دابینکردنی چەکە بۆ ئۆکرانیا و راگرتنی پارەدانە، چونکە هەر یۆرۆیەک ئەڵمانیا دەیداتە رووسیا بۆ نەوت و گاز دەچێتە سەر دارایی ئەو فاشیزمە مۆدێرنەی کە ئێستا لە رووسیایە".   ئەڵمانیا لە بواری چەکەوە یارمەتی ئۆکراینای داوە، لە کۆتایی مانگی شوباتدا راوێژکاری ئەڵمانیا رایگەیاند، حکومەتی وڵاتەکەی ١٠٠٠ چەکی دژە تانک و ٥٠٠ مووشەکی جۆری ستینگەر بۆ ئۆکراینا دەنێرێت.  بەرلین رێگە بە وڵاتانی کڕیاری چەکیشی دەدات چەکی دروستکراوی ئەڵمانی بنێرن بۆ سوپای ئۆکراینا، بەڵام هێشتا لە قۆناخێکدا نییە بتوانێت کڕینی نەوت و گازی رووسیا بوەستینێت.   کریستیان لیندنر، وەزیری ئابووریی ئەڵمانیا دەڵێت، "لەم کاتەدا، زەحمەتە دەستبەرداری هێنانی گاز بین. پێویستمان بە کاتە".   پێش دەستپێکردنی شەڕی نێوان رووسیا و ئۆکراینا، ئەڵمانیا ٥٠ % ـی خەڵوز، ٥٥ % گاز و ٣٥ % نەوتی لە مۆسکۆوە هاوردە دەکرد.