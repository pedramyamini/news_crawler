تەقەکارەکە کەسێکی تەمەن ١٨ ساڵان بوو و لەلایەن پۆلیسەوە تەقەی لێکرا و کوژرا. گرێگ ئابۆت، حاکمی ویلایەتی تێکساس پشتڕاستیکردەوە کە ١٤ قوتابی و مامۆستایەکی قوتابخانە بنەڕەتییەکە کوژراون.   هێرشکارەکە خوێندکارێکی قوتابخانەی ئامادەیی یوڤاڵد بووە بە ناوی سەلڤادۆر رۆما. هەروەها ١٣ قوتابی دیکە و ژنێکی تەمەن ٤٥ ساڵ بە برینداری گەیێندراونەتە نەخۆشخانەی یوڤاڵد.   نەخۆشخانەی شاری سان ئەنتۆنیۆش پشتڕاستیکردەوە کە قوتابییەک و ژنێکی تەمەن ٦٦ ساڵیان بە برینداری وەرگرتووە. تەندروستیی قوتابییەکە دیار نییە، بەڵام بە گوێرەی نەخۆشخانەکە برینی ژنەکە سەختە.   وێنەکانی شوێنی رووداوەکە پیشانیدەدەن کە ئۆتۆمبێلێکی پیکاپ لە دەرەوەی قوتابخانەکە تێکشکاوە، دیار نییە هی تەقەکەرەکەیا یان نا. هەروەها دایک و باوکی قوتابییەکان چەک بەدەست و لە دەرەوەی قوتابخانەکە چاوەڕێی زانینی سۆراخی منداڵەکانیان بوون.