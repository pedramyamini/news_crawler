بەهۆی هێرشەکانی رووسیا بۆسەر شاری هۆستۆمێل، ماڵی خەڵک و باڵەخانە حکومییەکان و رێگەوبانی شارەکە وێران بوون و بۆ بونیادنانەوەیان کات و بودجەیەکی زۆری دەوێت.  ملیۆنان هاووڵاتیی ئۆکراینی بەهۆی جەنگەوە لە نێوخۆی وڵاتەکە ئاوارە بوون و ملیۆنانی دیکەش وڵاتەکەیان جێهێشتووە. بەپێی ئامارەکانی نەتەوە یەکگرتووەکان دوو لەسەر سێی منداڵانی ئۆکراینا لە ماوەی شەش هەفتەی جەنگدا ئاوارە بوون.  رۆژی ٢٤ی شوباتی ٢٠٢٢، بە فەرمانی راستەوخۆی ڤلادیمیر پووتین، سەرۆکی رووسیا، سوپای رووسیا ئۆپەراسیۆنێکی سەربازیی بۆسەر ئۆکراینا دەستپێکرد و تاوەکو ئێستاش بە گوتەی بەرپرسانی ئۆکراینی هەزاران هاووڵاتیی سڤیل بەو هۆیەوە کوژران. هەریەکە لە سوپاکانی ئۆکراینا و رووسیاش لەبارەی ژمارەی کوژراوەکانیان ئاماری جیاواز دەخەنەڕوو.