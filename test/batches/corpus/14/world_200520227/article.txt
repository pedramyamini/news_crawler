سێرگی شۆیگۆ، وەزیری بەرگری رووسیا گوتی، "تاوەکو کۆتایی ئەمساڵ ١٢ یەکە و لیوا لە رۆژاوای رووسیا جێگیر دەکرێن. تەواوی هێزەکان چەک و پێداویستی سەربازییان بۆ دابین دەکرێت".  لە ناوچەی کاوڤۆڵای لە فینلەندا؛ هێزە سەربازییەکانی ئەو وڵاتە مانۆڕی سەربازی دەکەن. بەرپرسانی سوپای فینلەندا دەڵێن، دۆخەکە هەستیارە و پێویستە خۆیان بۆ ئەگەری روودانی جەنگ ئامادە بکەن.  جێری ڤاتێنرانتا، ئەفسەر لە سوپای ئۆکراینا دەڵێت، "دەتوانین لە سەربازەکانمان دڵنیابین. زۆر بەباشی لەگەڵ سەربازی بەئەزموونی نێودەوڵەتی راهێنان دەکەن. خەڵک سەرسامن بەوەی کە ئاستی سەربازەکان چەند بەرزە".  بەرپرسانی فینلەندا و سوێد دەڵێن، ئۆپەراسیۆنی سوپای رووسیا بۆ سەر ئۆکراینا لە ٢٤ ـی شوباتی ئەمساڵدا وایکرد کۆتایی بە بێلایەنی خۆیان بهێنن و هەوڵبدەن ببنە ئەندامی ناتۆ. بۆیە رێکەوتی ١٨ ـی ئایار و ٨٤ رۆژ دوای دەستپێکی هێرشەکانی رووسیا بۆ سەر ئۆکراینا، داواکارییان بۆ ئەندامبوون لەو هاوپەیمانییە بەرزکردەوە.