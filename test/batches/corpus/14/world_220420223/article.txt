رۆژی پێنجشەممە، ٢١ ـی نیسانی ٢٠٢٢ ڤۆلۆدمیر زیلینسکی، سەرۆکی ئۆکراینا لە کۆنفڕانسێکی ڤێرچواڵدا لەگەڵ سەرکردەکانی سندووقی نەختی نێودەوڵەتی و بانکی جیهانی کە لە واشنتن دی سی بەڕێوەچوو، رایگەیاند ئەو بڕە پارەیە پێشتر بەگوێرەی مەزەندەی کیێڤ ٥ ملیار دۆلاری مانگانە بووە، بەڵام وەکو خۆی دەڵێت سوپای رووسیا هەموو شتێک لە ئۆکراینا لەنێو دەبات، کە دەکرێت ببێتە بنچینەیەکی ئابووری بۆ ژیان. بۆ ئەوەی جارێکی دیکە بونیاتیان بنێنەوە، پێویستییان بە سەتان ملیار دۆلار دەبێت.   زیلینسکی گوتیشی، سوپای رووسیا ژێرخانی وڵاتەکەی دەکاتە ئامانج وەکو وێستگەکانی شەمەندەفەر و، کۆگای خۆراک، نەوت  و پاڵاوگەکان.   هاوکات، بانکی جیهانی رایدەگەیێنێت کە مەزەندە دەکەن زیانی ماددیی ژێرخانی ئۆکراینا بەهۆی جەنگەوە گەیشتبێتە نزیکەی ٦٠ ملیار دۆلار.   دەیڤید مالپاس، سەرۆکی بانکی جیهانی لە کۆنفڕانسێکدا رایگەیاند کە ئەو زیانە خەرجیی ئابووریی زیادبووی جەنگ لەخۆناگرێت. گوتیشی کە تاوەکو جەنگ بەردەوام بێت، زیانەکە بەرزتر دەبێتەوە.