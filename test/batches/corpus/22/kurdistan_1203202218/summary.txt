کۆمیسیۆنی نێودەوڵەتی بۆ لێکۆڵینەوە لە دۆخی سووریا راپۆرتی نیوەی دووەمی ساڵی ٢٠٢١ی خۆی رادەستی ئەنجوومەنی مافەکانی مرۆڤی رێکخراوی نەتەوەیەکگرتووەکان کرد و تێیدا هاتووە، ژیان لە بەشێک لە ناوچەکانی ژێر دەسەڵاتی بەڕێوەبەرایەتیی خۆسەر ئارامی و دڵنیایی تێدا نییە و ئەو خەڵکەی لە ناوچە سنوورییەکانی نێوان ژێر دەسەڵاتی هێزەکانی سووریای دیموکرات - هەسەدە و هێزەکانی باکووری حەلەبدان زۆرجار دەکەونە دۆخێکی نالەباری ئەمنییەوە و مەترسی ئەوەش هەیە گرژییەکان لە لایەن تورکیاوە زیاتر بن.