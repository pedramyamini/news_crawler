هێزە ئەمنییەکانی تورکیا بەرەبەیانی ئەمڕۆ هەینی ٢٥ی ئاداری ٢٠٢٢ ئۆپەراسیۆنێکیان بۆ دەستگیرکردنی ٥٩ کەس دەستپێکرد، کە رۆژی ٢٠ی ئادار بەشدارییان لە ئاهەنگی نەورۆزی ئەمساڵ کردووە و دروشمی "نایاساییان گوتووەتەوە".   لە چوارچێوەی ئۆپەراسیۆنەکەدا تیمەکانی پۆلیس بە پشتبەستن بە راسپارەی لێکۆڵینەوەی ناوەندیی ئیزمیر، هەڵیانکوتایە سەر چەندین ناونیشان و ٤٥ کەسیان دەستگیرکردن.   بەگوێرەی زانیارییەکان ئۆپەراسیۆنەکە بۆ دەستگیرکردنی ١٤ داواکراوەکەی دیکە بەردەوامە.  ئاهەنگەکەکانی نەرۆزی ئەمساڵ لە زۆربەی شارەکانی باکووری کوردستان بەڕێوەچوون و لە هەندێک شوێن رووبەڕووبوونەوە لە نێوان هێزە ئەمنییەکانی تورکیا و ئاهەنگگێڕان دروستبوو، تەنیا لە ئاهەنگی نەورۆزی ئامەد ٢٩٨ کەس دەستگیرکران.