شێرکۆ جەودەت، ئەندامی لیژنەی وزە و سامانە سرووشتییەکان لە پەرلەمانی کوردستان، بە تۆڕی میدیایی رووداوی راگەیاند، هەرێمی کوردستان رۆژانە پێویستی بە شەش ملیۆن لیتر بەنزین هەیە و لەو بڕەش، سێیەکی لە نێوخۆی هەرێمی کوردستان دابیندەکرێت.  شێرکۆ جەودەت گوتیشی، دوو بەشەکەی دیکە لە عێراق، تورکیا و ئێرانەوە هاوردە دەکرێن و هەندێک وڵاتی دیکەش بەنزین بە رێگەی تورکیا و ئێرانەوە هەناردەی هەرێمی کوردستان دەکەن.  لە عێراق، ئێران، تورکیا و چەند وڵاتێکی دیکە بەنزین هاوردەی هەرێمی کوردستان دەکرێت.  نرخی بەنزین لە هەرێمی کوردستان بەمشێوەیەیە:  نۆرماڵ لە ٩٧٠ دینارەوە دەستپێدەکات  موحەسەن لە ١١٥٠ دینارەوە دەستپێدەکات  سوپەر لە ١٢٠٠ دینارەوە دەستپێدەکات