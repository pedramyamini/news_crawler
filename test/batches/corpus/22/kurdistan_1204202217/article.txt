رۆژی سێشەممە، ١٢ی نیسانی ٢٠٢٢، سامان شێخ لەتیف، گوتەبێژی بەڕێوەبەرایەتیی گشتیی تەندروستیی سلێمانی بە تۆڕی میدیایی رووداوی گوت، "دوای ئەوەی لە رووداوێکی نەخوازراودا لە ناوچەی تانجەرۆی شاری سلێمانی بەهۆی تەقینەوەوە لە یەکێک لە کارگەکانی تواندنەوەی ئاسندا ١٣ کرێکار برینداربوون، دوای مانەوەی یەکێك لە کرێکارەکان لە بەشی نەخۆشخانەی  سووتاویی ئیمێرجنسی و جوانکاریی سلێمانی بەناوی (تاوە سنگ) تەمەن ٤٤ ساڵ کە (٥٠ %)ی جەستەی سووتابوو، گیانی لەدەستدا. "  رۆژی شەممە ٠٩ - ٠٤ - ٢٠٢٢ لە ناوچەی تانجەرۆی شاری سلێمانی تەقینەوەیەک لە یەکێک لە کارگەکاندا بەناوی ماستەر ستیل روویدا و بەهۆیەوە ١٣ کرێکار برینداربوون.