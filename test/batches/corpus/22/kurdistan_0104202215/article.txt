رۆژی هەینی ٠١ - ٠٤ - ٢٠٢٢ سەرۆک بارزانی بە بۆنەی هاتنەوەی مانگی رەمەزان پیرۆزبایی لە موسڵمانانی کوردستان، عێراق و جیهان کرد و رایگەیاند، "لە خودای مەزن داواكارم نوێژ و رۆژوو و نزای هەمووان قبووڵ بكات و هاتنی ئەو مانگە پیرۆزە ببێتە مایەی خێر و بەرەکەت بۆ هەموو لایەك. "  هەر ئەمڕۆ هەینی لەبارەی یەکەم رۆژی مانگی رەمەزانەوە سعودیە بە فەرمی رایگەیاند، رۆژی شەممە یەکەم رۆژی مانگی رەمەزانە. وەقفی سوننەی عێراقیش بەمەمانشێوە رۆژی شەممەی وەکو یەکەم رۆژی مانگی رەمەزان دیاریکرد.  دەقی پەیامەکەی سەرۆک بارزانی:  بەناوی خودای بەخشندە و میهرەبان  "بەبۆنەی هاتنەوەی مانگی پیرۆزی ڕەمەزان پیرۆزبایی لە هەموو موسڵمانانی كوردستان و عێراق و جیهان دەكەم. لە خودای مەزن داواكارم نوێژ و ڕۆژوو و نزای هەمووان قبووڵ بكات و هاتنی ئەو مانگە پیرۆزە ببێتە مایەی خێر و بەرەکەت بۆ هەموو لایەك. "