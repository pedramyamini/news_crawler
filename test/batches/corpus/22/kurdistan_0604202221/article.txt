ئەمڕۆ چوارشەممە، ٦ی نیسانی ٢٠٢٢، سەمیر هەورامی، گوتەبێژی جێگری سەرۆكی ئەنجومەنی وەزیرانی هەرێمی کوردستان رایگەیاند: "بڕیارە لەو دیدارەدا جێگری سەرۆكوەزیران گوتارێك پێشكەش بكات".  بەپێی لێدوانی سەمیر هەورامی، سەرۆكی دیوانی سەرۆكایەتی ئەنجومەنی وەزیران و سەرۆكی دەستەی گەشتوگوزار و جێگری سەرۆكی فەرمانگەی پەیوەندییەكانی دەرەوە، یاوەری قوباد تاڵەبانی دەكەن.  حەوتەمین دیداری ئابووریی دێلفی، لە رۆژانی  ٦ تاوەکو ٩ی نیسانی ٢٠٢٢ لە یۆنان بەڕێوەدەچێت، بابەتە سەرەکییەکانی دیدارەكە بریتین لە: ئاسایشی نێودەوڵەتی، ئابووریی جیھانی و رێگاکانی پێشخستنی، گۆڕانی کەشوھەوا، یەکێتی ئەوروپا: داھاتووی یەکێتییەکە، گۆڕانە تەکنەلۆژییەکان و گۆڕانکارییە ئابوورییەکان و کۆمەڵگا.   دیدارەکە بە ئامادەبوونی سەرۆك و سەرۆكوەزیرانی ئەو وڵاتە و  ژمارەیەكی زۆر لە بەرپرس و كەسایەتییە جیھانییەكان بەڕێوەدەچێت.