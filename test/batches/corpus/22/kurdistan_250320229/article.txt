بەپێی ئاماری پۆلیسی رێگەوبانی ئێران، لە ٩ رۆژی رابردوودا ٣٩٠ کەس بە رووداوی هاتووچۆ لەو وڵاتە گیانیان لەدەستداوە. سیاوەش موحیبی، بەڕێوەبەری پۆلیسی رێگەوبانی ئێران دەڵێت، تیژڕۆیی و هەوڵدان بۆ پێشکەوتنی ئۆتۆمبێلی دیکە لە شوێنی رێگەپێنەدراو هۆکاری سەرەکیی رووداوەکانی هاتووچۆ بوون لەو ماوەیەدا.  ئاماری قوربانییانی رووداوی هاتووچۆ لە پارێزگاکانی رۆژهەڵاتی کوردستان رانەگەیێندراوە.   لە رۆژانی پشووی نەورۆزدا یەک ملیۆن و ٥٧٨ هەزار ئۆتۆمبێل لە ناوچەکانی ئێرانەوە چوونەتە پارێزگاکانی رۆژهەڵاتی کوردستان. بەراورد بە ماوەی هاوشێوەی ساڵی رابردوو، چوونی گەشتیاران بۆ پارێزگاکانی ئیلام و لوڕستان ٣٣ %، بۆ ورمێ ١٦ %، بۆ سنە ١٠ % و بۆ کرماشانیش ٩ % زیادیکردووە.