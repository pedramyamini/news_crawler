رۆژی سێشەممە ١٢ ـی نیسانی ٢٠٢٢، بەڕێوەبەرایەتی گشتیی تەندروستیی سلێمانی رایگەیاند، لە ١ بۆ ٣١ ـی ئاداری ٢٠٢٢، لە سلێمانی سێ هەزار و ٢٧٤ بوتڵ خوێن لە بانکی خوێن لە نەخۆشخانە حکومی و ئەهلییەکان بەخشراوە، حەوت هەزار و ٨٢٢ کەسیش سەردانی بانکی خوێنیان کردووە.   تەندروستی سلێمانی ئاماژە بەوەش دەکات، لەو ماوەیەدا لە بانكی خوێن دوو هەزار و ٢٥٧ پشکنینی هیماتۆلۆجی، سێ هەزار و ٨٤٨ پشكنینی تاقیگەیی، سێ هەزار و ٥٢١ پشكنینی ڤایرۆسات و دوو هەزار و ٤٤٩ جیاكردنەوەی پێكهاتەكانی خوێن ئەنجامدراون.