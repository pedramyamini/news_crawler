رێڤینگ هرووری، سەرۆکی لیژنەی پێشمەرگە لە پەرلەمانی کوردستان بە رووداوی گوت، کەمێک پێش ئێستا تۆپخانەکانی تورکیا بەسەختی گوندی هروورێیان تۆپباران کرد، ئەوەش ترس و دڵەڕاوکێی لەناو خەڵکی گوندەکە دروستکردووە.  بەگوتەی رێڤینگ هرووری، زیان بەر چەند ئۆتۆمبێل و خانووەیەک کەوتووە، بەڵام زیانی گیانی نەبووە.  لە مانگی نیسانی ٢٠٢١ تورکیا ئۆپەراسیۆنێکی بۆ چەند ناوچەیەکی سنووری لە سنووری قەزاکانی ئامێدی و باتیفا دەستپێکرد، بەهۆی ئەو ئۆپەراسیۆنەوە تاوەکو ئێستا شەش گوند چۆڵکراون.  لەسەرەتای دەستپێکردنی ئەو ئۆپەراسیۆنەوە تاوەکو ئێستا سێ هاونیشتمانیی سڤیل کوژراون و سێ کەسی دیکەش بریندار بوون.  گوندی هروورێ دەکەوێتە سنووری ناحیەی کانی ماسێ لە سنووری قەزای ئامێدی سەر بە پارێزگای دهۆک و ٥٠ ماڵی تێدایە.