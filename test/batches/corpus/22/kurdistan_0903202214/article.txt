ئاڤێستا محەممەد، بەڕێوەبەری ناحیەی قەرەهەنجیر بە تۆڕی میدیایی رووداوی راگەیاند، نیوەڕۆی ئەمڕۆ چوارشەممە ٩.٣.٢٠٢٢ مێردمنداڵێکی تەمەن ١٦ ساڵان لەلایەن برایەکی خۆیەوە کوژرا و بکوژەکەش هەڵاتووە، بەڵام فەرمانی دەستگیرکردنی بۆ دەرچووە.     لەبارەی هۆکاری کوشتنەکەشەوە گوتی، "پۆلیس سەرقاڵی لێکۆڵینەوەن، بەڵام بەپێی زانیارییە سەرەتاییەکان بەهۆی گرفتی خێزانی و لێکتێنەگەیشتنەوە بووە".  بەپێی زانیارییەکان، منداڵەکە دەستبەرداری خوێندن بووە و براکەی داوای لێکردووە ببێتە شوان و ئەویش رەتیکردووەتەوە، بەهۆیەوە تەقەی لێکردووە و کوشتوویەتی.