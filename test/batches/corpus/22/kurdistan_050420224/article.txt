رووداوەکە شەوی دووشەممە ٤ی نیسانی ٢٠٢٢ لە نهۆمی دووەمی باڵەخانەیەکی سی نهۆمی شەقامی سەبیل لە گەڕەکی سارایئاتیک روویدا.   (فورات ئا)، کە ماوەیەک بەر لە ئێستا بەهۆی بڵاوبوونەوەی پەتای کۆرۆنا بەشێوەیەکی کاتی ئازاد کراوە، دەچێتە ماڵی خەسووی و دەبێتە دەمەقاڵێیان و دواتر بە دەمانچە تەقە لە زەریف دۆغانی خەسووی و گولای دۆغان دەکات، کە خوشکی هاوژینەکەیەتی و دەیانکوژێت و دواتر هەڵدێت.   لەکاتی تەقەکردنەکەدا گوللەیەک بەر منداڵێکی تەمەن ١٠ ساڵان دەکەوێت بە ناوی عەلی تەیب دۆغان، کە لە ماڵەوە بووە و بە قورسی بریندار دەبێت.   دوای بیستنی دەنگی تەقە دراوسێکان لایەنە پەیوەندیدارەکان ئاگادار دەکەنەوە و ژمارەیەکی زۆر تیمی تەندروستی و پۆلیس دەگەنە شوێنی رووداوەکە.   تیمەکانی تەندروستی تەرمی زەریف دۆغانی خەسووی و گولای دۆغان رەوانەی پزیشکی دادی نەخۆشخانەی زانکۆی فورات دەکەن و عەلی تەیب دۆغان دەگوازنەوە بۆ نەخۆشخانە.   دوای رووداوەکە تیمەکانی پۆلیس بۆ دەستگیرکردنی (فورات ئا) دەستیان بە لێکۆڵینەوە کرد.