ئەمڕۆ پێنجشەممە ١٧ - ٠٣ - ٢٠٢٢ سەرکەوت ئەحمەد، گوتەبێژی پۆلیسی سلێمانی بە تۆڕی میدیایی رووداوی راگەیاند، چوار گەشتیار لە پرۆژە گەشتیارییەکانی سەیرانگەی دووکان بوون، کە گومانیان لێکراوە بەکارهێنەری هۆشبەرەکان بن، دوای وەرگرتنی فەرمانی دادوەر، پۆلیس دەستگیری کردن، کە بڕێک هۆشبەریشیان پێبووە.  سەرکەوت ئەحمەد گوتی: تۆمەتباران (ح. ا. خ) لە دایكبووی ٢٠٠٠، (ی. ش. ع) لە دایكبووی ١٩٨٨، (ا. ح. م) لە دایكبووی ١٩٩٠ و (ا. ع. غ) لە دایكبووی ١٩٩٩، سەرجەمیان بە ناسنامە عەرەبن و دانیشتووی شاری بەغدان و بۆ گەشت هاتوونەتە قەزای دووكان.  تۆمەتبارەکان بە بڕیاری دادوەر راگیراون، سەرکەوت ئەحمەد دەڵێت "دوای ناردنیان بۆ پشكنین دەركەوت، كە بەكارهێنەری هۆشبەرن".