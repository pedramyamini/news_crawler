ئەمڕۆ هەینی ١١ - ٠٣ - ٢٠٢٢ بەڕێوەبەرایەتیی پۆلیسی دهۆک لە پەیجی تایبەتی خۆی لە فەیسبووک وێنەی گەنجێکی بڵاوکردووەتەوە و نوسیویەتی، "ئەم گەنجە بە تۆمەتی بڵاوکردنەوەی وێنەی کچێک دەستبەسەر کراوە کە بە هاندانی کچێکی دیکە ئەو کارەی کردووە. ئێستا تاوانبار لەژێر لێکۆڵینەوەدایە. "  لەوبارەیەوە هێمن سلێمان، گوتەبێژی پۆلیسی پارێزگای دهۆک بە تۆڕی میدیایی رووداوی راگەیاند، "تۆمەتبارەکە بەپێی ماددەی دوو لە یاسای خراپبەکارھێنانی ئامێری پەیوەندی سزا دەدرێت. "  پێش دوو رۆژ، رووداو بەدواداچوونی بۆ کێشەی تۆڕە کۆمەڵایەتییەکان لە دھۆک کرد، بەپێی ئاماری بەڕێوبەرایەتیی پۆلیسی پارێزگای دھۆک، ساڵی رابردوو کێشەی تۆڕە کۆمەلایەتییەکان ٢٠ % زیادی کردووە.