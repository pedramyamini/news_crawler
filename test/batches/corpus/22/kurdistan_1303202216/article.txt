کاردانەوەکان لەبارەی هێرشە مووشەکییەکەی شەوی رابردووی هەولێر بەردەوامە و پەرلەمانی کوردستان لە راگەیێنراوێکدا دەڵێت "به‌ناوى په‌رله‌مانی كوردستانه‌وه زۆر به تووندى ئیدانه‌ى ئه‌و هێرشه مووشه‌كییه ترسنۆكانه ده‌كه‌ین كه شه‌وى رابردوو به‌بێ هیچ پاساوێك كرایه سه‌ر شارى هه‌ولێری پایته‌ختى هه‌رێمی كوردستان. "  پەرلەمانی کوردستان داوایەک ئاراستەی حکومەتی عێراق و کۆمەڵگەی نێودەوڵەتی دەکات "كارى جیدى له‌سه‌ر ئه‌و ده‌ستدرێژی و هێرشانه بكه‌ن و هه‌وڵه‌كانی خۆیان چڕ بكه‌نه‌وه بۆئه‌وه‌ی چیدی رێگه نه‌درێت ده‌ستدرێژی بكرێته سه‌ر سه‌ره‌وه‌ریى وڵات و ئاسایش و ئارامیی هاووڵاتییان. "  دەقی پەیامەکەی پەرلەمانی کوردستان  پەرلەمانی كوردستان زۆر بە توندی ئیدانه‌ى هێرشە مووشه‌كییه‌كه‌ی سه‌ر هەولێر دەکات  به‌ناوى په‌رله‌مانی كوردستانه‌وه زۆر به توندى ئیدانه‌ى ئه‌و هێرشه مووشه‌كییه ترسنۆكانه ده‌كه‌ین، كه شه‌وى رابردوو به‌بێ هیچ پاساوێك كرایه سه‌ر شارى هه‌ولێری پایته‌ختى هه‌رێمی كوردستان، سوپاس بۆ خواى گه‌وره كه هیچ زیانێكى گیانیى لێنه‌كه‌وته‌وه.   ئێمه له كاتێكدا نیگه‌رانی و هاوسۆزیى خۆمان بۆ هاووڵاتییانى خۆشه‌ویستى شارى هه‌ولێر ده‌رده‌بڕین، له هه‌مان كاتدا داوا له حكوومه‌تی عێراق و كۆمه‌ڵگه‌ی نێوده‌وڵه‌تی ده‌كه‌ین كارى جدى له‌سه‌ر ئه‌و ده‌ستدرێژی و هێرشانه بكه‌ن و هه‌وڵه‌كانی خۆیان چڕ بكه‌نه‌وه بۆئه‌وه‌ی چیتر رێگه نه‌درێت ده‌ستدرێژی بكرێته سه‌ر سه‌ره‌وه‌ریى وڵات و ئاسایش و ئارامیی هاووڵاتییان.  ئیرادەی گەلی كوردستان بۆ پێشکەوتن و پێکەوەژیان و سەقامگیریی هەرێمی کوردستان زۆر لەوە بەهێزترە بەو کردەوە تیرۆریستییە ترسنۆکانە لەق ببێت.