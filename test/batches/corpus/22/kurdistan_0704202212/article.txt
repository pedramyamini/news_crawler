بەپێی راگەیێندراوی وەزارەتی شارەوانی و گەشتوگوزار، مەسرور بارزانی، سەرۆكی حكومەتی هەرێمی كوردستان رەزامەندیی داوە لەسەر خەرجكردنی بڕی پێنج ملیار و ٨٧٤ ملیۆن و ٣٧٢ هەزار دینار بۆ پرۆژەی خاوێنکردنەوە و داپۆشینی خۆڵ و خاشاکی پارێزگای دھۆک، گوژمەكەش لەسەر بودجەی ئاسایی سەرۆکایەتیی شارەوانیی دھۆک خەرج دەکرێت.  وەزارەتی شارەوانی و گەشتوگوزار دەڵێت، لە چوارچێوەی گرنگیدانی کابینەی نۆیەمی حکومەتی ھەرێمی کوردستان بە پارێزگاکانی ھەرێمی کوردستان و ئیدارە سەربەخۆکان، سەرۆکی حکومەتی ھەرێمی کوردستان رەزامەندیی لەسەر خەرجکردنی ئەو پارەیە داوە.  دابینکردنی ئەو پارەیەش بە مەبەستی جێبەجێکردنی پرۆژەی خاوێنکردنەوە و داپۆشینی خۆڵ و خاشاک لە پارێزگای دھۆکە بۆ ماوەی یەک ساڵ كە لە ٠١ - ٠٩ - ٢٠٢١ تاوەکو ٣١ - ٠٨ - ٢٠٢٢ دەبێت.