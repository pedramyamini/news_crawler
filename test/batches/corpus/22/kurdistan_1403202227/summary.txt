گرانبوونی نرخی سووتەمەنی، پێداویستی، خۆراک و بەدیاریکراوی ئارد، کێشەی گەورەی بۆ نانەواخانە و سەموونخانەکانی هەرێمی کوردستان دروستکردووە، چونکە ئەگەر بە نرخی پێشوو نان و سەموون بفرۆشن، زەرەر دەکەن و حکومەتیش رێگەیان پێنادات نرخ گران بکەن. بەڕێوەبەری چاودێریی بازرگانیی هەولێر دەڵێ: "لە گرفتەکانیان تێدەگەین، بەڵام ناکرێ دوو ملیۆن هاونیشتمانی بە قوربانی ژمارەیەک خاوەن نانەواخانە بکەین".