ئه‌و سه‌رماوسۆڵه‌یه‌ی شاره‌كه‌ی گرتبووه‌وه، به‌فربارینی بەدوادا هات. به‌فره‌كه كه ماوه ماوه ده‌گۆڕێت بۆ ره‌هێڵه، بووه‌ته هۆی دروستبوونی جه‌نجاڵی هاتووچۆی ئۆتۆمبێله‌كان له رێگای نێوان ئاگری و پارێزگاکانی دیكەی باکووری کوردستان و هەرێمی دەریای رەش لە تورکیا.  تیمه په‌یوه‌ندیداره‌كان به‌رده‌وامن له هه‌وڵه‌كانیان بۆ تواندنه‌وه‌ی شه‌خته و زوقمی به‌ستوو.  رۆژی ١١ی نیسانی ٢٠٢٢، بەڕێوەبەرایەتیی گشتیی تورکیا هۆشداریدابوو لە دەستپێکردنی شەپۆلێکی بەهێزی بەفربارین کە تەواوی پارێزگاکانی هەرێمی دەریای رەش دەگرێتەوە و کاریگەریشی بەسەر دیوی رۆژهەڵاتی باکووری کوردستانیشەوە دەبێت.   بەهۆی ئەم شەپۆلە نوێیەی بەفربارین لە پارێزگای ئاگری، پلەکانی گەرماش بەشێوەیەکی بەرچاو دابەزین.   بەپێی پێشبینییەکانی بەڕێوەبەرایەتیی کەشناسیی، شەپۆلەکە تاوەکو ئێوارەی رۆژی پێنجشەممە ١٤ی نیسان بەردەوام دەبێت.