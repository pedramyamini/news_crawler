بەڕێوەبەرایەتیی ئاسایشی پارێزگای وان لە راگەیێندراوێکدا بڵاویکردەوە: "لە کارەکانیان بۆ بەرەنگاربوونەوەی قاچاخچیكردن بە کۆچبەران و بازرگانیکردن بە مرۆڤ بەردەوامن".  وەک لە راگەیێندراوەکەدا هاتووە، بەڕێوەبەرایەتیی هۆبەی دەروازە سنوورییەکان و بەرەنگاربوونەوەی قاچاخچیكردن بە کۆچبەران لەگەڵ هێزی پۆلیس، لەسەر بنچینەی زانیارییەکی هەواڵگری، ئۆپەراسیۆنێکیان ئەنجامدا و هەڵیانکوتایە سەر ماڵێک لە ناوچەی هافیزیە.  بە گوێرەی راگەیێندراوەکە، لەو ئۆپەراسیۆنەدا ٥٠ کۆچبەری ئەفغانستانی دەستگیرکراون و دەرکەوتووە بەڕێگەی نایاسایی چوونەتە نێو خاکی تورکیاوە.  کۆچبەرە دەستگیرکراوەکان گوێزرانەوە بەڕێوەبەرایەتیی هۆبەی دەروازە سنوورییەکان و بەرەنگاربوونەوەی قاچاخچیكردن بە کۆچبەران.