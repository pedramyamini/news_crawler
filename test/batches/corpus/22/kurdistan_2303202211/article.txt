عامر نەریمان، گوتەبێژی هاتووچۆی کەرکووک بە تۆڕی میدیایی رووداوی راگەیاند، "رووداوەکە لە جۆری وەرگەڕان بووە و بەهۆی تیژڕەوییەوە روویداوە، لە ئەنجامدا ئۆتۆمبێلێک لە جۆری نیسان سەنیی کەوتووەتە پرۆژەی ئاودێریی داقوقەوە. "  بەگوتەی گوتەبێژەکەی پۆلیسی هاتووچۆی کەرکووک، ئەو دوو کەسەی گیانیان لەدەستداوە ژن و پیاوێکن.  گوتەبێژی هاتووچۆی کەرکووک گوتیشی، "دوای هەوڵی تیمەکانیان و تیمی فریاگوزاری توانرا ئۆتۆمبێلەکە و تەرمەکانیان لەنێو پرۆژەکە دەربهێندرێن. "  هاوکات هەر ئەمڕۆ لە رووداوێکی دیکەی هاتووچۆدا کە لەسەر رێگەی کەرکووک - بەغدا لە نزیک داقووق روویدا، پێنج کەسی دیکە برینداربوون.