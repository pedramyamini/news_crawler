لە ماوەی ٤ ساڵی رابردوودا لە عەفریندا گۆڕانکاریی گەورە روویانداوە، ئەو گرووپە چەکدارانە لەو کاتەوە دەستیانداوەتە تاڵانکردنی شارەکە، کوشتن و رفاندنی خەڵک، گۆڕینی دیمۆگرافیا و چەندین تاوانی دیکە.  سەرەڕای پرۆتستۆکردنی تاوانی داگیرکردنی عەفرین لەلایەن نەتەوە یەکگرتووەکان و حیزبە کوردییەکان، بەڵام عەفرین هێشتا بە دەست زوڵم و زۆریی داگیرکاری دەناڵێنێت.  لە ماوەی چوار ساڵی رابردوودا بەهۆی بۆردوومان و تۆپبارانی سوپای تورکیا و کار و کردەوەکانی گرووپە چەکدارەکان، نزیکەی ٧٠٠ کەسی سڤیل کوژراون. حەوت هەزار و ٤٠٠ کەس رفێندراون، تاوەکو ئێستا چارەنووسی نیوەی ئەو رفێندراوانە دیار نییە. ٦٨ قوتابخانە وێران بوون، ٢٨ ناوچەی شوێنەواری لە نێوبراون. ١٥ مەزارگەی ئایینی و ژمارەیەک گۆڕستان تێکدراون، هەروەها ١,٣٠٠,٠٠٠ داری بەردار و بێ بەر بڕدراون.  لە ٢٠ی کانوونی دووەمی ٢٠١٨ سوپای تورکیا و گرووپە چەکدارەکانی سووریا کە تورکیا پاڵپشتییان دەکات، ئۆپەراسیۆنێکیان بەناوی چڵە زەیتوون بۆ سەر شاری عەفرین دەستپێکرد، دوای زیاتر لە دوو مانگ بەرگریی شەڕڤانانی هەسەدە، دەستیان بەسەر شارەکەدا گرت.  بەهۆی ئەو ئۆپەراسیۆنەوە بە سەتان هەزار هاونیشتمانیی کورد ئاوارە بوون. دواتر عەرەب و تورکمانی هاوردە لە شوێنیان نیشتەجێ کر