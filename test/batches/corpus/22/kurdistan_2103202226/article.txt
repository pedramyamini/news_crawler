فەرهاد حوسێن تەمەنی ٢٧ ساڵە و خاڵی سندی نەجمە، سندی تەمەنی ٢٦ ساڵە. ئەو دووانە هاوڕێ بوون، مانگێک پێش ئێستا کێشەیەک لە نێوانیان دروستدەبێت، هەرچەندە کەسوکاریان ئاشتیان دەکەنەوە، بەڵام هێشتا کێشەکە مابوو.  فەرهاد حوسێن کاژێر ١٠: ٠٠ی شەوی ٢٠ - ٠٣ - ٢٠٢٢ لەگەڵ برا و کوڕە مامەکانی بە سێ ئۆتۆمبێل چوون بۆ ئەوەی لە خوشکەزاکەی بدەن. لە بەردەرگە هەندێک قسەیان کردووە و سندی نەجم گوتوویەتی، "سوڵح کراوە و ئاشتبوونەتەوە، ئیدی ئەمەیان زیادەیە کە هاتوونەتە سەرمان".   شەو کاژێر ١ دیسان خاڵەکان بە چەکەوە چوونەتە سەر خوشکەزاکە و لە یەکیان داوە و دواتریش بووەتە شەڕە تەقە.  نەشئەت سەلمان، گوتەبێژی پۆلیسی زاخۆ دەڵێت، "سێ لە بریندارەکان برینەکەیان سەختە و نێردراون بۆ دهۆک. پەڕوای لێکۆڵینەوەمان کردووەتەوە و دادوەری لێکۆڵینەوەش ئاگادار کراوەتەوە".