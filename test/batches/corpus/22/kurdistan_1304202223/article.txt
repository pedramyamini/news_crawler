دیار شەوکەت، بەڕێوەبەری پۆلیسی خانەقین بە رووداوی راگەیاند، "لەلایەن تیمەکانمانەوە ئاگادارکراینەوە کە تەرمی ژنێکی تەمەنی ٧٥ ساڵ لە ماڵەکەی دۆزراوەتەوە و دەستبەجێ تیمەکانمان دەستیان بە لێکۆڵینەوە کرد".  بەڕێوەبەری پۆلیسی خانەقین ئاماژەی بەوە کرد، پۆلیس توانیەویەتی بکوژەکە دەستگیربکات.  بە گوتەی دیار شەوکەت، بکوژەکە کچەزایەکی خۆیەتی و دانی بە تاوانەکەیدا ناوە کە بۆ پارە کوشتوویەتی و ٢٠ ملیۆن دیناری بردووە.