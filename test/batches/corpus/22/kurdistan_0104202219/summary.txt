چوارچێوەی هاوئاهەنگی بە رابەرایەتی نووری مالیکی، دیدی خۆی بۆ چارەکردنی بنبەستی سیاسی خستەڕوو و راگەیاند، هێشتا ئامادەن بۆ گفتوگۆی جیددی و بونیادنەر لەگەڵ هەموو فراکسیۆن و سەربەخۆکان بۆ دەربازبوون لە دۆخی بنبەستی سیاسی، لە رێگەی پابەندبوون بە وادە دەستوورییەکان و تۆمارکردنی گەورەترین فراکسیۆن لە نێوان چوارچێوەی هاوئاهەنگی و فراکسیۆنی سەدری، دواتر رێککەوتن دەکەون لەبارەی بەربژێر بۆ پۆستی سەرۆکوەزیران و لەبارەی کارنامەی حکومەتەوە رێکدەکەون کە دەبێ لە ماوەیەکی دیاریکراودا جێبەجێ بکرێت، هەر لایەنێکی براوەش دەتوانێ لە جێبەجێکردنی ئەم کارنامەدا بەشدار بێت.