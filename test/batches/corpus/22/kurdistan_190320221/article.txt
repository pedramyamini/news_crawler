رووداوەکە رۆژی هەینی ١٨ ـی ئاداری ٢٠٢٢ لەسەر رێگەی گوندی هایرانگۆل سەر بە شارۆچکەی زێدکان روویدا.  بەهۆی بارینی بەفرێکی زۆر لەو ناوچەیەدا کە ناوچەیەکی شاخاویی سەختە، داڕمانی بەفر ڕوویدا. نزیکەی هەشت مەتر بەفر لەسەر رێگەکە کەڵەکە بووە و رێگەکە بە تەواوەتی داخرا.  تیمەکان بۆ راماڵینی بەفر و کردنەوەی رێگەکە گەیشتنە شوێنی رووداوەکە، بەڵام بەهۆی زۆری بەفرەکەوە نەیانتوانی رایبماڵن و ناچاربوون لە ژێر بەفرەکەوە تونێلێک دروستبکەن.   ئەمساڵ دووەمینجارە تیمەکان بۆ کردنەوەی رێگەی ئەو گوندە تونێل دروست دەکەن.