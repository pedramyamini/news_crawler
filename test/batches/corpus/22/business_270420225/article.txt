محەمەد کۆسە، سەرۆکی ژووری کشتوکاڵیی شارۆچکەی ئیسڵاحیە دەڵێت، "دەریاچەی بایراکتەپە نزیکەی سێ ساڵە بۆ ئاودان بەکاردەهێندرێت و ٦ هەزار دۆنم زەوی ئاودەدات. ئێستا پڕبوون لە دەریاچەکە گەیشتووەتە ١٠٠ %. پڕبوون لەوێش نزیکە لە ١٠٠ % ".  دوو دەریاچەکە توانای گلدانەوەی ٦.٥ ملیۆن مەتر سێجا ئاویان هەیە؛ ئەمە رۆڵی گەورەی لە بووژاندنەوەی کەرتی کشتوکاڵیی ناوچەکەدا هەیە.  سەرۆکی ژووری کشتوکاڵیی شارۆچکەی ئیسڵاحیە دەڵێت، "بێگومان بوونی ئەو دەریاچانە بەتایبەتی بۆ جووتیارانمان تاوەکو بڵێی مایەی دڵخۆشییە، بەتایبەتی لەم کاتەدا کە خەرجیی وزە گرانە، ئەو دوو دەریاچەیەمان نزیکەی ١١ هەزار زەوی ئاودەدەن".   بەپێی ئاماری وەزارەتی کشتوکاڵ و دارستانی تورکیا ساڵی رابردوو، پارێزگای دیلۆک ٢٦٦ هەزار تۆن گەنم و ٤٤ هەزار تۆن جۆ بەرهەمی هەبووە.   بەڵام ئەمساڵ چاوەڕوان دەکرێ بەرهەمەکە زیاتر بێت، ئەوەش بەهۆی بارینی بەفر و بارانی زۆر لە ماوەی وەرزی بارانباریندا.