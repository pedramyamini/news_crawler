شەوی رابردوو لە سنووری گەڕەكی بەكرەجۆ لە شاری سلێمانی دەنگی تەقە بیستراوە. رۆژی پێنجەشەممە ٢٤ - ٣ - ٢٠٢٢، سەرکەوت ئەحمەد گوتەبێژی پۆلیسی سلێمانی بە تۆڕی میدیایی رووداوی گوت: "تەقەکەرەکان سێ کەس بوون و لەنێو ئۆتۆمبێلەکەیانەوە تەقەیانکردووە و گێرەشێوێن بوون، بەڵام تەقەکردنەکە هیچ زیانی نەبووە".  سەرکەوت ئەحمەد دەڵێت، دوای تەقەکردنەکە مەفرەزەكانی نووسینگەی بەكرەجۆی نەهێشتنی تاوان دەستیان بە لێكۆڵینەوە كردووە و دوای گەڕان و بەدواداچوون، ئەمڕۆ توانرا تۆمەتباران بدۆزرێنەوە و دەستگیربكرێن.  لەکاتی دەستگیرکردنی تۆمەتباراندا، دەستگیراوە بەسەر سێ چەك لە جۆری دەمانچە و ئۆتۆمبێلێك كە بە تۆمەتباران بووە.  پۆلیسی سلێمانی رایگەیاندووە، تۆمەتباران ناویان (د، ن، م)، (ب، ع، م) و (أ، ف، ت)ـەو بە بڕیاری دادوەر راگیراون و لێکۆڵینەوەیان لەگەڵ دەکرێت.