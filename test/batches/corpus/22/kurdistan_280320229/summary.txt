لیژنەی پەرلەمانی عێراق تایبەت بە لێکۆڵینەوە لە هێرشە مووشەکییەکەی ئێران بۆ سەر هەولێر، ئەمڕۆ، لە بەغدا کۆبووەوە و میوانداری چەند بەرپرسێکی وەزارەتی دەرەوە و دەزگای هەواڵگریی عێراقی کرد. لە کۆبوونەوەکەدا حاکم زاملی، جێگری یەکەمی سەرۆکی پەرلەمانی عێراق رایگەیاند: راپۆرتی کۆتایی لێکۆڵینەوە لە هێرشەکەی سەر هەولێر لە پەرلەمان دەخرێتە دەنگدان و دواتر دەنێردرێت بۆ حکومەت.