رۆژی سێشەممە ٨ - ٣ - ٢٠٢٢، هاوڕێ ئیحسان، سەرۆکی رێکخراوی مانگی سووری عێراقی لە هەرێمی کوردستان، بە تۆڕی میدیایی رووداوی راگەیاند، لە تەواویی عێراقدا ئەو وەکو باشترین بەڕێوەبەر دیاریکراوە و خەڵات کراوە.  هاوڕێ ئیحسان دەڵێت، ئەوە یەکەمین جارە مانگی سووری عێراقی بەڕێوەبەرێک خەڵات بکات و گوتیشی، "لەلایەن د. یاسین ئەلعومەری، سەرۆکی گشتیی کۆمەڵەی مانگی سووری عێراقییەوە خەڵاتەکەم پێدرا".  مانگی سووری عێراقی لە هەر چوار پارێزگاکەی هەرێمی کوردستان و ئیدارەی گەرمیان لق و نووسینگەی هەیە، بە گوتەی هاوڕێ ئیحسان، لەماوەیەکی نزیکدا نووسینگە لە ئیدارە سەربەخۆکانی سۆران و زاخۆش دەکەنەوە.