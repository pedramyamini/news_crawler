بەپێی ئەو راپۆرتە لە ساڵی رابردووی هەتاوییدا (٢١ - ٠٣ - ٢٠٢١ تاوەکو ٢١ - ٠٣ - ٢٠٢٢) لە ئێران و رۆژهەڵاتی کوردستاندا ٨ هەزار و ٦٣٠ بوومەلەرزە روویانداوە، بەڵام تەنیا دوو لەو بوومەلەرزانە لە باشووری ئێران زیاتر لە ٦ پلەی ریختەر بوون و زەرەر و زیانیان لێکەوتەوە.  لە رۆژهەڵاتی کوردستان لە پارێزگای کرماشان ٢٩٣ بوومەلەرزە، پارێزگای ورمێ ٢٢٤، پارێزگای سنە ١٩٤، پارێزگای لۆڕستان ٩٦ و لە پارێزگای ئیلام ٧٦ بوومەلەرزە تۆمارکراون.  دوایین بوومەلەرزە شەوی رابردوو کاژێر ٢٣ بەگوڕی ٣.١ پلەی ریختەر لە شاری سەرپێڵ زەهاو لە پارێزگای کرماشاندا روویدا. شاری سەرپێڵ یەکێک لەو شوێنانە بووە کە ساڵی رابردوو بوومەلەرزەی زۆر تێیدا روویداوە.  هەر لە سەرپێڵ زەهاو ساڵی ٢٠١٧ یەکێک لە بوومەلەرزە گەورەکانی دەیەکانی رابردووی ئێران و رۆژهەڵاتی کوردستان لێی روودا. گوڕی بوومەلەرزەکە ٧.٣ پلەی ریختەر بوو و بەپێی ئامارە فەرمییەکان ٦٢٠ کەس گیانیان لەدەستدا و ٩ هەزارو ٣٨٨ کەسیش بریندار بوون. هەروەها نزیکەی ٧٠ هەزار بێ ماڵ و حاڵ بوون.