ئەمڕۆ پێنجشەممە ١٧ ـی ئاداری ٢٠٢٢، بەڕێوەبەرایەتیی گشتیی تەندروستیی هەولێر بڵاویکردەوە، لیژنەیەکی پێکهێناوە بۆ بەداواداچوون و چاودێریکردنی ناوەندەکانی تەندروستی لە رۆژانی پشووی جەژنی نەورۆز کە خزمەتگوزارییە پزیشکییە تەندروستیەکان پێشکێش دەکەن، بەمشێوەیەی خوارەوە:  ١ - نەخۆشخانەکانی فریاکەوتن بەردەوام دەبن لە ئەرکیان لەڕێگەی ئێشکگری ٢٤ کاژێری و بەردەوام بەڕووی هاووڵاتیان بۆ پێشکێشکردنی خزمەتگوزاری پزیشکی تەندروستی کراوە دەبن.  ٢ - سەنتەری هاوئاهەنگیی فریاکەوتن ١٢٢، بەردەوام ٢٤ کاژێر لەسەر هێڵ دەبێت لەڕێگەی هێڵی ژمارەی " ١٢٢ " بۆ گەیاندنی تیمی پزیشکی بەهاناوەچوون بۆ هەر حاڵەتێک کە پێویستی بە تیمی پزیشکی هەبێت.  ٣ - بەشی کردە پزیشکییەکان ١٠ تیمی پزیشکی و ئەمبووڵانسیان ئامادەکردووە لە شوێنە گەشتیارییەکانی سنووری شاری هەولێر بۆ هەر حالەتێکی رووداو بۆ ئەوەی هاووڵاتیان لە نزیکەوە سوود لە پێشکێشکردنی خزمەتگوزاریی پزیشکی تەندروستی وەربگرن.  ٤ - سەنتەری بانکی خوێن بەشێوەی ئیشکگری لەخزمەت هاووڵاتیان دەبیت بەشێوەی ٢٤ کاژێر.  (تیمەکانی فریاگوزاری بەم شێوە دابەشکراون).  ٤ - بنکەی فریاگوزاریی شێراوە  ٥ - سنووری شارۆچکەی مەخموور  ٦ - پارکی شەهید سامی عەبدولڕەحمان  ٧ - هاوینە هەواری شێخ توڕاب  ٩ - بنکەی فریاگوزاریی خانزاد  ١١ - بنکەی فریاگوزاریی گۆمەسپان  ١٢ - بنکەی فریاگوزاریی خەبات  ١٤ - هاوینەهەواری گەلی عەلی بەگ  ١٥ - دەڤەری بارزان، ٢ تیم / مەیدانۆک - رێزان.  بژار موسا، گوتەبێژی بەڕێوەبەرایەتیی گشتیی تەندروستی هەولێر ئەمڕۆ پێنجشەممە بە تۆڕی میدیایی رووداوی گوت: " ١٧ تیممان لە ١٥ بنکە دەبن کە کارمەندی تەندروستیی راهێنراویان تێدایە بۆ رووبەڕووبونەوەی هەر حاڵەتێکی تێکچوونی تەندروستی یان بەهۆی رووداوەکانەوە و ئەو کارمەندانە لەخزمەتی خەڵکی خۆجێیی و هەروەها ئەو گەشتیارانەش دەبن کە لە رۆژانی جەژنی نەورۆزدا دێنە هەرێمی کوردستان".