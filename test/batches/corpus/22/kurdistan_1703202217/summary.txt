بەڕێوەبەرایەتیی گشتی تەندروستیی هەولێر لەڕێگەی ١٧ تیمی تەندروستییەوە کە لە ١٥ بنکەدا دەبن و هەروەها لەڕێگەی ژمارەیەک رێوشوێنی دیکەوە ئامادەکاری بۆ رۆژانی جەژنی نەورۆز و پێشوازیکردن لە گەشتیاران گرتووەتەبەر. هەروەها نەخۆشخانەکانی فریاکەوتن لەڕێگەی ئێشکگری ٢٤ کاژێری کراوە دەبن. گوتەبێژی بەڕێوەبەرایەتیی تەندروستی هەولێر دەڵێت: "پلانێکی تۆکمەمان داناوە و تیمەکانمان کارمەندی تەندروستیی راهێنراویان بۆ فریاکەوتنی هەر حاڵەتێکی لەناکاو تێدایە".