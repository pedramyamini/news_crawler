رۆژی شەممە ٩ - ٤ - ٢٠٢٢، کاروان شێرزاد، بەڕێوەبەری کارگێڕیی نەخۆشخانەی خەلیفان بە تۆڕی میدیایی رووداوی راگەیاند، رۆژی هەینی ٨ - ٤ - ٢٠٢٢، هاونیشتمانییەکە بۆ کۆکردنەوەی گژوگیا بەهارییەکان چووەتە چیای بەنی هەریر و لە چیاکە کەوتووەتە خوارەوە و گیانی لەدەستداوە.   ساڵانە لە وەرزی بەهاردا گوندنشینان دەچنە چیا و شوێنە سەختەکان بۆ کۆکردنەوەی گیا بەهارییەکان. ئەو هاونیشتمانییەی دوێنێ گیانی لەدەستداوە، ناوی محەممەد ئەحمەد حاجی حەسەنە و دانیشتووی گوندێکی سنوورەکە بووە.  چیای بەنی هەریر سەر بە ناحیەی خەلیفانە لە ئیدارەی سەربەخۆی سۆران.