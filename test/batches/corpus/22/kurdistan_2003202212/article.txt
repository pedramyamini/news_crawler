رەمەك رەمەزان، قایمقامی چەمچەماڵ بە تۆڕی میدیایی رووداوی راگەیاند، ئێوارەی رۆژی ١٩ی ئادار لەنێو بازاڕی چەمچەماڵ تەقە لە  كارمەندێكی ئاسایشی رۆژئاوای سلێمانی كراوە، پاش گەیاندنی بۆ نەخۆشخانە و مانەوەی بۆ ماوەیەک لە  نەخۆشخانە، رۆژی یەكشەممە ٢٠ی ئاداری ٢٠٢٢ گیانی لەدەستدا.  قایمقامی چەمچەماڵ ئاماژەی بەوەش کرد، "بكوژانی  نادیارن و فەرمانی دەستگیركردنیش بۆ بكوژانی دەركراوە، بەڵام  تاوەكو ئێستا دەستگیرنەكراون".   بە گوتەی رەمەک رەمەزان، كارمەندەكە ناوی محەممەد عوسمانە و تەمەنی ٢٢ ساڵە.   قەزای چەمچەماڵ لەڕووی ئیدارییەوە سەر بە پارێزگای سلێمانییە،   گەورەترین قەزای پارێزگاكەیە و نزیكەی ٣٠٠ هەزار دانیشتووی   هەیە، ٦٠ كیلۆمەتر لە سەنتەری شاری سلێمانییەوە دوورە.