نێچیرڤان بارزانی، سەرۆکی هەرێمی کوردستان لە تویتێکدا پرسە و سەرەخۆشیی خۆی ئاراستەی بنەماڵەی مادلین ئۆڵبرایت، وەزیری پێشووتری دەرەوەی ئەمریکا کردووە و دەڵێت، "جێگەیەکی تایبەتی لە مێژووی کوردستاندا هەیە و رۆڵێکی گرنگی لە کۆتاییهێنان بە شەڕی نێوخۆی ساڵانی نەوەتەکان [ی سەدەی رابردوو] هەبووە".  My thoughts and prayers are with the family and friends of the former US Secretary of State Madeleine Albright. She holds a special place in Kurdistan history as she played an important role in ceasing internal fighting in ١٩٩٠ s. May she rest in peace.    - Nechirvan Barzani (@ IKRPresident) March ٢٤,٢٠٢٢          مادلین ئۆڵبرایت لە تەمەنی ٨٤ ساڵیدا کۆچی دواییکرد     رۆژی چوارشەممە، ٢٣ - ٠٣ - ٢٠٢٢ مادلین ئۆڵبرایت، وەزیری دەرەوەی ئەمریکا لە ساڵانی ١٩٩٧ تاوەکو ٢٠٠١ کە نێوەندگیریی رێککەوتنی پارتی دیموکراتی کوردستان و یەکێتیی نیشتمانیی کوردستانی لە واشنتن کرد، لە تەمەنی ٨٤ ساڵیدا کۆچی دواییکرد.     مادلین ئۆڵبرایت، یەکەم ژن بوو پۆستی وەزیری دەرەوەی ئەمریکا وەربگرێت. خێزانەکەی رایانگەیاند، بەهۆی تووشبوونی بە شێرپەنجەوە گیانی لەدەستداوە.     لە مانگی ئەیلوولی ساڵی ١٩٩٨ ئۆلبرایت، نێوەندگیریی مام جەلال، سکرتێری گشتیی ئەوکاتی یەکێتی و سەرۆک مەسعود بارزانی کرد بۆ کۆتاییهێنان بە شەڕی نێوخۆ و رێککەوتنێکی لێکەوتەوە کە بە رێککەوتنی واشنتن ناسرا و قۆناخێکی نوێ لە پەیوەندییەکانی ئەو دوو حیزبە دوای رێککەوتنەکە هاتەکایەوە.      لەکاتی رێککەوتنەکە، مادلین ئۆڵبراین هۆشداریی دایە حکومەتی ئەوکاتی عێراق کە هیچ دەستێوەردانێک نەکات کە کێشە بۆ رێککەوتنەکە دروست بکات.     پرۆفایلی مادلین ئۆڵبرایت     مادلین ئۆڵبرایت لە پراگ لەدایکبووە و لە ساڵی ١٩٤٨ وەکو کۆچبەر چووبووە ئەمریکا. لە راگەیێندراوی بنەماڵەکەیدا هاتووە، مادلین لە ئەمریکا کاری سیاسیی کردووە و گەیشتووەتە ئاستە بەرزەکانی دەسەڵاتی سیاسی لەو وڵاتە. هاوکات لە ساڵی ٢٠١٢ مەدالیای ئازادیی لەلایەن سەرۆکی ئەمریکاوە پێبەخشراوە.     ئۆڵبرایت تاوەکو ساڵی ٢٠٢٠ یش، ئەندامی بۆردی سیاسەتی بەرگریی ئەمریکا بوو، بەڵام نۆڤەمبەری ٢٠٢٠ ئیدارەی دۆناڵد ترەمپ، ژمارەیەک پسپۆڕی سەربازی و راوێژکاری باڵای وەزارەتی بەرگریی لەسەر کار لادا، لە نێویاندا هێنری کیسنجەر و مادڵین ئۆڵبرایت، وەزیرانی پێشووی دەرەوەی ئەمریکا هەبوون.     بیڵ کلینتن، سەرۆکی پێشووتری ئەمریکا لە ساڵی ١٩٩٣ مادلینی وەکو باڵیۆزی ئەمریکا لە نەتەوە یەکگرتووەکان دیاریکرد و سێ ساڵ دواتریش بەربژێری کرد بۆ وەزیری دەرەوە کە لە ساڵی ١٩٩٧ بە کۆی ٩٩ دەنگی بەڵێ و ٠ دەنگی نەخێر، پۆستەکەی وەرگرت.     لە ماوەی چوار ساڵ کارکردنیدا، ئەو وەزیرە رۆڵی کارای هەبوو لە فراوانکردنی ناتۆ و دەستێوەردانی سەربازی لە کۆسۆڤۆ.      پێش دەستپێکردنی هێرشی رووسیا بۆسەر ئۆکراینا، مادلین لە گوتارێکدا بۆ نیویۆرک تایمز باسی لەوە کردبوو کە ڤلادیمیر پووتین ئەگەر هێرش بکات، "هەڵەیەکی مێژوویی دەکات. " هۆشداریشی دابوو کە وڵاتەکەی خۆیشی باجێکی زۆری ئەو شەڕە دەدات.     نێد پرایس، گوتەبێژی وەزارەتی دەرەوەی ئەمریکا رۆژی چوارشەممە لە کۆنفرانسێکی رۆژنامەڤانیدا لە واشنتنی پایتەختی ئەو وڵاتە رایگەیاند، ئەو خانمە وەزیرە "ئارامکەرەوە بوو. " هەروەها گوتیشی هەواڵی گیانلەدەستدانی ئەو دیپلۆماتە، "ناخهەژێن" بوو.      گوتەبێژی وەزارەتی دەرەوەی ئەمریکا راشیگەیاند، "بەڕاستی ئەوە هەواڵێکی ناخهەژێنە. دەزانم زۆر کەس لەم باڵەخانەیەدا هەن کە خەمبارن و ئەمڕۆ لە پرسەدان. بێگومان هزر و بیرمان لای ئەو و خێزانەکەی و ئەو خەڵکە زۆرەیە کە لەم باڵەخانەیە، لەم وڵاتە و لە سەرانسەری جیهان کاریگەریی ئەویان لەسەر هەبوو. "     مادلین ئۆڵبرایت لە تەمەنی ٨٤ ساڵیدا کۆچی دواییکرد  رۆژی چوارشەممە، ٢٣ - ٠٣ - ٢٠٢٢ مادلین ئۆڵبرایت، وەزیری دەرەوەی ئەمریکا لە ساڵانی ١٩٩٧ تاوەکو ٢٠٠١ کە نێوەندگیریی رێککەوتنی پارتی دیموکراتی کوردستان و یەکێتیی نیشتمانیی کوردستانی لە واشنتن کرد، لە تەمەنی ٨٤ ساڵیدا کۆچی دواییکرد.  مادلین ئۆڵبرایت، یەکەم ژن بوو پۆستی وەزیری دەرەوەی ئەمریکا وەربگرێت. خێزانەکەی رایانگەیاند، بەهۆی تووشبوونی بە شێرپەنجەوە گیانی لەدەستداوە.  لە مانگی ئەیلوولی ساڵی ١٩٩٨ ئۆلبرایت، نێوەندگیریی مام جەلال، سکرتێری گشتیی ئەوکاتی یەکێتی و سەرۆک مەسعود بارزانی کرد بۆ کۆتاییهێنان بە شەڕی نێوخۆ و رێککەوتنێکی لێکەوتەوە کە بە رێککەوتنی واشنتن ناسرا و قۆناخێکی نوێ لە پەیوەندییەکانی ئەو دوو حیزبە دوای رێککەوتنەکە هاتەکایەوە.   لەکاتی رێککەوتنەکە، مادلین ئۆڵبراین هۆشداریی دایە حکومەتی ئەوکاتی عێراق کە هیچ دەستێوەردانێک نەکات کە کێشە بۆ رێککەوتنەکە دروست بکات.  مادلین ئۆڵبرایت لە پراگ لەدایکبووە و لە ساڵی ١٩٤٨ وەکو کۆچبەر چووبووە ئەمریکا. لە راگەیێندراوی بنەماڵەکەیدا هاتووە، مادلین لە ئەمریکا کاری سیاسیی کردووە و گەیشتووەتە ئاستە بەرزەکانی دەسەڵاتی سیاسی لەو وڵاتە. هاوکات لە ساڵی ٢٠١٢ مەدالیای ئازادیی لەلایەن سەرۆکی ئەمریکاوە پێبەخشراوە.  ئۆڵبرایت تاوەکو ساڵی ٢٠٢٠ یش، ئەندامی بۆردی سیاسەتی بەرگریی ئەمریکا بوو، بەڵام نۆڤەمبەری ٢٠٢٠ ئیدارەی دۆناڵد ترەمپ، ژمارەیەک پسپۆڕی سەربازی و راوێژکاری باڵای وەزارەتی بەرگریی لەسەر کار لادا، لە نێویاندا هێنری کیسنجەر و مادڵین ئۆڵبرایت، وەزیرانی پێشووی دەرەوەی ئەمریکا هەبوون.  بیڵ کلینتن، سەرۆکی پێشووتری ئەمریکا لە ساڵی ١٩٩٣ مادلینی وەکو باڵیۆزی ئەمریکا لە نەتەوە یەکگرتووەکان دیاریکرد و سێ ساڵ دواتریش بەربژێری کرد بۆ وەزیری دەرەوە کە لە ساڵی ١٩٩٧ بە کۆی ٩٩ دەنگی بەڵێ و ٠ دەنگی نەخێر، پۆستەکەی وەرگرت.  لە ماوەی چوار ساڵ کارکردنیدا، ئەو وەزیرە رۆڵی کارای هەبوو لە فراوانکردنی ناتۆ و دەستێوەردانی سەربازی لە کۆسۆڤۆ.   پێش دەستپێکردنی هێرشی رووسیا بۆسەر ئۆکراینا، مادلین لە گوتارێکدا بۆ نیویۆرک تایمز باسی لەوە کردبوو کە ڤلادیمیر پووتین ئەگەر هێرش بکات، "هەڵەیەکی مێژوویی دەکات. " هۆشداریشی دابوو کە وڵاتەکەی خۆیشی باجێکی زۆری ئەو شەڕە دەدات.  نێد پرایس، گوتەبێژی وەزارەتی دەرەوەی ئەمریکا رۆژی چوارشەممە لە کۆنفرانسێکی رۆژنامەڤانیدا لە واشنتنی پایتەختی ئەو وڵاتە رایگەیاند، ئەو خانمە وەزیرە "ئارامکەرەوە بوو. " هەروەها گوتیشی هەواڵی گیانلەدەستدانی ئەو دیپلۆماتە، "ناخهەژێن" بوو.   گوتەبێژی وەزارەتی دەرەوەی ئەمریکا راشیگەیاند، "بەڕاستی ئەوە هەواڵێکی ناخهەژێنە. دەزانم زۆر کەس لەم باڵەخانەیەدا هەن کە خەمبارن و ئەمڕۆ لە پرسەدان. بێگومان هزر و بیرمان لای ئەو و خێزانەکەی و ئەو خەڵکە زۆرەیە کە لەم باڵەخانەیە، لەم وڵاتە و لە سەرانسەری جیهان کاریگەریی ئەویان لەسەر هەبوو. "