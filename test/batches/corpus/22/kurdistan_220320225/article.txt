مەسعود کەریمی، بەڕێوەبەری فەرمانگەی تەندروستیی بروجێرد دەڵێت، ئەو چوار کەسە گەنج بوون و هەموویان ئەندامی بنەماڵەیەک بوون.  ئەو چوار گەنجە بە ناوەکانی رەزا شاهوێردی، عەلی مولکی، حامید سەفەر بەیرانوەند و محەممەد سەفەر بەیرانوەند کەسوکاری یەکدی بوون و ئەمڕۆ سێشەممە لە گۆڕستانی دارولسەلامی بروجێرد بەخاک سپێردران.  بەپێی ئاماری دادپزیشکی لووڕستان، لە ٩ مانگی یەکەمی ساڵی رابردووی هەتاویدا ١٥ کەس لە لووڕستان بەهۆی گازی ماڵانەوە گیانیان لەدەستداوە.