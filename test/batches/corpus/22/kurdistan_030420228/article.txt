دوای وەرگرتنی قەرزی بچووک خەیاڵ ئەرکان شوێنکارێکی کردەوە، ئێستا قاوەی قەزوان بەناوی مارکەی دارستان دەفرۆشێت، قاوەی قەزوانی دارستان مۆڵەتی فەرمیشی هەیە، ئەو قاوەیە هەناردەش دەکرێت و هەلی کاری بۆ ژمارەیەک ژن رەخساندووە.  خەیاڵ ئەرکان، خاوەن شوێنکاری قاوە دەڵێت، "ئێستا بە نزیکەیی بۆ هەموو شوێنێکی تورکیا قاوە دەنێرین، بۆ عێراقیش دەنێرین. بۆ ئەڵمانیاشمان نارد. ناوی مارکەکەمان دارستانە، جا دەمانەوێت بۆ هەر شوێنێک قاوەیەکی دارستان بنێرین".  ئەوانەی شوێنکار دەکەنەوە ٥٠ هەزار لیرە بە قەرزی بێ سوود وەردەگرن، کە دەکاتە نزیکەی سێ هەزار و ٤٠٠ دۆلار.  کارگەیەکی پۆشاک لە شرناخ، پێنج مانگ پێش ئێستا لەلایەن ژنێک بە ناوی جاهیدە ئوغور کراوەتەوە، ٣٥ کارمەند تێیدا کار دەکەن کە زۆربەیان ژنن. جاهیدە ئوغور، خاوەن کارگەی پۆشاک دەڵێت، "دەمانەوێت بەرهەمی خۆمان هەناردەی بازاڕەکان بکەین".  بەپێی ئاماری ئیدارەی پشتیوانی و پەرەپێدانی پرۆژەی کاری بچووک لە شرناخ، لە دوو ساڵی رابردوودا ٣٨ ژن بوونەتە بەڕێوەبەری پرۆژە و کارگه، سەدانی دیکەش هەلی کاریان بۆ رەخساوە.