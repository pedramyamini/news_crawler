قاسم مەتلەبی، بەڕێوەبەری دەروازەی سنووریی پەروێزخان لە پارێزگای کرماشان دەڵێت، "ساڵی رابردووی هەتاوی نزیکەی دوو ملیار و ٥٣٤ هەزار تۆن کاڵا هەناردە کراوە و بەشی زۆریشی میوە، سەوزە، کاشی و شیش بووە".  دەروازەی سنووریی پەروێزخان لەنێوان شارەکانی کەلار و قەسری شیریندا هەڵکەوتووە و ساڵی ٢٠٠٧ بە فەرمی کرایەوە.  مورادعەلی تاتار، قایمقامی قەسری شیرین پێشتر گوتبووی، رۆژانە ٨٠٠ تاوەکو هەزار و ٥٠٠ بارهەڵگر لە دەروازەی سنووریی پەروێزخانەوە هاتووچۆ دەکەن.  بە گوتەی بەرپرسانی پارێزگای کرماشان، ٥٤ % ی کۆی هەناردەی نانەوتیی ئێران لە دەروازەی پەروێزخانەوە هەناردە دەکرێن.  پارێزگای کرماشان دەروازەیەکی فەرمیشی لەگەڵ عێراق و سێ دەروازەی نیوە فەرمیی دیکەی لەگەڵ هەرێمی کوردستان و عێراقدا هەیە.