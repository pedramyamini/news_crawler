منداڵێکی رۆژهەڵاتی کوردستان، کە بەهۆی تەقینەوەی مین، نڤیشک [کەمئەندام] بووە، ئەو منداڵە و منداڵانی دیکەی هاوشێوەش کە دیمەنەکانیان لە پەیجی "ئێرانی بێ مین"دا بڵاودەکرێنەوە، ساڵانە تەنیا ٤ی نیسان، کە رۆژی بەرەنگاربوونەوەی مینە، بیردەهێندرێنەوە. ٦٠ % ی بەرکەوتووانی مین لە ئێران و رۆژهەڵاتی کوردستان ئەم منداڵانەن، کە نازانن مین چییە و لە دەشت و کێوی ئەو ناوچانەی زۆرترین مینیان تێدا چێندراوە، تووشی ئەم رووداوە دەبن.