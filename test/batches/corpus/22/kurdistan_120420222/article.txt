بەهمەن شێخ قادر، گوتەبێژی بەنزینخانەكانی سلێمانی بە رادیۆی رووداوی راگەیاند، "ئێمە وەکو بەنزینخانەکان پێشتر لە زیادبوونی نرخی بەنزین نیگەران بووین و پێمان ناخۆش بوو. چەند رۆژی پێشوو ٢٥ دینارمان بۆ بەنزینی نۆرماڵ دابەزاند و ئەمشەویش بۆ هەرسێ جۆرەکەی بەنزین ٢٥ دیناری دیکەمان دابەزاندووە. "  گوتەبێژی بەنزینخانەكانی سلێمانی ئاماژەی بەوە دا، لە دووشەممە ١١ - ٠٤ - ٢٠٢٢ ەوە بەنزینەکەی حکومەتی عێراق دێت و لە بەنزینخانەکاندا بە ٦٩٠ دینار دەفرۆشرێت.  بەهمەن شێخ قادر باسی لەوە کرد، سەرەتا حکومەتی عێراق نزیکەی ملیۆنێک و ٥٠ هەزار لیتر بەنزینی بۆ پارێزگاکانی هەرێمی کوردستان تەرخانکرد. بەشی پارێزگای سلێمانی و هەڵەبجە ٥٠٠ هەزار لیتر بوو، پاشان بۆ ٢٥٠ هەزار لیتر کەم کرایەوە و جارێکی دیکە کرایەوە بە ٥٠٠ هەزار لیتر کە ئەوەیش بڕێکی باشە و کەم نییە.  ئێستا لە سلێمانی نرخی جۆرەکانی بەنزینی بازرگانی بەم شێوەیەن:  ئەوەش لەکاتێکدایە، بەهۆی بەرزبوونەوەی نرخی بەنزین لە هەفتەکانی رابردوودا، ناڕەزاییەکی زۆر لەلایەن شۆفێرانەوە دروستبوو، هۆکارێکی بەرزبوونەوەی نرخی بەنزینیش بۆ بەرزبوونەوەی نرخی نەوت لە بۆرسەی جیهانی گەڕێندرایەوە.