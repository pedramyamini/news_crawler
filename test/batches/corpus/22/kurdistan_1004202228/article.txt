نەشتەرگەرییەکان لە دەرەوەی وڵات دەکرێن و ماڵیان زیاتر لە ١٠٠ هەزار دۆلاریان تێدا خەرج کردووە و ئێستا توانایان نەماوە نەشتەرگەرییەکانی دیکەی بۆ بکەن، چونکە هەرچییەکیان هەبووە خەرجیان کردووە.  ئەو منداڵە بۆ ئەوەی بتوانێت لەسەر پێیەکانی رابوەستێت و بڕوات پێویستی بە سێ نەشتەرگەریی دیکەیە.  هانا خەلیل، دایکی یادگار بە رادیۆی رووداوی گوت: "تاوەکو ئێستا ١٥ نەشتەرگەریی بۆ کراوە. نۆ نەشتەرگەری لە تورکیا بۆ کراوە و ئەوانی دیکەیش لە دهۆک و هەولێر بۆی کراوە. ئێستا سێ نەشتەرگەریی دیکەی ماوە کە هەرسێکیان لە تورکیا دەکرێن. "  دایکی یادگار ئاماژەی بەوە دا، پێشتر خێرخوازێک بۆ نەشتەرگەرییەک هاوکاریی کردوون کە ئەویش لە رێگەی رادیۆی رووداوەوە بووە.   هانا خەلیل گوتی: "ئەو سێ نەشتەرگەرییەی ماون پێویستیان بە دوو دەفتەر [٢٠ هەزار] دۆلارە، بەڵام ئێستا خۆمان لە تواناماندا نییە ئەو پارەیەی بۆ دابین بکەین. "  دایکی یادگار داوا لە خێرخوازان دەکات کە بە هانای کوڕەکەیەوە بچن و یارمەتیی بدەن.   بۆ هاوکاریکردنی یادگار دەتوانن پەیوەندی بەم ژمارە مۆبایلەوە بکەن: ٠٧٥٠٤٥٤٥١٩١