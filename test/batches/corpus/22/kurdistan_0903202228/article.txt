بەپێی رۆژژمێری حکومەتی هەرێمی کوردستان لە مانگی ئاداردا چەندین بۆنە و یاد هەن، بەشێکیان پشووی فەرمی دەبن و لە بەشێکی دیکەشیاندا دەوام لە دامودەزگاکانی حکومەت دەبێت.  بەپێی رۆژژمێرەکەی حکومەت پشووەکانی ئەم مانگە بریتین لە رۆژی شەممە ٥ی ئادار، رۆژی دەستپێکردنی راپەڕینی گەلی کوردستان لە ساڵی ١٩٩١، رۆژی هەینی ١١ی ئادار، یادی راگەیاندنی رێکەوتننامەی ١١ی ئاداری ساڵی ١٩٧٠، رۆژی دووشەممە ١٤ی ئادار، رۆژی لەدایكبوونی مەلا مستەفا بارزانی، هەروەها پشووی جەژنی نەورۆز و سەری ساڵی کوردی کە رۆژانی ٢٠، ٢١، ٢٢، ٢٣ و ٢٤ی ئادار دەبێت.  لە مانگی ئاداردا چەندین بۆنە و یاد هەن، لەوانە:  ١ی ئادار، یادی کۆچی دوایی مەلا مستەفا بارزانی  ٥ی ئادار، رۆژی راپەڕینی گەلی کوردستان  ٧ی ئادار، رۆژی رزگارکردنی شاری سلێمانی  ٨ی ئادار، رۆژی جیهانیی ئافرەتان  ١٠ی ئادار، رۆژی جلی میللی نەتەوەیی  ١١ی ئادار، رۆژی رزگارکردنی شاری هەولێر و بەیاننامەی ١١ی ئادار  ١٤ی ئادار، رۆژی لەدایكبوونی مەلا مستەفا بارزانی و رۆژی رزگارکردنی شاری دهۆك  ١٦ی ئادار، یادی کیمیابارانکردنی شاری هەڵەبجەی شەهید  ٢١ بۆ ٢٣ی ئادار، جەژنی نەورۆز  ٢١ی ئادار، رۆژی رزگارکردنی شاری کەرکووك