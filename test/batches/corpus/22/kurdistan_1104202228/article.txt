ئەمڕۆ دووشەممە، ١١ی نیسانی ٢٠٢٢، سەرچاوەیەک لە پۆلیسی پارێزگای بە تۆڕی میدیایی رووداوی راگەیاند: "لە رووداوێکی کوشتن ئاگادار کراینەوە، کە لە کاژێر ٠٤: ٣٠ خولەکی ئێوارەی ئەمڕۆ لە نێو بازاڕی حەسیرەکە روویداوە.  ئەو کەسەی کوژراوە لەدایکبووی ١٩٦٨ ە، بەپێی سەرچاوەیەک لە پۆلیسی کەرکووک کوژراوەکە دووکانی چاککردنەوەی مۆبایلی هەبووە.  سەرچاوەکەی پۆلیسی پارێزگای کەرکووک، سەبارەت بە تۆمەتبارەکەش، گوتی: "بەپێی زانیارییەکان ئەو کەسەی تەقەی لە کوژراوەکە کردووە، ماتۆڕسکیلی پێبووە و سێ گوللەی لێداوە".  بەپێی زانیارییەکانی پۆلیس کوژراوەکە  لە کاتی رووداوەکەدا ئۆتۆمبێلی لێخوڕیوە و بە سەختی برینداری بووە، بەڵام پێش گەیاندنی بە نەخۆشخانە گیانی لەدەستداوە