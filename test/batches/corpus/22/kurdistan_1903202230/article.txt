سامان نادر، بەڕێوەبەری فریاکەوتنی خێرای سلێمانی شەوی شەممە ١٩ - ٣ - ٢٠٢٢، بە تۆڕی میدیایی رووداوی گوت، کوژراوێک و سێ بریندار گەیێندراونەتە نەخۆشخانە. گوتیشی، "ئەوەی کوژراوە پلەداری هێزە ئەمنییەکانە".  هێزە ئەمنییەکان گەیشتوونەتە شوێنی رووداوەکە و لێکۆڵینەوەیان لە رووداوەکە دەستپێکردووە.  هۆرڤان رەفعەت، پەیامنێری رووداو چووەتە شوێنی رووداوەکە و لەبارەی هۆکاری شەڕەکەوە دەڵێت، بەپێی ئەو زانیارییانەی دەستی کەوتووە چەند ئەفسەرێک ویستوویانە بچنە نێو یانە شەوانەکەوە، بەڵام پاسەوانەکان نەیانهێشتووە، لە ئەنجامدا شەڕ لەنێوانیان دروستبووە و ئەفسەرێک کوژراوە و سێ کەسی دیکەش بریندار بوون کە ئەوانیش ئەفسەرن.     پەیامنێری رووداو گوتیشی، کوژراوەکە براوەتە دادپزیشکی و سێ بریندارەکەش رەوانەی نەخۆشخانەی شار لە شاری سلێمانی کراون.     بەگوتەی هۆرڤان رەفعەت، پاسەوانەکان دوای ئەوەی زانیویانە کەسەکە کوژراوە، هەڵاتوون و تاوەکو ئێستا دەستگیرنەکراون.     ئێستا یانەکە داخراوە و کەسی تێدا نەماوە، بەڵام هێزەکانی پۆلیس لەبەردەم یانەکەدان و دەیانەوێت کامێراکانی چاودێریی کۆبکەنەوە و بۆ لێکۆڵینەوە سوودی لێببینن.     تاوەکو ئێستا بەڕێوەبەرایەتیی پۆلیسی سلێمانی هیچ زانیارییەکی سەبارەت بە رووداوەکە نەخستووەتەڕوو.     هۆرڤان رەفعەت، پەیامنێری رووداو چووەتە شوێنی رووداوەکە و لەبارەی هۆکاری شەڕەکەوە دەڵێت، بەپێی ئەو زانیارییانەی دەستی کەوتووە چەند ئەفسەرێک ویستوویانە بچنە نێو یانە شەوانەکەوە، بەڵام پاسەوانەکان نەیانهێشتووە، لە ئەنجامدا شەڕ لەنێوانیان دروستبووە و ئەفسەرێک کوژراوە و سێ کەسی دیکەش بریندار بوون کە ئەوانیش ئەفسەرن.  پەیامنێری رووداو گوتیشی، کوژراوەکە براوەتە دادپزیشکی و سێ بریندارەکەش رەوانەی نەخۆشخانەی شار لە شاری سلێمانی کراون.  بەگوتەی هۆرڤان رەفعەت، پاسەوانەکان دوای ئەوەی زانیویانە کەسەکە کوژراوە، هەڵاتوون و تاوەکو ئێستا دەستگیرنەکراون.  ئێستا یانەکە داخراوە و کەسی تێدا نەماوە، بەڵام هێزەکانی پۆلیس لەبەردەم یانەکەدان و دەیانەوێت کامێراکانی چاودێریی کۆبکەنەوە و بۆ لێکۆڵینەوە سوودی لێببینن.  تاوەکو ئێستا بەڕێوەبەرایەتیی پۆلیسی سلێمانی هیچ زانیارییەکی سەبارەت بە رووداوەکە نەخستووەتەڕوو.