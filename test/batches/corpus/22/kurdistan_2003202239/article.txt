ئەمرۆ یەکشەممە، ٢٠ی ئاداری ٢٠٢٢، مستەفا کازمی، سەرۆکوەزیرانی عێراق لە توویتێکدا رایگەیاند، "پیرۆزبایی جەژنی نەورۆز لە سەرجەم پێکهاتەکانی عێراق و بەتایبەت گەلی کوردمان دەکەم".  کازمی لە توویتەکەیدا دەڵێت، "با ئەم بۆنە ئازیزە لەسەر دڵی عێراقییەکان بکەین بە دەرفەت بۆ پەرەدان بە بەهاکانی خۆشەویستی و بنیاتنانی ئایندەیەکی گەشتر بۆ نەوەکانمان و دەستگرتن بە عێراقەوە وەک نیشتیمانییەکی بەهێزی یەکگرتووی ئارام و گەشەسەندوو. "  ئەمڕۆ دوایین رۆژی ساڵی ٢٧٢١ ـی کوردی بوو، بەبۆنەی هاتنی ساڵی نوێوە، هاونیشتمانییان لە شار و شارۆچکەکانی هەرێمی کوردستان ئاهەنگیان گێڕا و بە گەرمی پێشوازییان لە ساڵی نوێ کرد.