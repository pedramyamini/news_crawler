ئەمیر رەحیمی، جێگری سەرۆکی شارەوانیی کرماشان رایگەیاند، ژمارەی سەگە  بەرەڵڵاکان لەنێو شاری کرماشان زۆر بووە و شارەوانی بە تەنیا ناتوانێ کۆیان بکاتەوە. بۆ ئەوەی خەڵک هاوکارییان بکەن، پارە دەدەن بەو کەسانەی سەگەکان دەگرن و دەیانبەن بۆ ناوەندی راگرتنی سەگە  بەرەڵڵاکانی کرماشان.  بەگوتەی ئەو بەرپرسەی شارەوانیی کرماشان، لە بەرامبەر هەر سەگێک کە رادەستی ئەو ناوەندە بکرێت، ١٠٠ هەزار تمەن دەدرێت، بەو مەرجەی سەگەکە لەنێوشارەوە بردرابێتە ئەو شوێنە.  شارەوانیی کرماشان لە ساڵی ٢٠١٤ ـەوە لە سێ کیلۆمەتری رێگەی سەراونیلوفەر ناوەندێکی بۆ راگرتنی سەگە  بەرەڵڵاکان کردووەتەوە و ئێستا نزیکەی ٣٠٠ سەگی تێدا راگیراوە.