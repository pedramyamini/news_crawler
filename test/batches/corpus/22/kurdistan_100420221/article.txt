بەڕێوەبەرایەتیی پاراستنی ژینگەی کرماشان رایگەیاند، هەوای شارەکانی قەسری شیرین، سەرپێڵ زەهاو، کرماشان، کەنگاوەر، پاوە و شاباد لە دۆخی قەیران و هۆشداریدان.  بەڕێوەبەرایەتیی کۆنترۆڵی قەیرانی پارێزگای کرماشان رایگەیاند دەوامی بەیانیانی قوتابخانەکانی ئەو شەش شارە بەهۆی خۆڵبارینەوە، دەکرێتە پشوو.  لە پارێزگای سنەش دەوامی بەیانیانی ناوەندە فێرکاری و باخچەی ساوایانی شارەکانی سنە، مەریوان، کامێران، سەوڵاوا، دێولان، سەقز و بانە  دەکرێنە پشوو، بۆ دەوامی ئێوارانیش دواتر بڕیار دەدرێت.  بەڕێوەبەرایەتیی پارێزگای ورمێش رایگەیاند، بەهۆی بەردەوامبوونی خۆڵبارینەوە، دەوامی بەیانیانی قوتابخانەکانی شاری سەردەشت دەکرێتە پشوو، ئەگەر خۆڵبارین بەردەوام بێت، دەوامی دوانیوەڕۆش دەکرێتە پشوو.