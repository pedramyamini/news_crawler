لە شەقڵاوە خانووی ژنێکی تەمەن ٦٨ ساڵی کە تاپۆیە، بە پاساوی چەند مەترێک کە زێدەڕۆیە بۆ سەر شەقام لە لایەن شارەوانییەوە دەڕووخێندرێت، بەڵام خاوەنەکەی بەڵگەی فەرمی دادگای پێیە و پێیوایە ستەمی لێکراوە. پارێزەرەکەشی دەڵێت ئەو کارەی شارەوانی شەقڵاو کردوویەتی "بەدەرە لە یاسا"، چونکە هیچ بڕیارێکیان نەبووە. قایمقامی قەزای شەقڵاوەش ئاماژە بەوە دەدات، خاوەن موڵک و پارێزەرەکەیان دەتوانن بەپێی ئەو بەڵگانەی لەبەردەستیانە هەنگاو بنێن، کە پێشتر ئەمەیان نەکردووە تاوەکو شارەوانی زێدەڕۆکەی هەڵگرتووە، ئەوا لە کەمتەرخەمی خۆیان بووە.