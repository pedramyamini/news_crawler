بەشی پێشبینى بەڕێوەبەرایەتیی گشتیی کەشناسی و بوومەلەرزەزانى هەرێمی کوردستان ئەمڕۆ دووشەممە، پێشبینییەکانی کەشوهەوای باشووری کوردستانی بۆ سبەی سێشەممە بڵاوکردەوە و رایگەیاند، پلەکانی گەرما لەنێوان ١٦ بۆ ٣٣ پلەی سیلیزی دەبێت و لە ناوچە شاخاوییەکانیش ئەگەر نمەباران هەیە.  بەگوێرەی پێشبینییەکانی کەشناسی، سبەی لە پارێزگای هەولێر ئاسمان نیمچەهەور دەبێت لەگەڵ کەمێک نمەباران لەناوچە شاخاوییە سنوورییەکانی باکووری رۆژهەڵاتی پارێزگاکە و خێرایی با لەنێوان ١٠ - ٢٠ کم لە کاژێرێکدا دەبێت و مەوداى بینین ٧ - ٩ کم دەبێت.   نزمترین پلەى گەرماى پێشبینیکراو لە پارێزگای هەولێر ١٩ پلەى سیلیزى و بەرزترینیش ٣١ پلەى سیلیزى  دەبێت.  لە پارێزگای سلێمانیش، ئاسمان لەنێوان نیمچەهەور و پەڵەهەور دەبێت و خێرایى با لە نێوان ١٠ - ٢٠ کم دەبێت لە کاژێرێکدا، مەوداى بینین ٨ - ١٠ کم دەبێت.  نزمترین پلەى گەرماى پێشبینیکراو ١٥ پلەى سیلیزی و بەرزترینیش ٢٨ پلەى سیلیزى دەبێت.   لەبارەی پێشبینییەکانیش بۆ پارێزگای دهۆک، بەڕێوەبەرایەتیی گشتیی کەشناسی و بوومەلەرزەزانىی هەرێمی کوردستان دەڵێت: ئاسمان لەنێوان هەور و نیمچەهەور دەبێت لەگەڵ ئەگەری نمەباران لەناوچە شاخاوییە سنوورییەکانی باکووری پارێزگاکەدا، خێراى با لە نێوان ١٠ - ٢٠ کم دەبێت لە کاژێرێکدا و مەوداى بینین ٧ - ٩ کم دەبێت.  نزمترین پلەى گەرماى پێشبینیکراو لە پارێزگای دهۆک، ١٦ پلە و بەرزترینیش ٢٩ پلەى سیلیزى دەبێت.  پارێزگای کەرکووک، گەرمترین پارێزگای باشووری کوردستان دەبێت، بەپێی پێشبینییەکان، ئاسمان لەنێوانی ساماڵ و نیمچەهەور دەبێت و خێراى با لەنێوان ١٠ - ٢٠ کم دەبێت لە کاژێرێکدا مەوداى بینین ٦ - ٨ کم.  نزمترین پلەى گەرماى پێشبینیکراو لە پارێزگای کەرکووک ١٧ پلە و بەرزترینیش ٣٣ پلەى سیلیزى دەبێت.  سبەی سێشەممە، ئاسمانی هەڵەبجە نیمچەهەور دەبێت و بەپێی پێشبینییەکان، خێرایى با لە نێوان ١٠ - ٢٠ کم دەبێت لە کاژێرێکدا و مەوداى بینین ٨ - ١٠ کم دەبێت، نزمترین پلەى گەرماى پێشبینیکراو ١٦ پلە  و بەرزترینیش ٣٠ پلەى سیلیزى دەبێت.