ماوەی چەند رۆژێکە لە بەشێک لە تۆڕە کۆمەڵایەتییەکان ڤیدیۆیەک بڵاوکرایەوە کە تێیدا چەند کەسێک بە چەکەوە هەڵدەکوتنە سەر شۆفێری بارهەڵگرێک و لە ئۆتۆمبێلەکەی دایدەبەزێنن و لێی دەدەن.  لەو بارەوە هۆگر عەزیز، گوتەبێژی پۆلیسی هەولێر بە تۆڕی میدیایی رووداوی راگەیاند، ئەو رووداوە زیاتر لە دوو ساڵ پێش ئێستا روویداوە، ئەو کەسانەی هێرشیانکردووەتە سەر هاونیشتمانییەکە هەر ئەو کات دەستگیرکران و پەڕاوی لێکۆڵینەوەیان بۆ کرایەوە،   لەبارەی هۆکار و شوێنی رووداوەکەوە، گوتەبێژی پۆلیسی هەولێر دەڵێت، رووداوەکە لە شەقامی ١٠٠ مەتریی لەسەر رێگەی مەخموور بووە و هۆکاری شەڕەکەش بەهۆی "خراپیی شۆفێریکردن" بووە.