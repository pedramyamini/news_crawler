ئەمڕۆ پێنجشەممە ٢٨.٤.٢٠٢٢ نەبەز ئیسماعیل، گوتەبێژی وەزارەتی ئەوقاف و کاروباری ئایینی حکومەتی هەرێمی کوردستان بە تۆڕی میدیایی رووداوی راگەیاند، بۆ دیاریکردنی یەکەم رۆژی جەژنی رەمەزان، پشت بە هیچ وڵات و دەزگایەکی فەلەکی نابەستن، پەیوەندییان لەگەڵ وەقفی سوننی عێراق هەیە، بەڵام بڕیاری تایبەت بە خۆیان ھەیە و پشت بە خۆیان و بەڵگە شەرعییەکانی خۆیان دەبەستن.  نەبەز ئیسماعیل ئاماژەی بەوەکرد، تائێستا دیارنییە ئەم مانگی رەمەزانە ٣٠ رۆژ دەبێت، یان ٢٩ رۆژ.  بڕیارە رۆژی شەممە ٣٠.٤.٢٠٢٢ لیژنەی باڵای بینینی مانگ لە دیوانی وەزارەتی ئەوقاف بە ھاوئاھەنگی لەگەڵ لیژنەی پارێزگاکان بۆ دیاریکردنی رۆژی جەژن کۆببێتەوە.  ئەگەر ئێوارەی رۆژی شەممە مانگ بینرا، رۆژی یەکشەممە دەبێتە جەژن و ئەگەر نەبینرا رۆژی یەکشەممە تەواوکەری مانگی رەمەزان دەبێت و رۆژی دووشەممەش یەکەم رۆژی جەژنی رەمەزان دەبێت.