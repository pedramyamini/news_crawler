جەمال وارانی، فەرماندەی لیوای ١٤٤ی پێشمەرگە بە تۆڕی میدیایی رووداوی راگەیاند، "دوو شوان کە ئاژەڵەکانیان بۆ لەوەڕاندن بردووەتە ئەو ناوچانەی کە لە قوڵایی ئەو شوێنانەن کە گومان دەکرێت چەکداری داعشی لێبێت، دوو چەکداری داعش بە ماتۆڕسکیل هێرشیان کردووەتە سەریان و ئەوانیش بە کڵاشینکۆڤ تەقەیان لێکردوون".  فەرماندەی لیوای ١٤٤ی پێشمەرگە ئاماژەی بەوەش کرد، "پێشمەرگەکانمان دەستبەجێ گەیشتوونەتە شوێنی رووداوەکە، بەڵام تاوەکو ئێستا نزیکەی ١٥٠ سەر ئاژەڵ دیارنین، شوانەکان سەلامەتن و لە ناوچەکە نەماون".  هەرچەندە بەردەوام هێزەکانی پێشمەرگە کێوماڵی ئەو ناوچانە دەکەن، بەڵام هێشتا ناوبەناو چەکدارانی داعش لەو سنوورە جموجۆڵیان هەیە و هێرش دەکەن.