رۆژی چوارشەممە ٣٠ - ٠٣ - ٢٠٢٢ د. عەلی تەتەر، پارێزگاری دهۆک لەڕێگەی نووسراوێکی هەشت خاڵییەوە رێنماییەکانی تایبەت بە مانگی رەمەزانی بڵاوکردەوە و لە خاڵی دووەمدا هاتووە، "ئەو شوێنانەی تایبەتن بە پێشکەشکردنی خواردنەوە کحولییەکان، لە مانگی رەمەزاندا بەپێی رێنماییەکان قەدەخە دەکرێن. "  ١ - پێویستە رێز لەم مانگە پیرۆزە بگیردرێت و نابێت رۆژوشکاندن بەشێوەی ئاشکرا و لە شوێنی گشتیی ئەنجامبدرێت و ئەوە بەهەموو شێوەیەک قەدەخەیە.  ٢ - ئەو شوێنانەی کە تایبەتن بە خواردنەوە کحولییەکان و پێشکێشکردنی خواردن وەکو ئۆتێل، مۆتێل، دووکان، یانە شەوانەکان و خواردنگەکان قەدەخەیە بەپێی رێنماییەکان.  ٣ - ئەو چێشتخانانەی کە خواردنی خێرا پێشکێش دەکەن، دەبێت پەردەپۆش بکرێن و هەروەها خاوەنەکانیان نابێت سەرپێچی بکەن و خواردن بەمان بەها و جۆری پێش مانگی رەمەزان بێت.  ٤ - بەهیچ شێوەیەک نابێت خواردن و خواردنەوە لە مانگی رەمەزاندا لە فەرمانگە حکومییەکاندا پیشکێشبکرێت.  ٥ - نابێت گازینۆ و قاوەخانەکان بە رۆژ کراوەبن لە مانگی رەمەزاندا.  ٦ - ئەو خواردنگانەی کە لە خاڵی سێ ئاماژەی بۆ کراوە پێویستە لە هەرسێ رۆژەکانی جەژن کراوەبن و بۆ ئەو مەبەستە دەبێت بەڵێننامەیەک پێشکێشی قایمقامییەتی پەیوەندیدار بکەن، بەپێچەوانەوە ئەوەی پابەند نەبێت، بە داخستنی چێشتخانەکەی بۆ ماوەی مانگێک، سزادەدرێت.  ٧. ئەو رێنماییانە هۆتێلەکانی پێنج ئەستێرە و بەرزتر ناگرێتەوە.  ٨. خاوەنی هەر خواردنگەیەک لە مانگی رەمەزاندا سەرپێچیی بکات سزادەدرێت. وە هەرکەسێک سەرپێچی بڕیار و رێنماییەکان بکات سزادەدرێت.