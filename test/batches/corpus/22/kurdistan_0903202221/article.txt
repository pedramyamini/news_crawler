مەلا مستەفا رێکانی لە ساڵی ١٩٤٧ لە دایکبووە و لە ساڵی ١٩٧٤ بووەتە پێشنوێژ و گوتارخوێنی مزگەتێک لە دهۆک.  مەعسوم مستەفا، کوڕی مەلا مستەفا رێکانی دەڵێت، دوو هەفتە پێش ئێستا باوکی تووشی کۆرۆنا بووە، هەموو چارەسەرێکی وەرگرتبوو و دۆخی تەندروستیی باش بوو، بەڵام لە ناکاو پەستانی خوێنی دابەزیوە و کاتێک بردوویانەتە نەخۆشخانە بۆیان دەرکەوتووە کە زیاتر لە ٨٥ % ـی سیی باوکی تووشی هەوکردن بووە و ئەوەش بووەتە هۆی گیانلەدەستدانی.  مەلا مستەفا رێکانی ٤٧ ساڵ گوتارخوێن و پێشنوێژی لە بەشێک لە مزگەوتەکانی دهۆک کردووە، ئەمڕۆ تەرمەکەی لە گۆڕستانی شاخکێ بەخاکسپێردرا.  مێڤان سەعید، قوتابییەکی مەلا مستەفا رێکانی دەڵێت، ئەو وەکو "قوتابخانەیەک بوو بەتایبەتی بۆ مامۆستا گەنجەکان".