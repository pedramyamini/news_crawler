ئەمڕۆ پێنجشەممە ٧.٤.٢٠٢٢ حەسەن زەینولعابدین، قایمقامی قەزای خورماتوو بە رووداوی راگەیاند، پێشنیوەڕۆی ئەمڕۆ، چەکدارانی داعش، چوار گەنجی خەڵکی گوندی حلێوەی سەر بە خورماتوویان رفاندووە، کە شوان بوون.  حەسەن زەینولعابدین گوتی: "شوانەکان چوونەتە ئەو ناوچەیەی کە بۆشایی ئەمنی لێیە و کەوتووەتە نێوان هێزە عێراقییەکان و ئەو ناوچانەی کە جموجۆڵی داعشیان تێدایە".  قایمقامی قەزای خورماتوو ئاماژەی بەوەشکرد، لە رۆژئاوا و باشووری خورماتوو، چەند ناوچەیەک هەن کە مەترسیدارن و داوایان لە شوان و جووتیار و هەموو هاووڵاتییان کردووە لەو ناوچانە نزیک نەکەونەوە.