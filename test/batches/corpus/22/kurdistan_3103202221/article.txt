بریکاری سەرۆکی گشتیی ئاکپارتی لە گوتارێکیدا لە پارێزگای ئێلهی باکووری کوردستاندا گوتی، "ئەمریکا، فەرەنسا، ئیسرائیل، رووسیا و وڵاتانی دیکەی ئەوروپا دەکرێ خواستیان لەسەر جیاکاری هەبێت، بەڵام ببوورن تەنیا لە تورکیا نا، لە هەموو ئەم ناوچەیەدا تورک، کورد، عەرەب و عەجەم چارەنووسیان هاوبەشە. هیچ کەسیکیش هێزی جیاکردنەوەی چارەنووسی کورد و تورکی نییە".  کورتوڵموش باسی لە سەردەمی دروستبوونی هێرشی داعش کرد و ئاماژەی کرد بەوەی کە هەم کورد و تورکمان، هەمیش تورکمان و تورکمان لە یەکدی کرانە دوژمن و لوولەی چەکەکانیان روو لە یەکدی بوو.   لە بەشێکی دیکەی گوتەکانیدا، نومان کورتوڵموش، بریکاری سەرۆکی گشتیی ئاکپارتی باسی لەوەش کرد، "ئەوان بەمەشەوە نەوەستان، لە دوزخورماتوو ئەو تورکمانانەی لە هەمان کۆڵان دەژیان، بەسەر تورکمانی شیعی و تورکمانی سوننیدا دابەشکران و چەکیان لە دژی یەکدی هەڵگرت".