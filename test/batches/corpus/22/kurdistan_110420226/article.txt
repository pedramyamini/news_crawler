رووداوەکە بەیانی ئەمڕۆ دووشەممە ١١ی نیسانی ٢٠٢٢ لە سنووری شارۆچکەی جەواز سەربە پارێزگای بەدلیس روویدا.   مینی پاسێك کە ژمارەیەک کۆچبەری نایاسایی دەگواستەوە، لە نزیک گوندی باهچەدەرە خۆی کێشا بە تەپۆڵکەیەکی خۆڵ کە لە لێواری رێگەکەدا بوو و دواتر وەرگەڕا.   لە ئەنجامی وەرگەڕانی مینی پاسەکەدا چوار کۆچبەری نایاسایی گیانیان لەدەستدا و بە شۆفێرەکەوە ٢٥ی دیکەش برینداربوون.   تیمەکانی فریاکەوتن و جەندرمە گەیشتنە شوێنی رووداوەکە و بریندارەکان گەیێندرانە نەخۆشخانەکانی شارۆچکەکانی ئەلجەواز، خەڵات و توخ لە پارێزگای بەدلیس.