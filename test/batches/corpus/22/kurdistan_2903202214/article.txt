هێمن کەمەرخان، بەڕێوبەری راگەیاندنی پۆلیسی دارستانی سلێمانی رۆژی سێشەممە ٢٩ - ٠٣ - ٢٠٢٢ بە تۆڕی میدیایی رووداوی گوت، "مەفرەزەیەكی بەشی پۆلیسی دارستانی دەربەندیخان بە هاوبەشی بنکەی باوەخۆشێن هەستان بە کێوماڵکردنی سنووری گوندەکانی زمناکۆ و مۆردکە، لە ئەنجامدا توانیان لە سنووری گوندی زمناکۆ دوو هاووڵاتیی دەستگیر بکەن. "  بەگوتەی بەڕێوبەری راگەیاندنی پۆلیسی دارستانی سلێمانی، ئەو دوو کەسە ژمارەیەك دار بەڕووی گەورەیان لەسنوورەکە بڕیبوویەوە.  هێمن کەمەرخان، بەڕێوبەری راگەیاندنی پۆلیسی دارستانی سلێمانی ئاماژەی بەوەش کرد، لەکاتی دەستگرکردنی تاوانبارەکاندا، دەستگیرا بەسەر بڕێک داریش کە بڕیبوویان، دەشڵێت، "پەڕاوی لێکۆڵینەوە بۆ تۆمەتباران ڕێکخراوە و رادەستی یاسا کراون. "