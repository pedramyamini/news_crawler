بەختیار قادر، پەیامنێری رووداو رایگەیاند، ئێوارەی ئەمڕۆ دووشەممە ٠٤ - ٠٤ - ٢٠٢٢ لە گوندی قوڕەگۆی شارۆچکەی بەریر، ئۆتۆمبێلێک بە چوار سەرنشینەوە کەوتووەتە گۆمێکی ئاو و مێردمنداڵێکی تەمەن ١٣ ساڵان گیانی لەدەستداوە.  محەمەد ئامۆکەیی، بەڕێوەبەری راگەیاندنی تەندروستیی شەقڵاوە بە تۆڕی میدیایی رووداوی راگەیاند، "چوار ئەندامی خێزانێک گەیێندراونەتە نەخۆشخانەی هەریر کە ئۆتۆمبێلەکەیان کەوتبووە گۆمێک ئاو و خەڵکی زوو بە هاواریانەوە چووبوون و تاوەکو گەیشتنیان بە نەخۆشخانە مێردمنداڵێکی تەمەن ١٣ ساڵان بەناوی ئومێد رزگار خنکابوو".