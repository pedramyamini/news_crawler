ناوەندی راگەیاندن و چاپه‌مه‌نی هێزەکانی پاراستنی گەل "هەپەگە" ناسنامەی ئەو گەریلانەی بڵاوکردەوە کە لە رۆژی ١٥ی حوزەیرانی ٢٠٢٠ لە ناوچەی گارە و خواکوڕک لە باشووری کوردستان لە کاتی شەڕ و پێکدادان لە دژی سوپای تورکیا، گیانیان لەدەستدابوو.   ئەو سێ گەریلایەی گیانیان لەدەستداوە: پەلدا ئینجی ناسراو بە دەلیلا ئارگەش لەدایکبووی ئامەد، هەمزە یڵدرم ناسراو بە ماوە تۆڵهیدان لەدایکبووی ئێلیە و فەرشید ئیسازادە ناسراو بە جەسوور رۆژهەڵات لە دایکبووی ورمێ.    گەریلاکان لە ئەنجامی زنجیرە ئۆپەراسیۆنەکانی هێزە ئاسمانیی و وشکانییەکانی سوپای تورکیاوە لە باشووری کوردستان کراونەتە ئامانج.    رۆژی ٢٩ی ئاداری ٢٠٢٢ ناوەندی چاپەمەنیی هەپەگە لە راگەیێندراوێکدا بڵاویانکردەوە، کە رۆژی ٦ی ئادار لە چیای مەتین لە باشووری کوردستان، هێزەکانیان بە چەکی قورس گورزێکی بەهێزیان لە پێگەیەکی هێزەکانی سوپای تورکیا داوە و  لە ئەنجامدا دوو سەرباز کوژران.  رۆژی ١١ی نیسانی ٢٠٢٢، وەزارەتی بەرگریی تورکیا گیان لەدەستدانی سێ گەریلای پەکەکە لە ناوچەی زاپ بڵاوکردەوە و جەختی لەوە کردەوە، گەریلاکان کراونەتە ئامانجی فڕۆکە بێفڕۆکەوانەکان.