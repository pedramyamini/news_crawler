بە گوتەی پەرویز نەزەری، بەڕێوەبەری پۆلیسی کرماشان، رۆژی یەکشەممە ٢٠ - ٠٣ - ٢٠٢٢ گەنجێکی تەمەن ٢٥ ساڵان چووەتە دووکانێکی چەرەزات لە شەقامی چەرەزات فرۆشەکانی شارەکە و پێش ئەوەی شتێک بکڕێت بۆ تاقیکردنەوە چۆکلێتێکی خواردووە و خاوەن دووکانەکەش ئەوەی پێناخۆش بووە.  بەڕێوەبەری پۆلیسی کرماشان دەڵێت، دواتر لەنێوان کڕیارەکە و خاوەن دووکانەکەدا شەڕە قسە دروستبووە و کڕیارەکە چەقۆیەکی  دەرهێناوە و لە دووکاندارە تەمەن ٢٤ ساڵانەکەی داوە و برینداری کردووە.  دوای ئەو رووداوە، بریندارەکە بۆ نەخۆشخانە گوێزراوەتەوە، بەڵام بەهۆی سەختیی برینەکەیەوە گیانی لەدەستداوە.  بکوژەکە دوای ئەوەی چەقۆی لە دووکاندارەکە داوە، لەو شوێنە رایکردووە، بەڵام بە گوتەی پۆلیسی کرماشان، دوای هاوئاهەنگی لەگەڵ لایەنی دادوەری، شوێنەکەی دەستنیشان کراوە و دەستبەسەریان کردووە.