ئەمڕۆ چوارشەممە ٠٩ - ٠٣ - ٢٠٢٢ وەزارەتی دادی حکومەتی هەرێمی کوردستان راگەیێندراوێکی بڵاوکردەوە، لە راگەیێندراوەکەدا هاتووە، "بەراورد بە ساڵی ٢٠٢٠،  (٦٢) فەرمانبەر کەمیکردووە کە بەڕێژەی سەدی دەکاتە (١.٤ %)، هەروەها بەراورد بە ساڵی ٢٠١٦، (٢٥٢) فەرمانبەر کەمیکردووە، کە بە رێژەی سەدی دەکاتە (٧ %). ئێستا وەزارەتی داد ٤ هەزار و ٤١٨ فەرمانبەری هەیە".  ژمارەی فەرمانبەر و مووچەخۆرانی هەرێمی کوردستان، بەپێی ئامارێکی ساڵی ٢٠٢٠ كۆی گشتیی فەرمانبەرانی ھەرێمی کوردستان (سەربازی و شارستانی (sad)  كۆی گشتیی وارسی شەھید و زیندانی سیاسی:  چاودێری كۆمەڵایەتی و خاوەن پێداویستی:  زیاتر لە ٢٥٠ ھەزار كەس بە پلەی سەربازی دامەزراون کە پۆلیسی سەر بە وەزارەتی ناوخۆ، وەزارەتی پێشمەرگە بە ھێزەكانی ٧٠ و ٨٠ وە، پاسەوانی و زێرەڤانین. واتە ئەو كەسانەی كە چەكیان پێیە.  زۆرترین فەرمانبەر لە وەزارەتی پەروەردەیە كە ژمارەی مووچەخۆرانی ١٦٧٤٠٥ کەسن و ٢٢.٢ % ی فەرمانبەرانی هەرێمی کوردستانن. دووەم وەزارەتیش دوای وەزارەتی پەروەردە، وەزارەتی ناوخۆیە کە ژمارەیان ١٤٤٢٤٤ کەسن و ١٩.١ % ی فەرمانبەرانن.  وەزارەتی پێشمەرگە، سێیەم وەزارەتە و ١٤١٠٩٦ کەسن و ١٨ % ی فەرمانبەرانی هەرێمی کوردستان پێکدەهێنێت.  رێژەی فەرمانبەران بەپێی رەگەز:  زۆرترین رێژەی فەرمانبەری مێ لە وەزارەتی پەروەردەیە كە ٥٥ % ـە. كەمترین رێژەی ژن لە وەزارەتە سەربازییەكان ٥ % ـە، فەرمانبەرانی شارستانی بەبێ سەربازی ٤٧ % یان لە رەگەزی مێن.