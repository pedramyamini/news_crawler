ئەمڕۆ چوارشەممە، ١٦ی ئاداری ٢٠٢٢، بەڕێوەبەرایەتیی گشتیی دژە تیرۆری کوردستان لە راگەیێندراوێکدا رادەستکردنی "دوو تیرۆرستی داواکراو"ی بە ناوی حەسەن فەلاح فەرحان مەجول و مورتەزا لەتیف مەشرف مەجول، بە دەزگای دژە تیرۆری عێراق راگەیاند.    بەگوێرەی راگەیێندراوەکە: "ئەو دوو کەسە ئەندامی چالاکی رێکخراوی تیرۆریستیی داعش بوون، لە لایەن بەڕێوەبەرایەتیی گشتیی دژەتیرۆری کوردستان لە شاری هەولێر دەستگیرکراون".   سەبارەت بە هۆکاری رادەستکردنیان بە دەزگای دژە تیرۆری عێراق، لە راگەیێندراوەکەدا ئاماژە بەوە دراوە بەهۆی ئەوەی لە داواکراوانی دەزگای دژە تیرۆری عێراق بوون، بۆیە رادەستی ئەوان کراونەتەوە.