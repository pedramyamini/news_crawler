شڤان عیزەددین لەسەر ئەو چەقۆیانەی کە دروستی دەکات، نەخشی جیاوازی بۆ بەکاردەهێنێت و باس لەوە دەکات، "ئەم چەقۆیەی کە بەدەستمەوەیە سێ بۆ چوار رۆژە خەریکم، ئەوە کەرەستەی بۆربەرینی ئۆتۆمبێلە و کردوومە بە چەقۆ، تەنیا ماوە دەستکی بۆ دروستبکەم. لەبەرئەوەی زۆر بە دروستکردنی چەقۆکان ماندوو دەبم، بۆیە دەبێت بەرهەمەکانم بفرۆشم. "  ئەو نەخش و دیزاینانەی کە ئەو ئاسنگەرە دروستی دەکات، تاوەکو ئێستا لە بازاڕ هاوشێوەی نییە و لە بازاڕەکاندا دەستناکەوێت، بۆیە خەڵک سەردانی دەکەن و چەقۆی لێ دەکڕن. یەکێک لەو چەقۆیانەی کە ئەو هونەرمەندە زاخۆییە دروستی کردووە، وێنەی هونەرمەند ئەحمەد کایای لەسەر نەخشاندووە کە ماوەی دروستکردنەکەی پێنج رۆژی خایاندووە.  شڤان عیزەددین ئاماژە بەوەش دەکات، "ئەو دارانەی کە بۆ دەسکی چەقۆکان بەکاری دەهێنم بەشی زۆریان ساجن، هەروەها ئەو ئاسنانەشی کە بۆ چەقۆکە بەکاری دەهێنم ئاسنی فڕیدراون و پاشماوەی ئۆتۆمبێل و جۆری دیکەی ئاسنن. "  ئەو گەنجە زاخۆییە دوو ساڵە دوو ساڵە دەستی بەو کارە کردووە و لەنێو دوکانێکی بازاڕی شارەکەدا جۆرەها چەقۆ دروستدەکات.