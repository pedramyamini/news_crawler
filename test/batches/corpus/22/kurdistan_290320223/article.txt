کاژێر ٠٨: ٠٠ی بەیانیی ئەمڕۆ سێشەممە ٢٩ی ئاداری ٢٠٢٢ لەڕێگەی نوورئاباد دوو ئۆتۆمبێلی تایبەتی جۆری پێژۆ پێکیاندادا و هەشت کەس لە سەرنشینەکانیان گیانیان لەدەستدا.  مەهدی غەیبی، سەرۆکی فریاکەوتنی پزیشکیی لۆڕستان رایگەیاند، رووداوەکە لە ناوچەی گاکوژ روویداوە و هەر هەشت کەسەکە پێش رەوانەکردنیان بۆ نەخۆشخانە گیانیان لەدەستداوە.  بەپێی ئاماری پۆلیسی هاتووچۆی ئێران لە ١٢ رۆژی رابردوودا کە پشووی نەورۆز لە ئێران و رۆژهەڵاتی کوردستان دەستیپێکردووە، ٥٢٠ کەس بە رووداوی هاتووچۆ گیانیان لەدەستداوە و زیاتر لە هەشت هەزار کەس برینداربوون.  بەرپرسانی پۆلیسی ئێران دەڵێن، تیژڕۆیی، پێشکەوتن لە شوێنی نەگونجاو و لادان لە ساید، هۆکاری سەرەکیی رووداوی هاتووچۆن.     لەسەر رێگەی پیرانشار دوو هاونیشتمانی بە رووداوی هاتووچۆ گیانیان لەدەستدا     رۆژی دووشەممە ٢٨ی ئاداری ٢٠٢٢ لە رووداوێکی هاتووچۆدا لەسەر رێگەی دەروازەی حاجی ئۆمەران بۆ پیرانشار، دوو هاونیشتمانی گیانیان لەدەستدا و چواری دیکەش بریندار بوون.     رووداوەکە نزیکەی کاژێر ٠٦: ٠٠ی ئێوارەی رۆژی دووشەممە روویداوە و بەپێی ئەو گرتە ڤیدیۆییانەی لە کامێراکانی چاودێرییەوە تۆمارکراون، بارهەڵگرێک کە لە دەروازەی حاجی ئۆمەرانەوە بەرەو پیرانشار دەچێت، خۆی بە ئۆتۆمبێلێکی تایبەتی جۆری پڕایددا دەکێشێت کە لە پیرانشارەوە بەرەو گەڕەکی تازەشاری ئەو شارە دەچێت.     لە رووداوەکەدا دوو کەس گیانیان لەدەستداوە و چوار کەس بریندار بوون. بەڕێوەبەری فریاکەوتنی تەندروستیی پیرانشار دەڵێت، دۆخی تەندروستیی هەر چوار بریندارەکە جێگیرە.     پۆلیسی هاتووچۆی پیرانشار رایگەیاندووە، رووداوەکە بەهۆی لادانی بارهەڵگرەکە لە سایدی خۆی روویداوە.     بەپێی ئاماری بەرپرسی بەشی رێگەوبانی پۆلیسی ئێران، لە هەر کاژێرێکدا دوو کەس لەو وڵاتە بە رووداوی هاتووچۆ گیان لەدەستدەدەن.     لەسەر رێگەی پیرانشار دوو هاونیشتمانی بە رووداوی هاتووچۆ گیانیان لەدەستدا  رۆژی دووشەممە ٢٨ی ئاداری ٢٠٢٢ لە رووداوێکی هاتووچۆدا لەسەر رێگەی دەروازەی حاجی ئۆمەران بۆ پیرانشار، دوو هاونیشتمانی گیانیان لەدەستدا و چواری دیکەش بریندار بوون.  رووداوەکە نزیکەی کاژێر ٠٦: ٠٠ی ئێوارەی رۆژی دووشەممە روویداوە و بەپێی ئەو گرتە ڤیدیۆییانەی لە کامێراکانی چاودێرییەوە تۆمارکراون، بارهەڵگرێک کە لە دەروازەی حاجی ئۆمەرانەوە بەرەو پیرانشار دەچێت، خۆی بە ئۆتۆمبێلێکی تایبەتی جۆری پڕایددا دەکێشێت کە لە پیرانشارەوە بەرەو گەڕەکی تازەشاری ئەو شارە دەچێت.  لە رووداوەکەدا دوو کەس گیانیان لەدەستداوە و چوار کەس بریندار بوون. بەڕێوەبەری فریاکەوتنی تەندروستیی پیرانشار دەڵێت، دۆخی تەندروستیی هەر چوار بریندارەکە جێگیرە.  پۆلیسی هاتووچۆی پیرانشار رایگەیاندووە، رووداوەکە بەهۆی لادانی بارهەڵگرەکە لە سایدی خۆی روویداوە.  بەپێی ئاماری بەرپرسی بەشی رێگەوبانی پۆلیسی ئێران، لە هەر کاژێرێکدا دوو کەس لەو وڵاتە بە رووداوی هاتووچۆ گیان لەدەستدەدەن.