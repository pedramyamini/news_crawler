بەگوتەی جەمیل سادقی فەر، جێگری سەرۆکی زانکۆی زانستیی پزیشکی ئیلام بۆ کاروباری تەندروستی، ١١.٧ % ـی هاوژینەکان لە ئیلام بەگشتی توانای خستنەوەی منداڵیان نییە و ١٨.٤ % یش تەنیا منداڵێکیان بووە و دوای ئەوە منداڵیان نابێت.  ژمارەی ئەو هاوژینانەی لە سەرانسەری ئێران منداڵیان نابێت ١٢ % ـە و ژمارەی ئەوانەش کە تەنیا یەک منداڵیان هەیە و دواتر توانای منداڵبوونیان لەدەستداوە ١٥ % ـە.  بەپێی توێژینەوەیەکی ناوەندی توێژینەوەی ئیبن سینا کە لەنێوان ساڵانی ٢٠١٣ و ٢٠١٥ ئەنجامیداوە، نزیکەی ٤ ملیۆن هاوژین لە ئێران توانای ئەوەیان نییە منداڵیان بێت.  بەپێی ئەو راپۆرتە، یەک لەسەر هەشتی هاوژینەکان لە ئێران توانای هەبوونی منداڵیان نییە؛ بەڵام لە هەندێک پارێزگاش ئەم رێژەیە یەک لەسەر پێنجی ژمارەی هاوژینەکانە.  پزیشکانی پسپۆڕی ئێرانی هۆکاری جیاواز بۆ نەزۆکی باس دەکەن، لەوانە هۆکارە بۆ ماوەییەکان، هەڵکشانی تەمەن، کاریگەریی ژینگە، پیسبوونی هەوا، دڵەڕاوکێی شوێنی کار، خواردنەوەی ماددە کحولییەکان، دووکەڵ و هەروەها جۆری خۆراک و خواردن.