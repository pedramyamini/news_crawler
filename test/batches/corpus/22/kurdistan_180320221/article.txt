ئەحمەد سونگور، هاونیشتمانییەکی خەڵکی مووش دەڵێت، "زیاتر لە سێ کاژێرە گیرمان خواردووە، ئۆتۆمبێلەکانمان ناتوانن بەنێو بەفرە کەڵەکەبووەکەدا بڕۆن. تیمەکانی شارەوانیی بەهانامانەوە هاتن و ئێستاش خەریکن رێگەکانمان بۆ دەکەنەوە".  بەفر رێگەی ١٧٢ گوندیشی لە سنووری پارێزگاکانی وان، بەدلیس و جولەمێرگ داخستووە.   ئیلیاس تونچ، کارمەندی شارەوانیی مووش دەڵێت، "هەموو هەوڵێکمان داوە بۆ ئەوەی رێگە داخراوەکانی گوند و کێڵگەی گوندنشینەکان بکەینەوە کە بەهۆی بەفربارینێکی زۆرەوە داخراون. دوو رۆژە کارەکان زۆر بەسەختی بەڕێوەدەچن بەهۆی ئەوەی لە هەندێک شوێن چوار مەتر و لە هەندێک شوێنی دیکەش پێنج مەتر بەفر کەڵەکە بووە".   بەپێی ئامارە فەرمییەکان، تەنیا لە مانگی ئادارد تیمەکانی رێگەی چوار هەزار و ٦٢٢ گوندیان کردووەتەوە کە لە ئەنجامی بەفربارینی زۆرەوە داخرابوون.