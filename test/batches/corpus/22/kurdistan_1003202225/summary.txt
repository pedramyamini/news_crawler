وەزارەتی خوێندنی باڵا و توێژینەوەی زانستی حکومەتی هەرێمی کوردستان رایگەیاند، وڵاتی چین ژمارەیەک دەرفەتی خوێندنی لە زانکۆکانی بۆ بەدەستهێنانی بڕوانامەکانی ماستەر و دکتۆرا رەخساندووە و مەرجەکانیشی روونکردووەتەوە، بەڕێوەبەری گشتیی فەرمانگەی نێردراوان لە وەزارەتی خوێندنی باڵا دەڵێت: "ژمارەی دەرفەتەکان دیاریکراو نین و هەرکەسێک مەرجەکانی تێدابێت وەردەگیرێت".