د. یاسین ساڵح، بەڕێوەبەری گشتیی فەرمانگەی نێردراوان لە وەزارەتی خوێندنی باڵا ئەمڕۆ پێنجشەممە، ١٠ی ئاداری ٢٠٢٢ بە تۆڕی میدیایی رووداوی راگەیاند: "چین ژمارەیەک دەرفەتی بۆ خوێندکارانی هەرێمی کوردستان لە بوارەکانی ماستەر و دکتۆرا بۆ ئەو کەسانەی ئارەزوو دەکەن رەخساندووە، ژمارەی دەرفەتەکان دیار نیین، بەڵام چین ساڵانە ئەو دەرفەتانە رادەگەیێنێت و ئێستا ژمارەیەک خوێندکارمان لەزانکۆکانی ئەو وڵاتە دەخوێنن".  ئەمڕۆ پێنجشەممە، ١٠ی ئاداری ٢٠٢٢، وەزارەتی خوێندنی باڵا و توێژینەوەی زانستی هەرێمی کوردستان لە راگەیێندراوێکدا زەمالەى خوێندنى ماستەر و دکتۆرای لە چین بۆ مامۆستایان و فەرمانبەران و هاووڵاتیانى هەرێمى کوردستان راگەیاند، لە راگەیێندراوەکەدا هاتووە: "لەو چوارچێوەیەدا هەر کەسێک مەرجەکانی تێدا بەرجەستەیە و ئارەزووی خوێندنی لە زانکۆکانی وڵاتی کۆماری چینی میللی هەیە، بە لەبەرچاوگرتنی ئەم تێبینیانەی خوارەوە، داواکاری لە ڕێگەی ئەم لینکەی خوارەوە پێشکێش بە سەرچاوەی زەمالەکە بکەن:  http:// www. china - aibo. cn / en / info / ١٠٠٥/١٢٨٣. htm  تێبینی: وەزارەت تەنیا کار لە سەر هەردوو بەرنامەی ماستەر و دکتۆرا دەکات.  - پێشکێشکار دەبێت هاووڵاتیی هەرێمی کوردستان بێت.  - پێشکێشکار ئەگەر فەرمانبەر یان مامۆستا بێت لە دامودەزگاکانی هەرێمی کوردستان، ئەوا دەبێت لانیکەم دوو ساڵ خزمەتی هەبێت لە دوای بە دەستهێنانی دوایین بڕوانامە.  - ئاستی توانستی زمانی داواکراو لە بەرنامەیەک بۆ بەرنامەیەک جیاوازە. (بۆیە بەر لەپێشکێشکردنى داواکارى، تکایە تەواوی وردەکارییەکانی ئەم بەرنامەیە بخوێننەوە کە داواکاری بۆ پێشکێش دەکەن).  - داواکار دەبێت لە هەمان بواری خۆی داواکاری بۆ بەرنامەی ماستەر پێشکێش بکات. (واتا بەکالۆریۆس و ماستەرەکەی لە هەمان بوار بێت).  - بەربژێری سەرکەوتوو ئەگەر دامەزراو بێت، ئەوا لەلایەن وەزارەتی پەیوەندیدار تەنیا مۆڵەتی خوێندنی پێدەدرێت، واتا بە مووچەی بنەڕەتی و دەرماڵە جێگیرەکان.  - بەربژێری سەرکەوتوو لەلایەن وڵاتی چین پشتگیری دارایی دەکرێت، بۆ وردەکاری زیاتر تکایە سەردانی ماڵپەڕی زەمالەکە بکەن.   - بەربژێری ئەم زەمالەیە مەرجە هیچ پێشینەیەکی تاوانی نەبێت و ئەستۆپاکی لەلایەن لایەنی پەیوەندیدار سەلمێنرابێت.  - پێشکێشکردن راستەوخۆ و تەنیا لەڕێگەی ماڵپەری سەرەکیی زەمالەکە (چین) دەبێت.   تکایە پێش (٢٦/٤/٢٠٢٢) دۆکیۆمێنتەکان وەردەگیرێن، واتە رۆژانی پێش (٢٤/٤) و دوای (٢٦/٤/٢٠٢٢) بەڵگەنامەکان وەرناگیرێن:  - پڕکردنەوەی فۆرمی پشکنینی تەندروستی و دواتر پشتڕاستکردنی لەلایەن لایەنی پەیوەندیدار.  - ئەگەر پێشکێشکار دامەزراو بوو لە دامودەزگاکانی حکومەتی هەرێمی کوردستان، پێویستە لارینەبونی فەرمانگەکەی بهێنێت کە تیایدا ماوەی ساڵانی خزمەتی دوای بەدەستهێنانی دوایین بڕوانامەی بەڕوونی تێدا دیاری کرابێت. لەگەڵ پوختەی راژە کە هاوپێچی نووسراوی لاری نەبوونەکە بێت، بەڵام ئەگەر دانەمەزراو بوو ئەوا پێویستە وێنەیەک لە کارتی زانیاری یان پشتگیری موختاری گەڕەک بهێنێت.  - وێنەیەک لە بڕوانامەی بەکالۆریۆس بە هەردوو شێوە (بە نمرە و بڕوانامەی دیواری).  - بەڵگەنامەی رەوشتبەرزی و نەبوونی پێشینەی تاوان کە پشتڕاستکرابێت لەلایەن دەزگای پەیوەندیدار.  - بڕوانامەی تەندروستیی نێودەوڵەتی  - دوو نووسراوی پشتگیری لەلایەن مامۆستایانی پێشووى یان بەرپرس لە شوێنی کارەکەی.  - پێشکێشکار دەبێت هاووڵاتیی هەرێمی کوردستان بێت.  - پێشکێشکار ئەگەر فەرمانبەر یان مامۆستا بێت لە دامودەزگاکانی هەرێمی کوردستان، ئەوا پێویستە لانیکەم دوو ساڵ خزمەتی هەبێت لەدوای بەدەستهێنانی دوایین بڕوانامە.  - ئاستی توانستی زمانی داواکراو لە بەرنامەیەک بۆ بەرنامەیەک جیاوازە. (بۆیە بەر لەپێشکێشکردنى داواکارى، تکایە تەواوی وردەکارییەکانی ئەم بەرنامەیە بخوێننەوە کە داواکاری بۆ پێشکێش دەکەن).  - داواکار دەبێت لە هەمان بواری خۆی داواکاری بۆ بەرنامەی دکتۆرا پێشکێش بکات. (واتا ماستەر و دکتۆراکەی لە هەمان بوار بێت).  - بەربژێری سەرکەوتوو ئەگەر دامەزراو بێت، ئەوا لەلایەن وەزارەتی پەیوەندیدار تەنها مۆڵەتی خوێندنی پێدەدرێت واتا بە مووچەی بنەڕەتی و دەرماڵە جێگیرەکان.  - بەربژێری سەرکەوتوو لەلایەن وڵاتی کۆماری چینی میللی پشتگیری دارایی دەکرێت، بۆ وردەکاری زیاتر تکایە سەردانی ماڵپەڕی زەمالەکە بکەن.  - بەربژێری ئەم زەمالەیە مەرجە هیچ پێشینەیەکی تاوانی نەبێت و ئەستۆپاکی لەلایەن لایەنی پەیوەندیدار سەلمێندرابێت.  - پێشکێشکردن راستەوخۆ و تەنها لە ڕێگەی ماڵپەڕی سەرەکی زەمالەکە  دەبێت.  تکایە پێش (٢٦/٤/٢٠٢٢) تەواوی کۆپی ئەم دۆکیۆمێنتانەی خوارەوە پێشکێش بە وەزارەتەکەمان / بەڕێوەبەرایەتیی نێردراوان بکەن، بەڵام تەنیا رۆژانی (٢٤ و ٢٥ و ٢٦/٤/٢٠٢٢) دۆکیۆمێنتەکان وەردەگیرێن، واتە رۆژانی پێش (٢٤/٤) و دوای (٢٦/٤/٢٠٢٢) بەڵگەنامەکان وەرناگیرێن:  - پڕکردنەوەی فۆرمی پشکنینی تەندروستی و دواتر پشتڕاستکردنی لەلایەن لایەنی پەیوەندیدار.  - ئەگەر پێشکێشکار دامەزراو بوو لە دامودەزگاکانی حکومەتی هەرێمی کوردستان، پێویستە لارینەبوونی فەرمانگەکەی بهێنێت کە تیایدا ماوەی ساڵانی خزمەتی دوای بە دەستهێنانی دوایین بڕوانامەی بە روونی تێدا دیاری کرابێت، لەگەڵ پوختەی راژە کە هاوپێچی نووسراوی لارینەبوونەکە بێت. بەڵام ئەگەر دانەمەزراو بوو، ئەوا پێویستە وێنەیەک لە کارتی زانیاری یان پشتگیری موختاری گەڕەک بهێنێت.  - وێنەیەک لە بڕوانامەی بەکالۆریۆس و ماستەرەکەى بە هەردوو شێوە (بە نمرە و بڕوانامەی دیواری)  - بەڵگەنامەی رەوشتبەرزی و نەبوونی پێشینەی تاوان کە پشتڕاستکرابێت لەلایەن لایەنى پەیوەندیدار.  - بڕوانامەی تەندروستی نێودەوڵەتی  - دوو نووسراوی پشتگیری لەلایەن مامۆستایانی پێشووى یان بەرپرس لەشوێنی کارەکەی.  * هەرکەسێک ئەم مەرج و رێنماییانەی سەرەوەی تێدا بەرجەستە نەبێت، دواجار مۆڵەتی خوێندنی پێنادرێت.  * تکایە بۆ هەر پرسیارێک یان زانیاری زیاتر سەرەتا سەردانی ماڵپەڕی زەمالەکە بکەن، دواتر دەتوانن پەیوەندی بە کونسوڵخانەی گشتی وڵاتی چین لە هەولێر لە رێگەی ئەم ژمارە تەلەفۆن و ئێمێڵەی خوارەوە بکەن:  ئیمێل: chinaconsul _ erbil @ mfa. gov. cn