بوومەلەرزەکە کە گوڕەکەی ٤.١ ریختەر بووە، لە نزیک شاری کامێران لە پارێزگای سنەدا روویداوە، بەڵام لە شاری کرماشان و ناوچەکانی روانسەر و هەورامانیش هەستی پێکراوە. بوومەلەرزەکە ١١ کیلۆمەتر دوور لە شاری کامێران و لە قوڵایی ٨ کیلۆمەتری زەویدا روویداوە.  محەممەد فەلاحی، بەڕێوەبەری کۆنترۆڵی قەیرانی پارێزگای سنە، دوای بوومەلەرزەکە رایگەیاند: تیمەکانی لێکۆڵینەوە رەوانەی ناوچەکە کراون و ئەگەر زەرەر و زیانێک هەبێت تۆماری دەکەن.  ئەمیر زەهرابی، بەڕێوەبەری کۆنترۆڵی قەیرانی پارێزگای کرماشان گوتی: "بوومەلەرزەکە زیانی گیانی و ماددی نەبووە، بەڵام خەڵکی شاری کرماشان و ناوچەی بێڵەوار لەبەر ترسی بوومەلەرزە لە ماڵی خۆیان هاتنە دەرەوە و ماوەیەک لە دەرەوەی ماڵ مانەوە".  سەعدی مستەفا زادە، قایمقامی شاری روانسەریش رایگەیاند: بوومەلەرزەکە لەو ناوچەیەدا زەرەر و زیانی نەبووە و دوای بوومەلەرزەکەش ناوەندیی کۆنتڕۆڵی قەیران لە شارەکانی روانسەر و کامێران کەوتوونەتە ئامادەباشییەوە