لە پارێزگای قەرس، کە ئەمساڵ هاوشێوەی زۆربەی ناوچەکانی باکووری کوردستان بەفرێکی زۆر باری، بەهۆی گۆڕانی وەرز و بەرزبوونەوەی پلەکانی گەرما توانەوەی بەفر دەستیپێکرد و بەو هۆیەوە لافاو دروستبوو.  لە رۆژی چوارشەممەوە تاوەکو بەرەبەیانی ئەمڕۆ پێنجشەممە ٧ی نیسان هاتووچۆ لە رێگای سەرەکیی قاقزمان - سەلیم و سالیم - ئیستاسیۆنیان ئاسایی نەبووەتەوە و لە شارۆچکەی قامووشان گەشتەکانی شەمەندەفەری بارهەڵگر لە نێوان ئەرزەڕۆم - قەرس، کە بەهۆی لافاوەوە لە نزیک گوندی چاتاک راگیراون، هێشتا دەستیان پێنەکردووەتەوە.    تیمەکانی رێگاوبانی سەر بە شارەوانیی پارێزگای قەرس و تیمەکانی فەرماندەیی جەندرمە بەردەوامن لە هەوڵەکانیان بۆ کردنەوەی ئەو رێگایانە بەڕووی هاتووچۆدا.