ئەو وێنانەی خوارەوە سەیرانگەی خانزادی شاری هەولێرە، بەشێک لە هاونیشتمانییان پاشماوە پلاستیکییەکانیان لە دوای خۆیان بەجێهێشتووە کە ئەو پاشماوانە جگە لەوەی زیانێکی زۆریان بۆ ژینگە هەیە، ماوەیەکی زۆریشیان دەوێت بۆ شیبوونەوە و گەڕانەوەیان بۆ سرووشت.  ژینگەپارێزان و رێکخراوە ژینگەییەکان بەردەوام داوا لە خەڵک دەکەن کە پابەندی پاراستنی ژینگە و پاکڕاگرتنی بن، هەرچەندە لەم ساڵانەی دواییدا، بەگشتی خەڵک زیاتر گرنگی بە ژینگە دەدات، بەڵام هێشتا دیمەنی بەشێک لە سەیرانگەکان بە پاشماوەی سەیرانکەران شێوێندراون.