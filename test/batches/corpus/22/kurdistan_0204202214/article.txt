رائید عامر شوانی، گوتەبێژی پۆلیسی کەرکووک بە تۆڕی میدیایی رووداوی راگەیاند، ئەمڕۆ شەممە ٢.٤.٢٠٢٢ کاژێر ٤: ٥٠ی ئێوارە، لە گەڕەکی پەنجا عەلی، دوو چەکدار بە ماتۆڕسکیلێکەوە خۆیان لە هاونیشتمانییەک بە ناوی (رێبوار محەممەد) نزیک دەکەنەوە و دەیدەنە بەر دەستڕێژی گوللە و دەیکوژن.  عامر شوانی گوتی، "هاونیشتمانییەکە کادیری یەکێتیی نیشتمانیی کوردستانە و لە مەڵبەندی ١١ی کەرکووک دەوامی کردووە".  لەبارەی بکوژەکانیشەوە گوتی، "هەردوو تاوانبارەکە دەمامکیان بەستووە و هەڵاتوون، بەڵام پۆلیسی نەهێشتنی تاوان دەستی بە لێکۆڵینەوە و گەڕانەکانی کردووە بۆ دۆزینەوەیان".