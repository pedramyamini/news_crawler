بەڕێوەبەرایەتیی بەرگریی شارستانیی ئامەد بڵاویکردەوە، لێکۆڵینەوەکەیان لەبارەی دەستنیشانکردنی هۆکاری تەقینەوەکە کۆتاییهاتووە و تیمەکانیان پێداگرن لەوەی گوشاری زۆری سەری بوتڵی غازی ئۆکسجینی کۆگاکراو کە لەنزیک شوێنی لەحیمکردنەکە بووە، هۆکاری سەرەکیی تەقینەوەکە بووە.   بەڕێوەبەرایەتیی بەرگریی شارستانیی ئامەد دەڵێت، راپۆرتەکەیان رادەستی بەڕێوەبەرایەتیی پۆلیس و پارێزگای ئامەد و لایەنە پەیوەندیدارەکان کردووە.   لە رووداوەکەی ٢٤ ـی مانگدا ١٠ کەس برینداربوون؛ دوای تەقینەوەکە مونیر کاراڵئۆغڵو، پارێزگار ئامەد بە میدیاکانی تورکیای راگەیاند، برینی پێنج لە بریندارەکان سەختە و گەیێندراونەتە نەخۆشخانەی گشتیی ئامەد و چارەسەریی پزیشکییان بۆ دەکرێت.    ١٦ ئۆتۆمبێل و دوو کارگە و شەش دووکانیش زیانی زۆریان بەرکەوت.