لەگەڵ ئۆکراینا دەبین، درووشمی ئەو هەڵمەتەیە کە ئرینا و دوو هاوڕێی رایانگەیاندووە، دوای چەند رۆژێک لە هەڵگیرسانی شەڕی نێوان رووسیا و ئۆکراینا بۆ کۆکردنەوەی یارمەتی لە هەولێر. یارمەتییەکە تایبەتە بە کڕینی دەرمان و کەلوپەلی پزیشکی بۆ ئۆکراینییەکان. ئرینا خەڵکی خارکێڤی ئۆکراینایە دوو ساڵە لە هەرێمی کوردستان دەژی و کاردەکات. ئازیزترین کەسی ژیانی کە دایکییەتی ئێستا لەنێو جەرگەی جەنگ و ماڵوێرانیدایە.