نامیق هەورامی، گوتەبێژی وەزارەتی رۆشنبیری و لاوانی حکومەتی هەرێمی کوردستان بە تۆڕی میدیایی رووداوی راگەیاند، زیاتر لە دوو هەفتەیە محەممەد حەمەسەعید، وەزیری رۆشنبیری و سالار عوسمانی بریکاری، بەهۆی نەخۆشییەوە مۆڵەتن و ئارام محەممەد، وەزیری خوێندنی باڵا بە وەکالەت کارەکانی وەزیری رۆشنبیری رایی دەکات.  لەبارەی نەخۆشییەکەیانەوە، گوتەبێژی وەزارەتی رۆشنبیری گوتی، "وەزیر گوێچکەی ناوەڕاستی تووشی نەخۆشی بووە و دوای وەرگرتنی چارەسەر لە دەرەوەی وڵات، گەڕاوەتەوە هەرێمی کوردستان، بریکاری وەزیریش بەهۆی نەخۆشکەوتنەوە گورچیلەیەکی لەدەستداوە، بەڵام ئێستا تەندروستیی زۆرباشە و ئەویش لەم رۆژانە دەگەڕێتەوە بۆ هەرێمی کوردستان. "  گوتەبێژی وەزارەتی رۆشنبیری و لاوان ئاماژەی بەوەشکرد، "رەنگە وەزیر و بریکارەکەشی بەمزووانە دەست بە دەوام بکەنەوە. "