ئارام جەلال، گوتەبێژی بەڕێوەبەرایەتیی گشتیی کاروباری مین لە سلێمانی بە تۆڕی میدیایی رووداوی راگەیاند، ئەمڕۆ کاژێر نۆی بەیانی، مینێک لە پێنجوێن بە هاونیشتمانییەکدا تەقیەوە و بەهۆیەوە قاچێکی لەدەستدا.  ئارام جەلال ئاماژەى بەوەش دا، گەنجەکە تەمەنی ٣٦ ساڵە و ناوی (جووتیار بەهادین)ـە و خەڵکی گوندی ناوشاخانە، گوتیشی، "تەقینەوەکە لە گوندی کونەورچ روویداوە. "   رووبەری زەوی چێندراو بە مین لە سلێمانی ٢٣٤ ملیۆن مەتر چوارگۆشە بوو، ٨٥ ملیۆن مەتر چوارگۆشەی پاککراوەتەوە و ١١٨ هەزار و ٨٤٢ مین و پارچە تەقەمەنی هەڵگیراونەتەوە.