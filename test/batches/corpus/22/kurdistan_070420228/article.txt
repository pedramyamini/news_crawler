محەممەد عەلی تەقەوی، بەڕێوەبەری تۆماری باری کەسێتیی پارێزگای ئیلام، دەڵێت: لە ساڵی رابردووی هەتاویدا (نەورۆزی ٢٠٢١ تاوەکو نەورۆزی ٢٠٢٢)، حەوت هەزار و ٧٦٢ منداڵ لەم پارێزگایەدا لە دایکبوون کە ٣٥١ منداڵیان دووانە و سیانە بوون.  بەگوتەی محەممەد عەلی تەقەوی، ١٧١ دایک منداڵی دووانە و ٣ دایکیش سیانەیان بووە.  بەپێی راپۆرتی تۆماری باری کەسێتyی ئیلام، رێژەی لەدایکبوون لە ساڵی رابردووی هەتاویدا لە چاو ساڵی پێشتر ٧ % کەمبووەتەوە.  هەر بەپێی ئاماری باری کەسیێتیی ئیلام، رێژەی پێکهێنانی ژیانی هاوژین لە پارێزگای ئیلامدا ٤.٦ % کەمبووەتەوە، ساڵی ٢٠٢١ لە پارێزگای ئیلامدا ٤ هەزار و ١٣١ کەس ژیانی هاوژینیان پێکهێناوە، بەڵام ساڵی پێشتر ٤ هەزار و ٣٢٩ کەس ژیانی هاوژینیان پێکهێنابوو، لە هەمانکاتدا رێژەی تەڵاق ١٠ % زیادی کردووە.