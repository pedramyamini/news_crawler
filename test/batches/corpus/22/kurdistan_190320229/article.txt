رەفیق قادر، بەڕێوبەری بەشی کردە پزیسکییەکانی گەرمیان رۆژی شەممە ١٩ - ٠٣ - ٢٠٢٢ بە تۆڕی میدیایی رووداوی گوت، "زیاتر لە نۆ مانگە پارەی هاتووچۆ (ئیفاد)ـیان بۆ خەرجنەکراوە، بۆیە ئەمڕۆ لە تەندروستیی گەرمیان، سەرجەم شۆفێران و کارمەندەکانیان مانیان گرتووە. "  بەگوتەی بەڕێوبەرەی بەشی کردە پزیسکییەکانی گەرمیان، لە کەلار ٢٢ کارمەند و ١٨ شۆفێر، لە کفریش ٦ کارمەند و ٦ شۆفێر مانیان گرتووە.  رەفیق قادر ئاماژەی بەوەش کرد، "تاوەکو پارەکانمان بۆ خەرجنەکرێت، دەوام ناکەین، هەر نەخۆشێکیش پێویستی بە سلێمانی بێت دەبێت یان دەبێت بە ئۆتۆمبێلی خۆی بڕوات، یان لەڕێگەی نەخۆشخانەی ئەهلی بگوازرێتەوە بۆ سلێمانی. "