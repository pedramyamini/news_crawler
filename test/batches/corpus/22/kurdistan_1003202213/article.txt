ئەحمەد هۆشیار، بەڕێوەبەری فڕۆکەخانەی نێودەوڵەتیی هەولێر بە تۆڕی میدیایی رووداوی راگەیاند، پێش هێرشەکانی رووسیا بۆسەر ئۆکراینا، فڕۆکەیەکی هەرێمی کوردستان نێردرا بۆ ئۆکراینا بۆ چاککردنەوە، بەڵام ئەو رۆژەی کە بڕیاربوو بهێندرێتەوە، جەنگ دەستیپێکرد و رێگە ئاسمانییەکان داخران.  بەڕێوەبەری فڕۆکەخانەی نێودەوڵەتیی هەولێر ئاماژەی بەوەش کرد، "فڕۆکەکە هی فڵای ئەربیلە و فڕۆکەوانەکەی هاووڵاتییەکی ئۆکراینییە و بۆ چاککردنەوە براوەتە ئەو وڵاتە".  بەهۆی هێرشەکانی رووسیا بۆسەر ئۆکراینا، چەندین هاونیشتمانیی دانیشتووی کیێڤ و شارەکانی دیکەی ئەو وڵاتە کە زۆربەیان خوێندکار و بازرگان بوون، گیریانخوارد، بەڵام دواتر زۆربەیان خۆیان گەیاندە وڵاتانی دراوسێ و دواتر گەڕانەوە.