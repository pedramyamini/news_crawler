رۆژی پێنجشەممە ١٠ی ئاداری ٢٠٢٢، سەرکەوت ئەحمەد، گوتەبێژی پۆلیسی پارێزگای سلێمانی بە رووداوی راگەیاند، تۆمەتبارەکان دوو کوڕی گەنجن و دانیشتووی شاری سلێمانین، بە گوتەی خۆیان بەبێ هیچ هۆکارێکی دیاریکراو شوێنی ئەرکی كارمەندانی هاتووچۆیان لە فولکەکانی ناو شاردا سووتاندووە، کە بە کۆشکی کارمەندانی هاتووچۆ ناسراون.  گوتەبێژی پۆلیسی پارێزگای سلێمانی ئاماژەی بەوەش کرد، "دوای ئەوەی زانیاریمان پێگەیشت، پۆلیسی چوارچرا گەیشتە شوێنی مەبەست و ئەو دوو کەسەیان دەستگیرکرد".  بە گوتەی سەرکەوت ئەحمەد، ئێستا تۆمەتباره‌كان بە بڕیاری دادوەر راگیراون و لێكۆڵینەوە لەگەڵیان بەردەوامە و دانیان بە تاوانەكانیاندا ناوە.