رۆژی چوارشەممە ٢٣ - ٣ - ٢٠٢٢، رەحمان خانی، بەڕێوەبەری بەنداوەکانی هەرێمی کوردستان بە تۆڕی میدیایی رووداوی گوت، "بەنداوی دووکان بەراورد بە ساڵی رابردوو ٣ مەتر و ٤٠ سانتیمەتر کەمیکردووە، بەنداوی دهۆکیش ٧ مەتر و ٢٦ سانتیمەتر لە ساڵی رابردوو کەمترە".  بەڕێوەبەری بەنداوەکانی هەرێمی کوردستان باسی لەوەش کرد، "دوو سەرچاوەی ئاو لە ئێرانەوە دێنە هەرێمی کوردستان و دەڕژێنە زێی بچووک و رووباری سیروانەوە، ئێران چەند رۆژێک پێش ئێستا ئاوی زێی بچووکی کەمکردبووەوە، ئێستا ئەو سەرچاوەیەی لە ئێرانەوە دێتە رووباری سیروانیش لە دەربەندیخانەوە ئەوەشی بەتەواویی کەمکردووەتەوە".  لە هەرێمی کوردستان ١٧ بەنداو هەن، گەورەترینیان بەنداوەکانی دەربەندیخان، دووکان و دهۆکن.