دڵشاد ئەحمەد کەریم، ئەندازیاری شارستانی و مامۆستای زانکۆی پۆلیتەکنیکیی هەولێر دەڵێت، "ئەو کێشەیەی بۆ پایەکانی ئەو پردە دروستبووە بەڕاستی مایەی مەترسییە. "  ئەو ئەندازیارە باسی لەوەش کرد، "ئەو پردە لەڕووی ئەندازەییەوە زۆر تەواو و بێکێشە و تۆکمەیە، بەڵام ئەو ئاوەی لە بنیەتی هۆکاری داخورانی بناخەکەیەتی و مەترسیی دابەزین و خراپبوونی دروستکردووە. ئەگەر بگاتە ئەوە چاککردنەوەی پارەیەکی زۆری دەوێت. "  بە گوتەی دڵشاد ئەحمەد، "لەم دۆخەی ئێستایدا بە کەمترین تێچوو زۆر ئاسان چارەسەر دەبێت و چارەسەرەکەی ئەوەیە هەندێک خۆڵ و بەردی گەورە لە تەنیشتی بناخەکەی دابنرێت، بۆئەوەی هێزی ئاوەکە کەم بکرێتەوە. "  لەو بارەیەوە مەسعوود کاڕەش، جێگری پارێزگاری هەولێر بە رادیۆی رووداوی راگەیاند، "پارەمان بۆ ئەو پردە تەرخانکردووە. لەم یەک - دوو رۆژەدا دەست بە نۆژەنکردنەوەی دەکەین و چاکی دەکەینەوە. "