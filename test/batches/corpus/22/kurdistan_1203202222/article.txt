ئەمڕۆ شەممە ١٢.٣.٢٠٢٢ سەرچاوەیەک لە وەزارەتی دارایی و ئابووریی حکومەتی هەرێمی کوردستان بە تۆڕی میدیایی رووداوی راگەیاند، سبەی یەکشەممە مووچەی وەزارەتی پێشمەرگە و لیواکانی سەر بەو وەزارەتە دابەشدەکرێت.  لە کۆبوونەوەی رۆژی شەممە ٥ - ٣ - ٢٠٢٢ ئەنجوومەنی ئابووریی هەرێمی کوردستان، مەسرور بارزانی، سەرۆکوەزیرانی هەرێمی کوردستان فەرمانی کرد کە دەست بە دابەشکردنی مووچەی مانگی شوباتی ٢٠٢٢ بکرێت بەبێ لێبڕین.  رۆژی ١٠ی ئاداری ٢٠٢٢، وەزارەتی تەندروستی وەکو یەکەم وەزارەتی حکومەتی هەرێمی کوردستان بەپێی خشتەی وەزارەتی دارایی و ئابووری بۆ دابەشکردنی مووچەکانیان دیاریکرابوو، مووچەیان وەرگرت.     لە هەرێمی کوردستاندا یەک ملیۆن و ٢٥١ هەزار و ٤٥١ مووچە خۆر هەن، کە ٧٥١ هەزار و ٨٠٥ کەسیان فەرمانبەری سەربازی و شارستانین؛ ٢٤٢ هەزار و ٢٦٩ کەسیان خانەنشینن. حکومەت بۆ پێدانی مووچە بێ لێبڕین مانگانە ٨٩٥ ملیار دیناری پێویستە، کە ساڵانە ١٠ تریلیۆن و ٧٤٠ ملیار دینار دەکات.