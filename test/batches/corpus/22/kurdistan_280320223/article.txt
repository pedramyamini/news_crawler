سەرکەوت ئەحمەد، گوتەبێژی بەڕێوەبەرایەتیی پۆلیسی سلێمانی بە تۆڕی میدیایی رووداوی گوت، "پاڵپشت بە زانیارییەكانی هێزەكانی پۆلیس توانرا لە چەند چالاكییەكی جیادا نۆ تۆمەتبار بەتۆمەتی بەكارهێنان و بازرگانیكردن بە ماددەی هۆشبەر دەستگیربكرێن. "   ئاماژە بەوەش دەکات، "سەرجەم تۆمەتباران بە ناسنامە كوردن. توانراوە لە (ناحیەی عەربەت و گەڕەكەكانی هووانە، كانی كوردە و سەرچنار) لە سلێمانی دەستگیربكرێن و بەشێک لەو تۆمەتبارانە لە كاتی بەكارهێنانی ماددەی هۆشبەردا دەستگیركراون. "   گوتەبێژی پۆلیسی سلێمانی ئاماژە بە ناو، ساڵی لەدایکبوون و رەگەزی تۆمەتباران دەکات، دەڵێت، "چ، ن، ف لەدایكبووی ١٩٩٤ رەگەزی مێ. غ، ج، ع لەدایكبووی ١٩٨٧ رەگەزی مێ. ل، م، ئـ لەدایكبووی ١٩٨٨ رەگەزی مێ. ئـ، ع، ح لەدایكبووی ١٩٨٠ رەگەزی نێر. م، م، س لەدایكبووی ١٩٨٥ رەگەزی نێر. ع، م، ئـ لەدایكبووی ١٩٩٦ رەگەزی نێر. ب، و، س لەدایكبووی ١٩٩٣ رەگەزی نێر. م، ج، ع لەدایكبووی ١٩٨٤ رەگەزی نێر. س، ج، ع لەدایكبووی ١٩٨٢ رەگەزی نێر. "   گوتیشی، "بەبڕیاری دادوەر و بەپێی ماددەکانی ٢٦ و ٣٠ ـی یاسای بەرەنگاربوونەوەی ماددە هۆشبەرەكان و كارتێكەرە عەقڵییەكان راگیراون و لەكاتی دەستگیركرنیشیاندا دەستگیراوە بەسەر بڕێک ماددەی هۆشبەر لە جۆرەكانی هیرۆین، دەرزی هیرۆین و شیشە و كەلوپەلی بەكارهێنانی ماددەكان. "   سەرکەوت ئەحمەد باس لەوەش دەکات، "بەشێک لەو تۆمەتبارانە پێشینەی تاوانی دزیكردن و بەكارهێنانی ماددەی هۆشبەریان هەبووە و پێشتر سزادراون. "