ئەمڕۆ شەممە ١٢ - ٠٣ - ٢٠٢٢ رۆبەر پاڵەدینۆ، کۆنسوڵی گشتیی ئەمریکا لە هەولێر پێشوازی لە مونا یاقۆ، سەرۆکی دەستەی سەربەخۆی مافەکانی مرۆڤ لە هەرێمی کوردستان کرد.  کۆنسوڵخانەی ئەمریکا دەڵێت، لە کۆبوونەوەکەیاندا گفتوگۆ لەبارەی کارەکانی دەستەکە و ئەو بوارانەی دەکرێت تێیاندا هاوئاهەنگی بکەن کراوە.  هاوکات دوێنێ کۆنسوڵخانەی ئەمریکا راگەیێندراوێکی بڵاوکردەوە کە تێیدا پەرۆشی خۆیانی لەبارەی هەڵکشانی "تووندوتیژی و کوشتن و پێشێلکردنی مافەکانی ژنان"ـەوە دەربڕی.  لە راگەیێندراوەکەی دوێنێدا هاتووە، "دەبێت ئەوەی پێی دەگوترێت ' کوشتن لەسەر شەرەف ' وەکو کوشتنەکانی بەمدواییانەی ئیمان ' ماریا ' سامی مەغدید و مریەم یەعقوب و عەیدێ محەممەد لێکۆڵینەوە دەربارەیان ئەنجامبدرێت و وەڵامدانەوەیەکی یاسایی بەدوادابێت و ئەنجامدەرانیان بەرپرسیاربکرێن. "