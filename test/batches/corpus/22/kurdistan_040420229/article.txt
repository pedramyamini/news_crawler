رۆژی دووشەممە ٤ - ٤ - ٢٠٢٢، سەرکەوت ئەحمەد، گوتەبێژی پۆلیسی پارێزگای سلێمانی بە تۆڕی میدیایی رووداوی گوت: "دوای ئەوەی ژنێك سكاڵای تۆماركرد لەسەر چەند كەسێك كە دەستدرێژییان کردبووە سەری، لەلایەن بنكەی پۆلیسی بەكرەجۆوە توانرا تۆمەتبارەکان دەستگیربكرێن؛ یەكێك لە تۆمەتبارەكان ئافرەتەکەی هەڵخەڵەتاندبوو و بردبوویە باخێك لە سنووری بەكرەجۆ؛ لەوێ تۆمەتباران دەستدرێژییان کردبووە سەری".  سەرکەوت ئەحمەد گوتی، رۆژی شەممە ٢ - ٤ - ٢٠٢٢، ئافرەتەکە سکاڵای تۆمارکرد و تۆمەتباران دوێنێ یەکشەممە ٣ - ٤ - ٢٠٢٢ دەستگیرکران؛ گوتیشی: "سکاڵاکار و تۆمەتباران هەموویان هاونیشتمانین".  ر، ف، ح لەدایكبووی ١٩٩٤، ه، م، ع لەدایكبووی ١٩٩٤، أ، ف، ر لەدایكبووی ١٩٨٨ و  ب، ص، م لەدایكبووی ١٩٨٨ تۆمەتبارەکانن و بە بڕیاری دادوەر راگیراون و لێكۆڵینەوە لەگەڵیان دەکرێت.