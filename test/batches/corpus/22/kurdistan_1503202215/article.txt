مەروان ئیبراهیم، بەرپرسی راگەیاندن و پەیوەندییە حکومییەکانی کەرکووک بە تۆڕی میدیایی رووداوی راگەیاند، "مۆڵەتی فەرمیی یادکردنەوەکە لەسەر داوای دکتۆر گەیلان قادر، ئەندامی فراکسیۆنی یەکێتی لە پەرلەمانی عێراق دراوە".  بەرپرسی راگەیاندن و پەیوەندییە حکومییەکانی کەرکووک گوتیشی، "هێزە ئەمنییەکانی کەرکووک ئەرکی پاراستنی مەراسیمەکە لە ئەستۆ دەگرن لەو ماوەیەی دیاریکراوە".  مەروان ئیبراهیم پیرۆزبایی یادی نەورۆزی لە گەلی کورد کرد و گوتیشی، "مەبەستیانە وەکو ئیدارەی کەرکووک، یادەکە نەبێتەهۆی پشێوی و خۆشیهێنەر بێت بۆ تەواوی پێکهاتەکان، بۆیە داواکراوە لەو مەراسیمەدا برایانی کورد خۆ بەدووربگرن لە دروشمی تووند".  بە گوتەی بەرپرسی راگەیاندن و پەیوەندییە حکومییەکانی کەرکووک، یادەکە لەسەر قەڵای کەرکووک دەکرێتەوە.