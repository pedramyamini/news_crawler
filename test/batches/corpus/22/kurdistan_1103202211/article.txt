ئەمڕۆ هەینی، ١١ی ئاداری ٢٠٢٢، سامان نادر، بەڕێوەبەری سەنتەری فریاکەوتنی خێرای سلێمانی ١٢٢، بە تۆڕی میدیایی رووداوی راگەیاند، شەوی رابردوو لە رووداوێکی تەقەکردن لەناوچەی پیشەسازیی شاری سلێمانی لەنزیک پێشانگاکانی ئۆتۆمبێل ئاگادارکراونەتەوە، دواتر دەرکەوت باوکێک تەقەی لە کوڕێکی تەمەن ١٧ ساڵانی و زاواکەی کە تەمەنی ٢٥ ساڵە، کردووە و هەردووکیانی بریندارکردوون.  سەلمان نادر گوتی: "بەپێی لێکۆڵینەوە سەرەتاییەکان دەرکەوتووە ئەو باوکە دوو گوللەی لە کوڕەکەی و دوو گوللەشی لە زاواکەی داوە، ئێستا هەردوو بریندارەکە لە نەخۆشخانەی شار چارەسەر وەردەگرن. "  تەقەکەرەکە دوای رووداوەکە هەڵاتووە و تائێستا دەستگیرنەکراوە، تائێستا روون نەبووەتەوە پیاوەکە بۆچی تەقەی لە کوڕەکەی و زاواکەی کردووە و برینداری کردوون.