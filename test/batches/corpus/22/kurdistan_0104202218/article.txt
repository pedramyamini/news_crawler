شەوی هەینی ١ - ٤ - ٢٠٢٢ وەزارەتی پەروەردەی هەرێمی کوردستان راگەیێنراوێکی لەبارەی کاتی دەوام لە مانگی رەمەزان بڵاوکردەوە و پیرۆزبایی رەمەزان لە موسڵمانان دەکات و چەند بڕیارێک دەردەکات کە دەوام لە ناوەندەکانی خوێندن گۆڕانکاریی بەسەردا دێت.  وەزارەتی پەروەردە ئاماژە بەوە دەدات کە ناوەندەکانی خوێندن نابێت گۆڕانکاری لە خشتەی وانەکان بکەن، هەر مامۆستایەک کە کۆتا وانەی تەواو بوو بە ئاگاداری بەڕێوەبەر دەتوانێت ناوەندی خوێندن بەجێبهێڵێت.   دەقی بڕیارەکانی وەزارەتی پەروەردە  یەکەم: دەوامی بەیانیان کاژێر ٠٨: ٠٠ دەستپێدەکات و هەر وانەیەک پێنج خولەک کەم دەکرێتەوە.   دووەم: دەوامی نێوەڕۆیان کاژێر ١٢: ١٥ خولەک دەستپێدەکات و هەر وانەیەک پێنج خولەک کەم دەکرێتەوە.   سێیەم: دەوامی قوتابخانە و خوێندنگەکانی ئێواران کاژێر ٤: ٣٠ خولەک دەستپێدەکات، ئەو ناوەندانەی خوێندیش کە پێش بانگی ئێوارە بۆیان نەگونجا دەکرێت کاژێر ٧: ٣٠ خولەک دەستپێبکەن. بەهەمان شێوەی دەوامی بەیانیان و نێوەڕۆیان پێنج خولەک لە وانەکانیان کەم دەکرێتەوە.   چوارەم: ناوەندەکانی خوێندن نابێت گۆڕانکاری لە خشتەی وانەکان بکەن، هەر مامۆستایەک کە کۆتا وانەی تەواو بوو بە ئاگاداری بەڕێوەبەر دەتوانێت ناوەندی خوێندن بەجێبهێڵێت.