ئەمڕۆ چوارشەممە ٠٩ - ٠٣ - ٢٠٢٢ بە بەشداریی پارێزگاری هەولێر و بەشێک لە ئەندامانی پەرلەمانی کوردستان، رێکخراوی پەیامنێران بۆ ماف و گەشەپێدان، خەڵاتی رێزلێنانی بەخشییە بەشێک لە پەیامنێران و خانمە رۆژنامەڤانە چالاکەکانی شاری هەولێر.  لە رێوڕەسمەکەدا هەڵەبجە سەعدوون، دڵنیا رەحمان و پەیام سەربەست بەهۆی راپۆرتە مەیدانییەکانیان لە بوارە جیاوازەکاندا خەڵاتی رێزلێنان پێبەخشرا.   هەڵەبجە سەعدوون لە ٢ ـی ئایاری ٢٠٢١ ـەوە وەکو پەیامنێر لە تۆڕی میدیایی رووداو کار دەکات. خولیایەکی زۆری بۆ کاری پەیامنێری هەیە، راپۆرتەکانی زیاتر لەسەر رەوشی ئاوارەکانە لە هەرێمی کوردستان.  دڵنیا رەحمان، لە ١ ـی کانوونی یەکەمی ٢٠١٨ ـەوە پەیامنێری رووداوە، لە ماوەی کارکردنیدا بە سەتان راپۆرتی جیاوازی ئامادە کردووە و گرنگییەکی تایبەت بە ئامادەکردنی بابەتە هەستیارەکان دەدات.  پەیام سەربەستیش لە مانگی ١ ـی ساڵی ٢٠١٩ ـەوە لە رووداو وەکو پەیامنێر کار دەکات، ئەو رووماڵی چەندین رووداوی گرنگی لەنێوخۆ و دەرەوەی وڵات کردووە