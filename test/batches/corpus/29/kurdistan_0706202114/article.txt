بەڕێوەبەرایەتیی نەهێشتنی ماددە هۆشبەرەکانی هەرێمی کوردستان بە تۆڕی میدیایی رووداوی راگەیاند، لە هەولێر دەستیان بەسەر ٥٠٠ کیلۆگرام ماددەی هۆشبەردا گرتووە؛ کە بەپێی زانیارییەکان وەکو تووتن دەفرۆشرێت.     بەڕێوەبەرایەتیی گشتیی نەهێشتنی ماددەهۆشبەرەکان لە پەڕەی فەرمیی خۆی رایگەیاند، توانرا باندێکی بیانیی بازرگانیکردن بە ماددە هۆشبەرەکان کە لە پێنج تۆمەتبار پێکهاتبوون دەستگیر بکەن، هەروها دەستیان بەسەر ٥٠٠ کیلۆگرام تووتن کە بە ماددەی هۆشبەر لە جۆری حەشیش تێکەڵکرابوو بگرن.     بەپێی زانیارییەکانی پەیامنێری رووداو ٥ کەس لەسەر فرۆشتنی ئەو ماددە هۆشبەرەکان دەستگیرکراون کە هەوڵیانداوە بە بیانووی فرۆشتنی تووتنی نێرگەلە ماددە هۆشبەرەکان بشارنەوە.