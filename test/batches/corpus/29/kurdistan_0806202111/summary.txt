سەرۆکی لیژنەی وزە و سامانە سرووشتییەکان لە پەرلەمانی کوردستان رایدەگەیێنێت، لە هەر خاڵێکی سنووری بە ١٣ رێگا پارە لە خەڵک وەردەگیرێت، ئەمەش وای لە بازرگانان کردووە کوردستان جێبهێڵن و بچن لە دەروازەی دیکەوە بارەکانیان بهێنن، بەمەش داهاتی دەروازە سنوورییەکان کەمدەکات و بە پێویستی دەزانێت کۆمەڵێک بڕیاری خێرا بۆ رێکخستنەوەی کاری کۆمپانیاکان و خاڵە سنوورییەکان بدرێت و پێیوایە ئەگەر ئەمە نەکرێت "خاڵە سنووریەکانی کوردستان دادەڕمێن، باجەکەشی خەڵکی کوردستان دەیدات".