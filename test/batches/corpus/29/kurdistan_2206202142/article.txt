ئەردەڵان فاتیح، رێکخەری خۆپێشاندانی بەردەقارەمان بە تۆری میدیایی رووداوی گوت؛ ئەمشەو دژی نەبوونی کارەبا و کێشەی کارەبا لە ناحییەکەمان گردبووینەوە و چووینە سەر وێستگەی کارەبا و کارەبای ناحیەکەمان کردەوە و کارەبای کارگەی سنوورەکەمان کوژاندەوە.  ئەردەڵان فاتیح گوتیشی، "هەموو لایەنە فەرمییەکانی سنوورەکەمان ئاگادارکردووەتەوە کە دەبێت ٢٤ کاژێری کارەبای نیشتیمانیمان هەبێت، ئەگەر نا رێگەی دیکە دەگرینەبەر، ئەمرۆش لەکاتی تاقیکردنەوەکان دوو قوتابی بەهۆی بەرزبوونەوەی پلەکانی گەرما و نەبوونی کارەبا لە هۆشخۆیان چوون".  بەردەقارەمان شارۆچکەیەکە، کەوتووەتە سنووری شارۆچکەی بازیان لە پارێزگای سلێمانی.