بەڕێوەبەرایەتیی پۆلیسی راپەڕین لە راگەیێندراوێکدا ئاماژەی بەوە کردووە، گەنجەکە ناوی (ش. ع. م)ـە، رەگەزی نێرە و پیشەی کاسب بووە.  بە گوتەی کەسوکاری ئەو گەنجە کە لە گەڕەکی تیتۆکە لە رانیە نیشتەجێبوون، هەر لە ماڵەکەی خۆیاندا بە پەت خۆی هەڵواسیوە. پۆلیسی رانیە هۆکاری رووداوەکەی ئاشکرا نەکردووە.   لە راگەیێندراوی پۆلیسدا هاتووە، "رێکاری یاسایی گیرایەبەر، لێکۆڵینەوەی ورد دەستیپێکردووە بەمەبەستی زانینی هۆکاری راستەقینەی رووداوەکە. "