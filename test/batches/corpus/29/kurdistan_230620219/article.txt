رۆژی چوارشەممە ٢٣ ـی حوزەیران ٢٠٢١ لە سەلاحەدین سەرۆک مەسعود بارزانی پێشوازی لە خاتوو تۆنی ئالێرز باڵیۆزی نەرویژ لە عێراق کرد.  بەپێی راگەیێندراوێکی بارەگای بارزانی لەدیدارەکەدا بارودۆخی سیاسی عێراق و دوا پێشهاتەکان لەسەر ئاستی ناوچەکە و هەڕەشەی "تیرۆریستان لە عێراق و سووریا" تاوتوێ کرا. هەروەها باسی "هەڵبژاردنەکانی داهاتووی عێراق و تەحەدیاتی بەردەم پرۆسەی سیاسی عێراق" کراوە.  هەر لەو کۆبوونەوەیەدا هەنگاوەکان بۆ پێکهێنانی ناوەندەکانی هەماهەنگیی سەربازیی نێوان هێزی پێشمەرگە و هێزە ئەمنییەکانی عێراق و هەروەها کارکردن بۆ یەکخستن و چاکسازی لە وەزارەتی پێشمەرگە بە ئیجابی وەسفکرا.  پەیوەندییەکانی نێوان هەرێمی کوردستان و وڵاتی نەروێژ تەوەرێکی دیکەی ئەو دیدارە بوو و سەرۆک بارزانی سوپاسی رۆڵ و کاریگەریی نەرویژی کرد لە یارمەتیدانی ئاوارەکان و کاروباری خێرخوازی و بەشداربوون لە هاوپەیمانێتی نێودەوڵەتیی شەڕی دژی داعش.