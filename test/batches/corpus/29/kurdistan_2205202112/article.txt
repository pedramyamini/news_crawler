ئەو باندە پێکهاتبوون لە دوو کەس. پۆلیسی هەولێر دەڵێت، پۆلیسی نەهێشتنی تاوان و پۆلیسی فریاکەوتن بە هاوئاهەنگی لەگەڵ هێزەکانی ئاسایشی گشتی توانیویانە دەستگیریان بکەن.  تۆمەتبارەکان وەکو پۆلیس ئاشکرای کردووە، ناویان (د. ف. م) و (ن. ع)ـە. لەکاتی دەستگیرکردنیان دەستبەسەر ١٨ ماتۆڕسکیلدا گیراوە. پۆلیسی هەولێر دەڵێت، "لەکاتی دزینی ماتۆڕسکیلەکان ھەڵدەستان بە ھەڵوەشاندنەوەیان و دواتر دەیانگواستەوە بۆ شاری سلێمانی. "  لەگەڵ ماتۆڕسکیلەکان، پۆلیس دەستی بەسەر چەکی جۆری کڵاشنیکۆڤ و نارنجۆکێکی دەستی و بڕێک ماددەی هۆشبەر لە جۆری کریستاڵ گرتووە.  پۆلیسی هەولێر باسی لەوەشکردووە، ئێستا پەڕاوی لێکۆڵینەوە بۆ ئەو تۆمەتبارانە کراوەتەوە و نێردراوە بۆ بەردەم دادوەری ئێشکگر تاوەکو رێڕەوی یاساییان بەرامبەر بگیرێتەبەر.