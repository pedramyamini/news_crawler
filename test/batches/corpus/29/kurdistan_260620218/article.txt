سەرکەوت ئەحمەد، گوتەبێژی پۆلیسی پارێزگای سلێمانی بە تۆڕی میدیایی رووداوی راگەیاند، مەفرەزەکانی پۆلیسی پارێزگای سلێمانی - بەشی پۆلیسی نەھێشتنی تاوان ئەو تۆمەتبارەیان دەستگیرکرد کە دوێنێ لە چیای گۆیژە ئاگری کردبووەوە و چەندین داری سووتاندبوو.  رۆژی هەینی ٢٥ - ٠٦ - ٢٠٢١ کەسێک لە چیای گۆیژە ئاگرێک دەکاتەوە و جێیدەهێڵێت، دوای ئەوەی ئاگرەکە تەشەنە دەکات، لەلایەن چەند هاونیشتمانییەکەوە کۆنترۆڵدەکرێت. دوای رووداوەکە پۆلیسی سلێمانی دەستی بە لێکۆڵینەوە و بەدواداچوون کرد و سەرکەوت ئەحمەد دەڵێ: "دوای لێکۆڵینەوەی ورد و کۆکردنەوەی زانیاری و وەرگرتنی بڕیاری دادوەر، توانرا شەوی رابردوو تۆمەتبارەکە بدۆزرێتەوە و دەستگیربکرێت و دەستیش بگیرێت بەسەر ئۆتۆمبێلەكەیدا. "  تۆمەتبارەکە ناوی (ی، ق، م)ـە و لە دایكبووی ١٩٩٩ ـە، بەپێی ماددەی ٣٤٢ لە یاسای سزادانی عێراقی راگیراوە و لێکۆڵینەوە لەگەڵیدا بەردەوامە.