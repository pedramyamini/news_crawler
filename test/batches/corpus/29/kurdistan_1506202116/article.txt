بەپێی راگەیێندراوی سەرۆکایەتیی پەرلەمانی کوردستان، كۆنسوڵی گشتیی ئه‌مریكا پرسه و سه‌ره‌خۆشیی خۆی بۆ شه‌هیدبوونی شه‌ش پێشمه‌رگه له‌لایه‌ن په‌كه‌كه‌وه ده‌ربڕی و هیوای چاكبوونه‌وه‌ى بۆ برینداره‌كان خواست. دواتر له‌سه‌ر پرسی ده‌ستوور و دوایین هه‌نگاوه‌كان و پڕۆژه‌یاساى دادگای تاوانكاریی تایبه‌تمه‌ند به تاوانه‌كانی داعش له هه‌رێمی كوردستان گفتوگۆ كرا و له‌لایه‌ن هێمن هه‌ورامی دواهه‌نگاوه‌كان و كارى لیژنه‌ی تایبه‌تمه‌ند له‌سه‌ر ئه‌و پڕۆژه‌یاسایه خرایه‌ڕوو.  سه‌باره‌ت به پرسی ده‌ستووریش، ورده‌كاریى زه‌مینه‌سازیی سیاسی له‌لایه‌ن سه‌رۆكایه‌تیی هه‌رێم و په‌رله‌مان و رای فراكسیۆنه‌كان بۆ كۆنسوڵی ئه‌مریكا خسته‌ڕوو، بۆ دۆخی ئابوورى و ئاماده‌كارییه‌كانی بودجه و ره‌وشی ناوچه سنوورییه‌كان، جێگرى سه‌رۆكی په‌رله‌مان ئاماژه‌ی به‌وه‌دا كه هه‌ڵوێستی په‌رله‌مان دژه شه‌ڕه و چه‌ندینجاریش ئه‌وه‌مان دووپات كردووەته‌وه په‌كه‌كه و توركیا شه‌ڕ و ململانێكانیان له هه‌رێمی كوردستان دووربخه‌نه‌وه.  لای خۆیه‌وه كۆنسوڵی گشتیی ئه‌مریكا ئه‌وه‌ی خسته‌ڕوو هه‌ڵوێستی ئه‌مریكا له‌سه‌ر په‌كه‌كه روون و ئاشكرایه، گوتیشی: "ئێمه پێشووتریش له‌كاتی ئه‌و هێرشه و شه‌هیدبوونی ئه‌و پێشمه‌رگانه له راگه‌یێندراوێكدا سەرکۆنەی ئه‌و كاره‌مان كردووه. "