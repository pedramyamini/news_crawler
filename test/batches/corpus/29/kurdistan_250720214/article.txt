کەشناسی باسی لەوە کردووە، سبەی دووشەممە ٢٦ - ٧ - ٢٠٢١ بەراورد بە ئەمڕۆ پلەی گەرما پلەیەک بۆ دوو پلە بەرزدەبێتەوە. لە رۆژی سێشەممەش دەگاتە بەرزترین ئاستی لەم هەفتەیەدا.   بەپێی پێشبینییەکانی کەشناسی، بەرزترین پلەی گەرمای پێشبینیکراو بۆ رۆژی سێشەممە لە سەنتەری شاری هەولێر ٤٥ بۆ ٤٦ پلە دەبێت، سلێمانی ٤٤ - ٤٦ پلە، کەرکووک ٤٦ بۆ ٤٨ پلە، دهۆک ٤٤ بۆ ٤٥ پلە، هەڵەبجەش ٤٤ بۆ ٤٦ پلە دەبێت.   لەبارەی ناوچەکانی گەرمیانیش وەکو خانەقین و ئیدارەی گەرمیان بە گشتی، کەشناسی دەڵێت، پلەکانی گەرما لە ٥٠ پلە نزیکدەبنەوە.  بەپێی پێشبینییەکانی کەشناسی و بوومەلەرزەزانیی هەرێمی کوردستان، لە رۆژی چوارشەممە پلەکانی گەرما نزمدەبنەوە. دەڵێت، جیاوازییەکە سێ بۆ چوار پلە دەبێت.