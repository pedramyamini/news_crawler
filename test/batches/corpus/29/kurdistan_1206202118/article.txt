ساڵح هەرکی، بەڕێوەبەری راگەیاندن و پەیوەندییەکانی وەزارەتی بازرگانی و پیشەسازیی هەرێمی کوردستان بەتۆڕی میدیایی رووداوی راگەیاند، "ئەو بڕە پارەیەی سبەینێ دەست بە دابەشکردنی دەکرێت هی گەنمی جووتیارانە کە لەساڵی ٢٠١٦ داویانە بە حکومەت، بەدابەشکردنی ئەو پارەیە، بڕە پارەیەکی کەمی گەنمی رادەستکراوی ساڵی ٢٠١٦ دەمێنێتەوە. "  وەزارەتی بازرگانی و پیشەسازیی هەرێمی کوردستان، داوای لە جووتیاران کردووە سبەینێ یەکشەممە. ١٣ ـی حوزەیران سەردانی سایلۆی هەولێر بکەن بۆ وەرگرتنی پارەی گەنمی ساڵی ٢٠١٦ و بەخشتەیەک ئەو شوێن و کاتانەی دیاریکردووە کە تێیدا جووتیاران گەنمیان تێدا رادەستکردووە و ئێستا دەتوانن چەکی پارەکانیان وەربگرن.  بەپێی خشتەکە ئەو جووتیارانە بەمشێوەیە دیاریکراون:  - کۆیە، لە رێککەوتی ١٧ ـی حوزەیران تاوەکو ٥ ـی تەممووزی ٢٠١٦ - ساحات گردەڕەشە، لە رێککەوتی ١٧ ـی حوزەیران تاوەکو ٢٧ ـی حوزەیران ٢٠١٦ - مسقفات گردەڕەشە، لە رێککەوتی ١٠ ـی تەمموز تاوەکو ١٥ ـی تەممووز  ٢٠١٦ - ناو سایلۆی هەولێر، لە رێککەوتی ٢٥ ـی ئایار تاوەکو ١٥ ـی تەممووز ٢٠١٦ - مخازن شەمامک لە رێککەوتی ٩ ـی تەمموز تاوەکو ١٠ ـی تەممووز ٢٠١٦ - شەمامک، لە رێککەوتی ٢٦ ـی ئایار تاوەکو ١٤ ـی تەممووز ٢٠١٦ - گردەڕەشە، لە رێککەوتی ٢٦ ـی ئایار تاوەکو ١٨ ـی حوزەیران ٢٠١٦ - مەخموور، لە رێککەوتی ٢٦ ـی ئایار تاوەکو ١٥ ـی تەممووزی ٢٠١٦