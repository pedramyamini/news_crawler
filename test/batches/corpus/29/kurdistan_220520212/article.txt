بەختیار محەممەد، بەڕێوەبەری راگەیاندن لە بەڕێوەبەرایەتیی هاتووچۆی  سلێمانی بە تۆڕی میدیایی رووداوی راگەیاند، پێشنیوەڕۆی ئەمڕۆ  شەممە لە شەقامی سالم،  بەهۆی تیژڕەوی ئۆتۆمبێلێكی هۆندای تەكسن  رووداوێكی گەورەی هاتووچۆ روویدا و گوتی، "ستوونێکی کارەبا و پەرژینی نێوان  شەقامەكە كەوتوون، دواتر شۆفێرەكە هەر خۆی پێنەگیراوەتەوە لەوبەری  شەقامەكە خۆی بە چەند ئۆتۆمبێلێكی دیكەش كێشاوە و  وەستاوەتەوە".   بەڕێوەبەری راگەیاندن لە بەڕێوەبەرایەتیی هاتووچۆی سلێمانی  ئەوەشی  خستەڕوو، خۆشبەختانە لە رووداوەكەدا زیانی گیانی نەبووە، بەڵام  زیانێكی زۆری دارایی هەبووە گوتیشی "شۆفێری هۆندای تەكسنەكەش  بۆ لێكۆڵینەوە براوەتە بنكەی پۆلیسی رزگاری و پەڕاوی لێكۆڵینەوەشی  بۆ كراوەتەوە".   لەسەر ئاستی هەرێمی كوردستان لە ٣ مانگی یەكەمی ئەمساڵدا  ٨٣٤ رووداوی هاتووچۆ روویداوە و بەهۆیانەوە ١٢٦ كەس  گیانی    لەدەستداوە كە ١٠١ پیاو ٢٥ ژنن بوون، هاوكات   ١٤٣٩ كەسیش بریندار  بوون.