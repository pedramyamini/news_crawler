هێمن سلێمان، گوتەبێژی پۆلیسی دهۆک بە تۆڕی میدیایی رووداوی راگەیاند، کاژێر ١٠: ٠٠ی شەو، پیاوێک و هاوژینەکەی لەنێو ئۆتۆمبێلدا بوون لەنزیک گوندی گورگەجی لە سنووری قەزای بەردەڕەش، بەڵام لەو کاتەدا لەلایەن کەسێکی نەناسراوەوە تەقەیان لێ کراوە و پیاوەکە دەستبەجێ گیانی لەدەستداوە و هاوژینەکەشی تووشی شۆک بووە و رەوشی دەروونیی باش نییە.  گوتەبێژی پۆلیسی دهۆک ئاماژەی بەوەش کرد، تەمەنی پیاوەکە ٥٥ ساڵ بووە و خەڵکی شارۆچکەی دێرەلووکی سەر بە قەزای ئامێدی بووە، تەرمەکەی گواستراوەتەوە بۆ پزیشکی دادی دهۆک.  پەڕاوی لێکۆڵینەوە بۆ رووداوەکە کراوەتەوە و بەگوێرەی ماددەی ٤٠٦ فەرمانی دەستگیرکردن بۆ بکوژەکە دەرچووە.