بەپێی راگەیێندراوێکی پۆلیسی راپەڕین، تۆمەتبارەکە لە چەمچەماڵ بە بیانووی کڕینی ئۆتۆمبێلەکە و بردنی بۆ پشکنین "راستەوخۆ ئۆتۆمبێلەکەی بردووە و هێناویەتی بۆ سنووری ئیدارەی راپەڕین بۆ ناحیەی چوارقوڕنە و ویستوویەتی بیفرۆشێت".  پۆلیسی راپەڕین دەڵێت، بە هاوکاریی هێزەکانیان لە بنکەی پۆلیسی ماکۆک توانیویانە ئەو کەسە بەناوی (د. ح. ت) دەستگیربکەن، کە لەدایکبووی ساڵی ١٩٩٧ ـە و دانیشتووی چەمچەماڵە.  ئۆتۆمبێلەکەش لە جۆری BMWە (قەمەرە). دوای دەستگیرکردنی تۆمەتبارەکەش پەڕاوی لێکۆڵینەوەی بۆ رێکخرا و بەپێی ماددەی ٤٥٦ لە یاسای سزادانی عێراقی راگیراوە.