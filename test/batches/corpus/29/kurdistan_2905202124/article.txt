کچەکە بەپێی راگەیێندراوی پۆلیسی راپەڕین ناوی (ب. س. ئـ)ـە، لەدایکبووی ساڵی ١٩٩١ ـە و پیشەی کچی ماڵ بووە.   خێزانەکەی ئەو کچەی خنکاوە لە گوندی بێشیری سەر بە شارۆچکەی هێرۆ لە قەزای پشدەر (قەڵادزێ) دادەنیشن.   باوکی کچەکە بە پۆلیسی راپەڕینی گوتووە کە کچەکەی لە تەنیشت حەوزێکی ئاودا سەرقاڵی شۆردنی جلەکانی بووە و دواتر کەوتووەتە نێو ئاوەکە و خنکاوە.  باوکی کچەکە ئەوەشی گوتووە، لەوکاتەدا خۆی لە مزگەوت بووە و دایکیشی نوێژی کردووە.   پۆلیسی راپەڕین دەڵێت، دۆسیەی لێکۆڵینەوەیان بۆ رووداوەکە کردووەتەوە و لێکۆڵینەوەش بەردەوامە.