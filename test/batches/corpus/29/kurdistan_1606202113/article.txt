پۆلیسی راپەڕین دەڵێت، دوانیوەڕۆی رۆژی چوارشەممە ١٦ - ٠٦ - ٢٠٢١ لەناو بازاڕی قەڵادزێ کەسێک بە چەکی جۆری دەمانچە تەقەی لە ئاوەڵزاوایەکی خۆی بەناوی (د. ع. ح) کردووە، کە لەدایکبووی ساڵی ١٩٨٩ و پیشەی پێشمەرگەیە و دانیشتووی قەڵادزێیە لە گەڕەکی ئاشتی، بەو هۆیەشەوە ئەو کەسە بە سەختی برینداربوو، دوای چارەسەری سەرەتاییش بەڕێکرا بۆ سلێمانی.  پۆلیسی راپەڕین دەڵێت، تۆمەتبارەکە لە مەرزی کێلێ لەلایەن هێزەکانیانەوە دەستگیرکراوە.  بە گوتەی سکاڵاکار بۆ پۆلیسی راپەڕین، کێشەیەکی کۆمەڵایەتیی لەگەڵ ئاوەڵزاوەکەی هەبووە و بەو هۆیەشەوە تەقەی لێکردووە، دەستیش بەسەر چەکی بەکارهاتوودا گیراوە کە لە جۆری دەمانچەیە.  بە ماددەی ٤٠٦ بڕگەی ٣١ دۆسێی لێکۆڵینەوە بۆ رووداوەکە کراوەتەوە و فەرمانی دەستگیرکردنیش بۆ تۆمەتبار دەرچووە، لە شوێنی رووداوەکەش لەلایەن تیمەکانی بەڵگە و تاوان چوار قەوان دۆزراوەتەوە.