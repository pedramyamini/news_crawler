ئەو منداڵانە نزیکەی شەش مانگ بەر لە ئێستا دایکیان لە باوکیان جیابووەتەوە و لەلای باوکیان ماونەتەوە، بەردەوام باوەژنیان ئازاری جەستەیی و دەروونیی داون.  یەکێک لە منداڵەکان دەڵێت، بە کەوچک داخکراوە و کەوچکەکەی "بە تەباخ گەرم دەکرد".  ئەم سێ خوشک و برایە، دایکیان عەرەبە، خوشکێکی دیکەی هەشت مانگیشیان هەیە، بەڵام دوای جیابوونەوەی دایکیان، داپیرەیان لەخۆی گرتوون. ئەوان لای باوکیان ماونەتەوە، دوای ئەوەی باوکیان ژنی دووەم دەهێنێت، ئیدی ژیانی پڕ لە ئازاریان دەستپێدەکات.  ئێستا هەر چوار منداڵەکە لای داپیریانن، باوەژن و باوکیشیان سکاڵایان لەسەر تۆمارکراوە.  دوای جێهێشتنی منداڵەکانیش لەلایەن باوەژنی و باوکیانەوە، داپیریان منداڵەکانی بردووەتە لای خۆی.  بڕیاری دەستگیرکردنی باوک و باوەژنی منداڵەکان لەلایەن دادوەرەوە بەپێی ماددەی ٧ لە یاسای بەرەنگاربوونەوەی تووندوتیژیی خێزانی دەرچووە.