ئەمڕۆ سێشەممە ٠٦ - ٠٧ - ٢٠٢١ قوباد تاڵەبانی، جێگری سەرۆکوەزیرانی هەرێمی کوردستان لەگەڵ ئیلبروس کوتراشیڤ، باڵیۆزی نوێی رووسیا لە عێراق کۆبووەوە و چەند تەوەرێکیان باسکرد.  بەپێی راگەیێندراوی فەرمانگەی میدیا و زانیاریی حکومەتی هەرێمی کوردستان، قوباد تاڵەبانی داوایکردووە حکومەتی فیدراڵ پابەندییەکانی خۆی جێبەجێ بکات بۆ ئەوەی هەردوولا بتوانن بە شێوەیەکی بونیادنەرانە درێژە بە دانوستاندنەکانیان بدەن بۆ چارەسەرکردنی هەموو کێشە هەڵپەسێردراوەکانی دیکە.  لەبارەی پەیوەندییەکانی هەرێمی کوردستان و رووسیاشەوە، قوباد تاڵەبانی ستایشی رۆڵی رووسیای لە عێراق و هەرێمی کوردستان کردووە، بەتایبەت چالاکیی کۆمپانیا رووسییەکان و هیواشی خواستووە پەیوەندییە ئابوورییەکانی نێوان هەرێمی کوردستان و رووسیا پەرەی زیاتری پێ بدرێت و داوای لە باڵیۆزی رووسیا کرد هانی زیاتری کۆمپانیا رووسییەکان بدات بۆ وەبەرهێنەران لە هەرێمی کوردستان.  لە کۆبوونەوەکەدا، قوباد تاڵەبانی ئاماژەی بەوەداوە کە پەیوەندییەکانی نێوان کوردستان و رووسیا پەیوەندییەکی مێژووییە و ئامانجی هەرێمی کوردستان ئەوەیە کە بەهێزتر و پتەوتر بکرێن.   جێگری سەرۆکوەزیران داوایکردووە حکومەتی فیدراڵ پابەندییەکانی خۆی جێبەجێ بکات بۆ ئەوەی هەردوولا بتوانن بە شێوەیەکی بونیادنەرانە درێژە بە دانوستاندنەکانیان بدەن بۆ چارەسەرکردنی هەموو کێشە هەڵپەسێردراوەکانی دیکە.