تۆڕی مافی مرۆڤی کوردستان رایگەیاندووە، تۆمەتی حوسێنی بە لای ئێرانەوە "دژایەتیکردنی خودا" بووە، ئەویش لە رێگەی ئەندامبوونی لە حیزبی دیموکراتی کوردستانی ئێران (حدکا). حوسێنی لە لقی یەکی دادگای شۆڕشی مهاباد بە سەرۆکایەتی دادوەر جواد غوڵامی دادگایی کراوە و سزادراوە.  لە راپۆرتەکەدا هاتووە، محەممەد حوسێنی خەڵکی نەغەدە، ساڵی ٢٠١٧ دوای جیابوونەوەی لە حدکا بە وەرگرتنی نامەی لێخۆشبوون لە سوپای پاسداران، لە هەرێمی کوردستان گەڕایەوە ئێران، بەڵام دوای چەند مانگێک دەستبەسەرکرا و تائێستا لە گرتووخانەیە.  پێشتریش بەندکراوێکی سیاسی کورد بەناوی محەممەد مورادی بە تۆمەتی هاوشێوە، سزای ٤٠ ساڵ بەندکردن و دوورخستنەوە بۆ گرتووخانەی ناوەندی ورمێی بەسەردا سەپێندرا.