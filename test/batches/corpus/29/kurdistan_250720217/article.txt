تاقیکردنەوەکان بە گرتنەبەری رێوشوێنی تووندی تەندروستی بوو. قوتابیان ماددەی پاککەرەوەیان بۆ دابینکرابوو و دەمامکیان بەستبوو.   وەزیری پەروەردە سەردانی یەکێک لە قوتابخانەکانی کرد، دواتر لە کۆنگرەیەکی رۆژنامەڤانیدا لەبارەی پێداویستییەکانی فێنککەرەوە بۆ هۆڵەکانی تاقیکردنەوە، گوتی: "هەموو هۆڵەکانی تاقیکردنەوە ئامێری فێنککەرەوەیان تێدایە و ئێستا بەراورد بە ساڵانی رابردوو هەر هۆڵێک چوار هێندە ئامێری فێنککەرەوەی تێدایە. کاتێک دەوامی ئەمساڵ لە ١٦ - ٥ دەستیپێکردەوە هەم لەلایەن حکومەتی هەرێمی کوردستان و هەمیش لەلایەن خۆبەخشانەوە هەوڵێکی جیدیی درا کە زیاتر لە ٧ هەزار ئامێری فێنککەرەوە بۆ هۆڵەکانی خوێندن دابینکرا سەرباری ئەوەی خۆمان هەمانبوو و هیچ گرفتێکمان لەو بوارەدا نابێت. "