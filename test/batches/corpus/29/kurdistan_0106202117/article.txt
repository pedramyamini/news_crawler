ئەمڕۆ دووشەممە لەسەر کێشەی ئاو، دانیشتووانی گوندەکانی قولقولە، خێل دارا، کوئیک زەهاو لە دەشتی سێو لە نزیک گوندی تەنوورەی داڵاهۆ تەقەیان لە یەکدی کرد و بەگوتەی سەرچاوە خۆجێییەکان، بەهۆیەوە دوو کەس لە هەردوولا کوژراون و چەند کەسیش برینداربوون کە تەندروستی دوو کەسیان ناجێگیرە.  هێزەکانی سوپای پاسداران و پۆلیس , رێگاکانی هاتووچۆی ئەو گوندانەیان داخستووە، بەڵام تاوەکو ئێستا گرژییەکە کۆتایی نەهاتووە.  ئەمساڵ بەهۆی کەمی بارانبارینەوە، ئاوی زۆربەی سەرچاوە ئاوییەکانی رۆژهەڵاتی کوردستان و ئێران کەمیکردووە، بە جۆرێک سەرچاوەی ئاوی چەندین گوند وشکبووە و بە تانکەر ئاویان بۆ دابیندەکرێت.