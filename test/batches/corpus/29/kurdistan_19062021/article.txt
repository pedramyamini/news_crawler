فازڵ حاجی، گوتەبێژی بەڕێوەبەرایەتیی هاتووچۆی هەولێر لە فەیسبووکی خۆیەوە لەبارەی رووداوەکە رایگەیاندووە: "لەسەر رێگەی هەولێر - پیرمام لە سەر رێگەکانی دەرەوە لە سایدی هاتن بەرەو هەولێر، ئۆتۆمبێلێکی جۆری نیسان سەنی بەهۆی تیژڕەوی کۆنترۆڵی لەدەستدا و کەوتە سەر دوورگەی ناوەندی شەقامەکە و خۆی کێشا بە چەند دارێکدا، پاشان دووبارە گەڕایەوە سەر شەقام و وەستا".   لە رووداوەکەدا سەرنشینێکی بەتەمەن گیانی لەدەستدا کە لە کاتی خۆپێداکێشانەکەدا لە ئۆتۆمبێلەکە کەوتبووە سەرشەقام، شۆفێرەکەش بەسەختی بریندار بوو.  بەپێی ئامارەکان، لە سێ مانگی سەرەتای ساڵی ٢٠٢١ ـەدا لە هەرێمی كوردستان،  ٨٣٤ رووداوی هاتووچۆ روویانداوە و بەهۆیانەوە ١٢٦ كەس  گیانیان    لەدەستداوە، كە ١٠١ پیاو و ٢٥ ژن بوون، هاوكات هەزار و ٤٣٩ كەسیش بریندار  بوون.