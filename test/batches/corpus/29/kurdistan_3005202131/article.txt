یاسین مەحموود رەشید، سەرۆکی یەکێتیی وەبەرهێنەرانی کوردستان لە پەیامەکەیدا ئاماژەی بەوە کردووە "لە دڵەوە پیرۆزبایی یادی هەشت ساڵەی کەناڵە بەئەزموون و رەچەشکێنەکەتان دەکەم. خوازیارم هەمیشە لە لووتکەدابن، ئەو میدیا نیشتمانییە بن کە دەنگ و رەنگی هەمووان بن و بێ جیاوازی دەنگی رای شەقام و کۆژانی میللەتەکەمان بن".  سەرۆکی یەکێتیی وەبەرهێنەرانی کوردستان دەشڵێت "رووداو هەردەم لە برەودان بۆ بووژاندنەوە و گەشەی ئابووریی هەرێمی کوردستان و بواری وەبەرهێنان رۆڵی گرنگ و باڵای بینیوە و لە مێژووی میدیای کوردیشدا بووەتە ناوێکی درەوشاوە و توانیی گوڕ بە کاری نەکراو و پێویست بدات، بەجۆرێک دوای ئێوە کەوتنەخۆیەک لە میدیای کوردیدا دروستبوو".  لە کۆتایی پەیامەکەشدا یاسین مەحموود رەشید ئاماژەی بەوە کردووە "بە ئومێدی گەشاوەیی و پێشکەوتنی هەمیشەیی و زیاترتانم. دووبارە ئەم یادەتان پیرۆز".