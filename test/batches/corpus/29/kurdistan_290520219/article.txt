لە هەشتەمین ساڵڕۆژی دامەزراندنی تۆڕی میدیایی رووداو، ئومێد خۆشناو پارێزگاری هەولێر، پەیامێکی پیرۆزبایی بۆ رووداو ناردووە و تێیدا "گه‌رمترین پیرۆزبایی ئاڕاستەی به‌ڕێوه‌به‌ر و ستاف و سەرجەم كارمه‌ندانی" رووداو دەکات.  لە پەیامەکەیدا پارێزگاری هەولێر دەڵێت: "راستییەکی حاشاهەڵنەگرە تۆڕی میدیایی رووداو، لەو مێژووە کورتەی خۆیدا، توانیویەتی  ببێتە ئەستێرەیەکی پرشنگدار و لاپەڕەیەکی زێڕینی پڕ لە داھێنان لەناوەندی میدیای کوردیدا تۆماربکات و ببێتە بڵندگۆ و سەکۆی دەنگ و رەنگە جیاوازەکان و مینبەرێک بۆ داکۆکیکردن لە ماف و خواست و ئارەزووی سەرجەم چین و توێژەکان".   بەناوی خوای بەخشندە و میهرەبان  بەبۆنەی (٨)مین ساڵەی دامەزراندنی تۆڕی میدیایی ڕووداو، گه‌رمترین پیرۆزبایی ئاڕاستەی به‌ڕێوه‌به‌ر و ستاف و سەرجەم كارمه‌ندانی دەکەین.   راستیەکی حاشاهەڵنەگرە تۆڕی میدیایی ڕووداو، لەو مێژووە کورتەی خۆیدا، توانیویەتی  ببێتە ئەستێرەیەکی پرشنگدار و لاپەرەیەکی زێرینی پڕ لە داھێنان لەناوەندی میدیای کوردیدا تۆماربکات و ببێت بە بڵندگۆ و سەکۆی دەنگ و رەنگە جیاوازەکان و مینبەرێک  بۆ داکۆکیکردن لە ماف و خواست و ئارەزووی سەرجەم چین و توێژەکان.   دووبارە ساڵیادی دامەزراندنی تۆڕی میدیای ڕووداو پیرۆزە و هیوای سەرکەوتنی زیاترتان بۆ دەخوازین.