بڕیاردەری لیژنەی وزە و سامانە سرووشتییەكانی پەرلەمانی كوردستان رایدەگەیێنێت، نرخی بەنزین خەریکە لە هەزار دینار نزیکدەبێتەوە، دەشڵێت لەکاتێکدا پاڵاوگەكانی كوردستان نەوت و بەنزین بۆ عێراق دەپاڵێون و لیتری دەدرێت بە ٤٥٠ دینار، بەڵام لە هەرێمی کوردستان بە ٨٠٠ و ٩٠٠ دینار دەیفرۆشنەوە. ئەندامێکی لیژنەکەش باس لەوە دەکات، دەبێت وەزارەتی سامانە سرووشتییەکان رۆڵی لە هاوردەکردنی بەنزین لە کوالێتی و نرخی بەنزین هەبێت. بەنزینخانەیەکیش دەڵێت، هەر ئەمشەو نرخی بەنزین لە بەنزینخانەکاندا ٥٠ دینار بۆ هەر لیترێک بەرزبووەوە.