ئەمڕۆ چوارشەممە ٠٢ - ٠٦ - ٢٠٢١ بۆردی رێکخراوە ژینگەییەکانی کوردستان بە مەبەستی گەیاندنی پەیامی ناڕەزایەتی بەرامبەر پێشێلکارییەکانی سوپای تورکیا بەرامبەر ژینگەی هەرێمی کوردستان و گرتنەوەی ئاوی زێی بچووک و دەربەندیخان لەلایەن کۆماری ئیسلامیی ئێرانەوە، سەردانی پەرلەمانی کوردستانیان کرد و لەلایەن لیژنەکانی تەندروستی و ژینگە، ناوخۆ و رۆشنبیری کۆمەڵگەی مەدەنی لە پەرلەمانی کوردستان پێشوازییان لێکرا.