برزۆ مورادی، بەڕێوەبەری هاتووچۆی سنە بە میدیای ئێرانی گوتووە، هۆکاری رووداوەکە تیژڕۆیی تەنکەرەکە یان خەواڵوویی شۆفێرەکە بووە. هەروەها دەشڵێت، پاسەکە و بارهەڵگرەکە شۆفێریان تێدا نەبووە و بۆیە تەنیا زیانی ماددی هەبووە.  شەقامی دکتۆر حوسێنی کە شوێنی رووداوەکە بووە ئێستا داخراوە، بە گوتەی بەڕێوەبەری هاتووچۆ، شەقامەکە پاکدەکرێتەوە و لە چەند کاژێری داهاتوودا دەکرێتەوە.  ئەو شەقامە بە دەوری سنەدا دەسووڕێتەوە و شوێنی هاتووچۆی بارهەڵگر و تەنکەرەکانە، کە چەندین جاری دیکە رووداوی لەو شێوەیەی تێدا روویداوە. لە ساڵی ٢٠١٨ بەهۆی پێداکێشانی بارهەڵگرێک، لە پاسێکی نەفەرهەڵگر لە هەمان شوێن، ١١ هاونیشتمانی خەڵکی سنە گیانیان لەدەستدا.  رێوڕەسمی بەخاکسپاردنی بەشێک لەو کەسانەی لە رووداوەکەی ساڵی ٢٠١٨ گیانیان لەدەستدا. وێنە: میدیای ئێران