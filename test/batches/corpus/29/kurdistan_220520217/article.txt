رۆژی شەممە ٢٢ی ئایاری ٢٠٢١ مەسرور بارزانی سەرۆکی حکومەتی هەرێمی کوردستان، پێشوازی لە د. عەلی قەرەداغی ئەمینداری گشتیی یەکێتیی زانایانی موسڵمان کرد.  بەپێی راگەیێندراوی کۆبوونەوەکە لە دیدارەکەی نێوان سەرۆکوەزیرانی هەرێمی کوردستان و ئەمینداری گشتیی یەکێتیی زانایانی موسڵمان، گفتوگۆ دەربارەی پەرەپێدانی کولتووری میانڕەوی ئایینی، پێکەوەژیانی ئاشتییانە لە هەرێمی کوردستان و رۆڵی زانایانی ئیسلامی کوردستان لە پشتگیریکردنی کارنامەی چاکسازی حکومەتی هەرێمی کوردستان کرا.  هەروەها لە دیدارەکەدا جەخت لە گرنگیی یەکڕیزی و هەبوونی هاوهەڵوێستی لەسەر پرسە نیشتمانییەکان و چارەسەرکردنی کێشەکان بە گفتوگۆ کرایەوە.