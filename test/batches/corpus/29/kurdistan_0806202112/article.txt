عارف عەبدوڵڵا، بەڕێوەبەری کەمپی دیبەگە بە تۆڕی میدیایی رووداوی راگەیاند: "رووداوەکە  کاژێر ٩: ١٠ی بەیانی ئەمڕۆ لەناو کەمپ روویداوە، ئافرەتەکە ناوی (ش. ق)ە تەمەنی ٢١ ساڵە. خێزاندارە و دایکی یەک منداڵە".  بە گوتەی عارف عەبدوڵڵا، ئافرەتەکە خەڵکی یەکێک لە گوندەکانی ناوچەی قەراجە، بەهۆی زۆری رێژەی سووتانەکەشی کە ٩٨ % بووە، پۆلیس نەیتوانیوە گوتەی لێوەربگرێت. بەڵام هۆکاری خۆسووتاندنی ئەو ئافرەتەی بۆ کێشەی کۆمەڵایەتی گەڕاندەوە.  ئافرەتەکە رەوانەی نەخۆشخانەی ئێمرجنسیی شاری هەولێر کراوە و ئێستا لە ژێر چاودێری پزیشکدایە.