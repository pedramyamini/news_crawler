رێکان جەمال، گوتەبێژی بەرگریی شارستانیی سلێمانی دەڵێت، لە شەقامی مەلیک مەحموود تیمەکانیان دوای چەند خولەکێک ئاگرەکەیان کۆنترۆڵکردووە.  بەگوتەی رێکان جەمال، تەنها تەنکەرێکی سووتەمەنی و موەلیدەیەک ئاگریان گرتووە و هیچ زیانێکی گیانی نەبووە.  پێشەوا بەختیار، پەیامنێری رووداو لە سلێمانی لە شوێنی ئاگرەکە گوتی، جگە لە سووتانی تانکەرەکە چەند ئۆتۆمبێلێکی دیکە سووتاون، بەڵام هیچ زیانێکی گیانی نەبووە.   هاونیشتمانییەک کە ماڵی لە نزیک رووداوەکەیە گوتی، تەنکەری سووتەمەنییەکە هاتووە گاز بداتە موەلیدەیەکی گەڕەکەکە، دواتر شۆرتی کارەبا دروستبووە و تەقیوەتەوە.