لە پەیامەکەیدا قایمقامی هەولێر دەڵێت، "راستییەکی حاشاهەڵنەگرە تۆڕی میدیای رووداو، لەو مێژووە کورتەی خۆیدا، توانیویەتی ببێتە ئەستێرەیەکی پرشنگدار و لاپەڕەیەکی زێڕینی پڕ لە داھێنان لە ناوەندی میدیای کوردیدا تۆماربکات و ببێتە بڵندگۆ و سەکۆی دەنگ و رەنگە جیاوازەکان و مینبەرێک بۆ داکۆکیکردن لە ماف و خواست و ئارەزووی سەرجەم چین و توێژەکان. "  نەبەز عەبدولحەمید پیرۆزباییش لە بەڕێوەبەر و کارمەندانی رووداو دەکات. دەڵێت، "هیوای سەرکەوتنی زیاترتان بۆ دەخوازین بۆ کاری جوانتر و پێشکەوتنی زیاتر. "  دەقی پەیامەکەی نەبەز عەبدولحەمید  بەناوی خوای بەخشندە و میهرەبان  هەشتەمین سالوەگەری دامەزراندنت پیرۆز..  بەبۆنەی (٨)مین ساڵەی دامەزراندنی تۆڕی میدیای ڕووداو، گه‌رمترین پیرۆزبایی ئاڕاستەی به‌ڕێوه‌به‌ر و ستاف و سەرجەم كارمه‌ندانی دەکەین.  راستیەکی حاشاهەڵنەگرە تۆڕی میدیای ڕووداو، لەو مێژووە کورتەی خۆیدا، توانیویەتی ببێتە ئەستێرەیەکی پرشنگدار و لاپەرەیەکی زێرینی پڕ لە داھێنان لەناوەندی میدیای کوردیدا تۆماربکات و ببێت بە بڵندگۆ و سەکۆی دەنگ و رەنگە جیاوازەکان و مینبەرێک بۆ داکۆکیکردن لە ماف و خواست و ئارەزووی سەرجەم چین و توێژەکان.  دووبارە ساڵیادی دامەزراندنی تۆڕی میدیای ڕووداو پیرۆزە و هیوای سەرکەوتنی زیاترتان بۆ دەخوازین بۆ کاری جوانتر و پێشکەوتنی زیاتر..  قایمقامی قەزای ناوەندیی هەولێر