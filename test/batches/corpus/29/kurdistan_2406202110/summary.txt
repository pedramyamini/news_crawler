هێمن کەمەرخان، بەڕێوەبەری راگەیاندنی پۆلیسی دارستانی سلێمانی بە تۆڕی میدیایی رووداوی راگەیاند؛ لە سنووری گوندی (گا بەراو)ی سەر بە قەزای ماوەت بەهۆی تەقینەوەی مینێکەوە بە هاووڵاتییەکدا ئاگرێکی فراوان کەوتەوە، کارمەندانی بەشی پۆلیسی دارستانی ماوەت دوای ئەوەی هەواڵەکەیان پێگەیشت خۆیان گەیاندە شوێنی ئاگرەکە و بە هاوکاری لەگەڵ دانیشتووانی گوندەکە توانرا ئاگرەکە بکوژێنرێتەوە.