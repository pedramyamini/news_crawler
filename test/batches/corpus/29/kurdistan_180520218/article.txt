موقەدەم عەلی جەمال قەدوری، گوتەبێژی پۆلیسی گەرمیان  بە تۆڕی میدیایی رووداوی گوت: "کەسێک بەناوی (م. أ. خ) کە پێشتر کارمەندی پۆلیسی خانەقینی سەر بە بەڕێوەبەرایەتی پۆلیسی گەرمیان بووە و لە مانگی یەکی ئەمساڵەوە لە خزمەت هەڵهاتووە، شەوی رابردوو خۆی کوشتووە".  سەبارەت بەهۆکاری خۆکوشتنەکەی، گوتەبێژی پۆلیسی گەرمیان  گوتی: "ئەو کەسە لە مانگی یەکی ئەمساڵەوە بە هەڵهاتوو لەلای ئێمە هەژمار کراوە و وازی لە کارکردن هێناوە، ئەمشەو پۆلیسی نەهێشتنی ماددە هۆشبەرەکانی پارێزگای دیالە چوونەتە سەر ماڵەکەی لە خانەقین، ئەویش ئامادە نەبووە خۆی بەدەستەوە بدات و خۆی کوشتووە".  ئەو کەسەی خۆی کوشتووە خێزانداربووە و لە دایکبووی ساڵی ١٩٨٥ ە. پۆلیس دەڵێت ئەو کەسە فەرمانی دەستگیرکردنی هەبووە.