شاکر قاسم، برای ئەو پیاوەی گیانی لەدەستدا بە رووداوی راگەیاند "نیوەڕۆی دەوروبەری کاژێر ١٢: ٣٠ خولەک لەلایەن دراوسێیەکمانەوە ئاگادارکراینەوە کە ئۆتۆمبێلێک لە سەلیمی برامی داوە و رەوانەی بنکەی تەندروستیی کەمپەکە کراوە، تەنیا قاچی شکابوو، دواتر رەوانەی نەخۆشخانەی فریاکەوتنی دهۆک کرا، لە کاژێر ٠٣: ٠٠ی پاشنیوەڕۆ گیانی لەدەستدا".  شاکر قاسم گوتیشی، براکەی لەڕووی دەروونییەوە تەواو نەبووە، لە ساڵی ٢٠١٤ وە بەهۆی هێرشی داعش لە کۆمەڵگەی تلبەنات لە شنگال ئاوارەبوون و لە کەمپی کەبەرتوو لە دهۆک دەژین.  سەباح عەبدولڕەحیم، بەڕێوەبەری کەمپی کەبەرتوو یەک، بە رووداوی راگەیاند، شۆفێری ئەو ئۆتۆمبێلەی لە سەلیمی داوە، ناوی خالید محەممەدە و لە کەمپی کەبەرتوو دوو خزمەتگوزارە، دوای رووداوەکەش لە کەمپەکە دەستبەسەرکراوە و لەژێر لێکۆڵینەوەدایە.  کەمپی کەبەرتوو یەک و دوو دەکەونە سنووری قەزای سێمێل، لە ساڵی ٢٠١٤ وە ئاوارەکانی شنگال تێیدا نیشتەجێن، کە ئێستا ژمارەیان نزیکەی ٢٨ هەزار ئاوارەیە.