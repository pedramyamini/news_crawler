بەپێی ئەو زانیارییانەی لە میدیاکەدا بڵاوکراوەتەوە، ئەو شوانە کوردەی لەلایەن "سەربازانی تورکیا تەقەی لێکراوە"، ناوی محەممەد دینچ بووە، تەمەنی ١٨ ساڵە و گوللەکە بە رانی چەپی کەوتووە و ئێستاش لە نەخۆشخانە لەژێر چارەسەردایە.   هەر بەگوێرەی میدیاکانی نزیک لە هەدەپە، بەهۆی ئەوەی ئەو ناوچانە نزیکن لە سەربازگەکانی سوپای تورکیا و هاوسنوورە لەگەڵ باشووری کوردستان، بەردەوام تەقە لە هەر کەسێک دەکرێت کە لەم ناوچانە نزیک دەبنەوە.   رۆژی ١٨ی ئایاریش بەهەمانشێوە تەقە لە دوو گەنجی دیکەی خەڵکی جۆلەمێرگ بە ناوەکانی شەهاب شەندۆل و جەلیل ئەکینجی کرابوو کە ئەوانیش شوان بوون.   شەهاب شەندۆل دوو پەنجەی دەستی راستی لەدەستداوە و جەلیل ئەکینیجی لە نەخۆشخانەیەکی دهۆک تاوەکو ئێستا سێ نەشتەرگەری بۆ کراوە و چارەسەر وەردەگرێت.