خەیری بۆزانی، بەڕێوەبەری گشتیی کاروباری ئێزدییەکان لە وەزارەتی ئەوقاف و کاروباری ئایینی لە پەیامێکیدا سوپاس و پێزانینی خۆی ئاراستەی تۆڕی میدیایی رووداو دەکات و رایگەیاند، "هیوادارین لە کارە پیرۆزەکەتان بەردەوام بن".  پێشتر حکومەتی هەرێمی کوردستان، جێگری دووەمی سەرۆکی پەرلەمانی عێراق، پارێزگار و قایمقامی هەولێر، پارێزگاری دهۆک، فراکسیۆنی پارتی لە پەرلەمانی کوردستان بەبۆنەی هەشتەم ساڵڕۆژی فراوانکردنی تۆڕی میدیایی رووداو پیرۆزباییان لە رووداو کرد.  د. جووتیار عادل، گوتەبێژی حکومەتی هەرێمی کوردستان لە پەیامێکدا پیرۆزبایی لە تۆڕی میدیایی رووداو کرد و رایگەیاند، " هەرێمی کوردستان لە هەموو کات زیاتر پێویستی بە میدیای پیشەییانەیە و هیوادارین خزمەتی زیاتری گەل و نیشتمان بکەن. "  هەروەها بەشیر حەداد، جێگری دووەمی سەرۆکی پەرلەمانی عێراق لە پەیامێکدا رایگەیاند، "کاری پیشەییانە، لەبەرچاوگرتنی مۆراڵەکانی رۆژنامەنووسی و میدیایی و بەدواداچوونی خێرا و بەردەوام و بوونی هێڵێکی نیشتمانیی چوارپارچەیی، تایبەتمەندییەکانی رووداون. "  پەخشی رادیۆ، تەلەڤزیۆن و پۆرتاڵی رووداو لە كاژێر ٥ی ئێوارەی رۆژی چوارشەممە ٢٩ی ئایاری ٢٠١٣ دەستیپێكرد.  پەیامی پیرۆزبایی خەیری بۆزانی، بەڕێوەبەری گشتیی کاروباری ئێزدییەکان