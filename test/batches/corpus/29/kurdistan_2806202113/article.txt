بەپێی راگەیێندراوی پۆلیسی هەولێر، بەشی پۆلیسی دەشتی هەولێر، بنكەی پۆلیسی قوشتەپە، کاژێر ٠٤: ٣٠ خولەکی بەرەبەیانی ئەمڕۆ دووشەممە ٢٨ - ٠٦ - ٢٠٢١، لە كۆگایەكی كەلوپەلی كارەبایی لە (عەلیاوە مەردان)، دوو تۆمەتباریان بە ناوەكانی (ی. ع. ع) و (ج. م. م) بە تۆمەتی دزیكردن لەو كۆگایە دەستگیركرد.  وەکو پۆلیس دەڵێت، تۆمەتبارانی ئاماژەپێكراو، یەكێكیان هەوڵی راكردنی داوە و لەلایەن كەسێك كە لەگەڵ خاوەنی كۆگاكە بووە، تەقەی لێ كراوە و دەستی زامدار بووە، ئێستا لە نەخۆشخانەیە و لەژێر چاودێریی پزیشك و پۆلیسدایە.  لەكاتی دەستگیركردنی ئەو تۆمەتبارانەشدا، دەست بەسەر ئۆتۆمبێلێك لە جۆری (كیا - بارهەڵگر) و چەكێكی جۆری كڵاشینكۆڤ و مەقەستێکی بڕینی كێبڵ و بڕێك كێبڵدا گیراوە.  هەردوو تۆمەتبار، پەڕاوی لێكۆڵینەوەیان بۆ رێكخرا و رێكاری یاساییان بەرامبەر دەگیرێتەبەر.