ئەمساڵیش کە رێژەی ئاوی ژێر زەوی و سەرزەوی کەمبووەتەوە، جووتیاران کەمترین سوود لە ئاوی رووباری خابوور وەردەگرن.  سه‌لمان محه‌ممه‌د، بەڕێوەبەری فەرمانگەی ئاودێریی زاخۆ بە رووداوی راگەیاند: "بەراورد بە شەش ساڵی رابردوو کەمترین ئاستی ئاو لە خابوور تۆمارکراوە. ئەگەر ئێمە بەنداومان هەبوایە، ئەو ئاوە گل دەدرایەوە و ئاوی خابوور کەم نەدەبوو".  دوو رووبار بە زاخۆدا دەرباز دەبن. خابوور سەرچاوەکەی لە باکووری کوردستانە و بە درێژایی ١٦٠ کیلۆمەتر لە باکووری کوردستانەوە دەرباز دەبێت تاوەکو دەگاتە زاخۆ. ساڵانە نزیکەی ٥ ملیار مەتری سێجا ئاو لە هەردوو رووبارەکەی زاخۆ دەرباز دەبێت بەڵام بەهۆی نەبوونی بەنداو سوودێکی ئەوتۆیان لێ وەرناگیرێت.