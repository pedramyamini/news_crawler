جیاوازییەکان وەکو وەزارەتی کارەبا خستوونیەتەڕوو، بەمشێوەیە:  پێوه‌رى میكانیكیى ئاسایی ماڵان:  - ته‌نیا خه‌رجیى كاره‌با تۆمارده‌كات و مێژوو و رێکەوتی له‌سه‌ر نییه.  - بۆ پشكنین ده‌بێت بیكه‌یته‌وه و سه‌یرى بكه‌یت.  - ناتوانیت له دووره‌وه په‌یوه‌ندیى پێوه بكه‌یت، له ناوه‌وه برێكه‌رى تێدانییه بۆ كوژاندنه‌وه.  - تۆماركه‌رى (Export و Import)ی تێدانییه.  - ناتوانیت له دووره‌وه بیكوژێنیته‌وه.  - به ئاسانى ده‌ستكارى ده‌كرێت و فێڵى تێدا ده‌كرێت.  - خوێندنه‌وه‌ى ڤۆڵتییه و ته‌یار و رووداوه‌كان تۆمار ناكات.  - به‌كارهێنانى كاره‌با تۆمار ده‌كات و رێکەوت و كاتى له‌سه‌ره.  - ده‌توانێت (Export  و Import) تۆمار بكات.  - پێویستى به سه‌یركردن نییه.  - ده‌توانیت له دووره‌وه په‌یوه‌ندى به پێوه‌ره‌کەوه بكه‌یت و هه‌موو زانیارییه پێویسته‌كان (ڤۆڵتییه / ته‌یار، فریكوێنسى) تۆمار ده‌كات.  - به ئاسانى ده‌توانیت داتا و زانیاریى بۆ بنێریت و لێی وه‌ربگریت و له هه‌ر كاتێكدا چ زانیارییه‌كت بوێت ده‌توانرێت لێی وه‌ربگیرێت.  - له ناوه‌وه برێكه‌رى تێدایه، ده‌توانیت له دووره‌وه بیكوژێنیته‌وه.  - زۆر به قورسى ده‌ستكارى ده‌كرێت و به هه‌ر ده‌ستكاریكردنێک سەنته‌ری زانیارییه‌كان ئاگادار ده‌كاته‌وه.  بۆ کەمکردنەوەی بەفیڕۆچوونی وزەی کارەبا، وەزارەتی کارەبای حکومەتی هەرێمی کوردستان لە ساڵانی رابردوودا بڕیاریدا بە دانانی پێوەری زیرەکی کارەبا. ئومێد ئەحمەد، گوتەبێژی وەزارەتی کارەبای حکومەتی هەرێمی کوردستان دەڵێت، پرۆسەکە کۆنترۆڵی خواست لەسەر کارەبا دەکات و تەواوی سەرپێچییەکان ئاشکرا دەکات.    تۆڕی زیرەکی کارەبا پرۆژەیەکی  ستراتیجیی وەزارەتی کارەبایە، لەدوای دەرچوونی بڕیاری دانانیەوە، دەبێت لە ماوەی ١٨ مانگدا  تەواوبکرێت و تاوەکو کۆتایی ساڵی ٢٠٢١ تەواوببێت، بەڵام بەهۆی  زیادبوونی بەشداربووانی کارەبا لەوانەیە چەند مانگێک وادەی  جێبەجێکردنی پرۆژەکە درێژبکرێتەوە.     بە گوتەی گوتەبێژی وەزارەتی کارەبا، "دانانی پێوەری زیرەک لە یەکەم هەنگاودا بەبێ ئەوەی گۆڕانکاری لە نرخدا بکرێت، ٧٠ % ی کێشەی کارەبا چارەسەر دەکات و دوای نزیکەی ساڵێک تەواوی کێشەکان چارەسەر دەکات".    بەپێی گرێبەستی نێوان وەزارەتی کارەبا و کۆمپانیاکانی  جێبەجێکاری پرۆژەکە، دەبێت یەک ملیۆن و ٥٠٠ هەزار پێوەر بۆ  هاوبەشانی کارەبا دابنرێن و بەڕێوەبەری پلانی تۆڕی زیرەکی  کارەباش دەڵێت، دانانی پێوەر بەکارهێنانی کارەبا  کۆنترۆڵ دەکات و حکومەت و هاونیشتمانیان سوودمەندی سەرەکیی  پرۆژەکە دەبن و تەنیا ئەوانە زیان دەکەن کە کارەبایان بە  نایاسایی راکێشاوە.