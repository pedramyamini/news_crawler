ئەمڕۆ چوارشەممە ٠٢ - ٠٦ - ٢٠٢١ نێچيرڤان بارزانى، سه‌رۆكى هه‌رێمى كوردستان، پێشوازى لە محه‌ممه‌د بن سلێمان ئه‌لعه‌سيرى، كۆنسولى نوێی سعوديه له هه‌رێمى كوردستان كرد.  بەپێی راگەیێندراوی سەرۆکایەتیی هەرێمی کوردستان له ديدارەكەدا نێچيرڤان بارزانى وێڕاى پيرۆزبايى بۆ ده‌ستبه‌كاربوونى وه‌ك كۆنسولى سعودیە، هيواى سه‌ركه‌وتنى بۆ خواست و هه‌موو پشتگيرييه‌كى لايه‌نه په‌يوه‌نداره‌كانى بۆ سه‌ركه‌وتنى ئه‌رك و كاره‌كانى نيشان دا، هه‌روه‌ها سوپاسى ستافی كۆنسولخانه‌ی سعوودیه‌ی كرد بۆ ئه‌رك و خزمه‌تى له هه‌رێمى كوردستان و هیوای به‌ره‌وپێشچوونی زیاتری په‌یوه‌ندییه‌کانی عێراق و هه‌رێمی کوردستانی له‌گه‌ڵ سعودیه خواست.  لە کۆبوونەوەکەدا دۆخی ناوچەکە بە گشتی تاوتوێكراوە، بەپێی راگەیێندراوی سەرۆکایەتیی هەرێمی کوردستان، په‌یويه‌ندييه‌كانى عێراق و هه‌رێمى كوردستان له‌گه‌ڵ وڵاتانى دراوسێ، ده‌رفه‌ته‌كانى كار و سه‌رمايه‌گوزاريى بيانى له هه‌رێمى كوردستان و چه‌ند بابه‌تێكى جێى بايه‌خى هاوبه‌ش، لايه‌نى ديكه‌ى ديداره‌كه بوو.