رەسوڵ عەبدوڵڵا، سەرۆکی لێژنەی یاسایی ئەنجوومەنی پارێزگای سلێمانی  بەتۆڕی میدیایی رووداوی راگەیاند "یەکێک لە بڕگەکانی بەرنامەی کاری رۆژی سێشەممە ٢٩ی ئەم مانگەی ئەنجوومەنی پارێزگای سلێمانی بڕیاردانە لە بەقەزاکردنی هەردوو ناحیەی بازیان، کە بەپێی یاسای ژمارە سێی ئەنجوومەنی پارێزگاکان لە دەسەڵاتی ئەنجوومەنە".  رەسوڵ عەبدوڵڵا ئاماژەی بەوەدا هەردوو ناحیەکە گونجاون بۆ ئەوەی بکرێنە قەزا، لە رووی ژمارەی دانیشتووانەوە، ژمارەی دانیشتووانی حاجیاوا لە سەرووی ٦٦ هەزار و بازیانیش لە سەرووی ٦٠ هەزار کەس دەبێت، لە رووی هەڵکەوتەی جوگرافیشەوە بواری فراوانکردنیان هەیە و بە لایەنیکەم دەتوانرێت دوو ناحیەی دیکەیان بخرێتە سەر.  لەبارەی ئەوەشی پێشنیازەکە چەند دەنگی ئەندامی ئەنجوومەنی پارێزگای پێویستە بۆ ئەوەی ببێتە بڕیار، رەسوڵ عەبدوڵڵا گوتی: "دەبێت زۆرینەی رەها واتە نیوە کۆ یەکی ئەندامان دەنگی بۆ بدەن، دەبێت پێشنیازەکە لەکۆی ٣٢ دەنگ دەبێت ١٦ دەنگ بهێنێت".