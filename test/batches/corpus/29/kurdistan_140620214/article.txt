رووداوەکە بەیانی ئەمڕۆ دووشەممە ١٤ - ٠٦ - ٢٠٢١ لە گەڕەکی شارەوانیی هەڵەبجە روویداوە.   کازم عەبدوڵڵا، بەڕێوەبەری پۆلیسی هەڵەبجە بە تۆڕی میدیایی رووداوی راگەیاند "بەهۆی تەقینەوەکە کەسێک گیانی لەدەستداوە و تەرمەکەی ناناسرێتەوە. "  بەڕێوەبەری پۆلیسی هەڵەبجە ئاماژە بەوە دەدات، کە نازانن تەقینەوەکە بەهۆی بۆمبی چیندراو، یان پشتێنی بۆمبڕێژکراوە یان شتێکی دیکە بووە. دەشڵێت، ئاسایش دۆسیەکەی گرتووەتە ئەستۆ و لێکۆڵینەوە لە رووداوەکە دەکەن.   بە گوتەی شاهێدحاڵێک کە بۆ رووداو قسەی کردووە، رووداوەکە لە باخێکی گەڕەکەکە [گەڕەکی شارەوانی] روویداوە.