محمەد فاتیح، لە میدیای تەریقەتی کەسنەزانی بە رووداوی گوت: "شێخ نەهرۆ رایگەیاندووە کە هەموو حیزب و لایەنەكانی بەشدار لە هەڵبژاردنی داهاتووی ئەنجوومەنی نوێنەرانی عێراق لەروانگەی ئەوانەوە وەكو یەك وان و بەیەک چاو و بەیەکدووریی لە هەموویان دەڕوانن".  محمەد فاتیح، گوتیشی شێخ نەهرۆ کەسنەزانی دەڵێت: "ئێمە پشتگیریی و پاڵپشتی میللەتەكەمانیین، ئێمە لەگەڵ ئەو هەنگاوانەین كە میللەت پێیخۆشە، داخوازی میللەتی كورد چی بێت ئێمە پاڵپشتی لەو داخوازیانە دەكەین".  محەممەد فاتیح ئاماژەی بەوەدا شیخ پێی باش نییە پاڵپشتی هیچ بەربژێر و حیزب و هاوپەیمانێتیەکی بەشدار لە هەڵبژاردنی پێشوەختەی ئەنجوومەنی نوێنەرانی عێراق بکات و گوتوویەتی: "ئێمە پاڵپشتی ئەو كەسانە دەكەین كە میللەتەكەمان هەڵیدەبژێرێت، هیچ بەربژێرێکمان بۆ هەڵبژاردنەكان نییە و لیستی ئێمە تەنیا میللەتی كوردە و ئێمە لەگەڵ میللەتین".