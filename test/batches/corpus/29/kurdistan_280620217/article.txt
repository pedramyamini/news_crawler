محەممەد سەعید کوردە، هاوڕێی مەلا محەممەد پیرزینی بە رووداوی راگەیاند، بەیانی ئەمڕۆ دووشەممە ٢٨.٦.٢٠٢١ مەلا محەممەد پیرزینی، بەهۆی نەخۆشییەوە لە نەخۆشخانەیەکی هەولێر کۆچی دواییکرد.  مەلا محەممەد پیرزینی، ساڵی ١٩٥١ لە هەولێر لەدایکبووە و لە کۆمەڵگەی پیرزینی نزیک هەولێر ژیاوە. فەرمانبەری وەزارەتی ئەوقاف بووە بە پلەی بانگدەر.   مەلا محەممەد دەنگێکی خۆشی هەبووە و یەکێکبوو لە قورئانخوێنە دیارەکان و لە مەقاماتدا شارەزاییەکی زۆری هەبوو. ئەو تاوەکو کۆچی دواییکرد ژیانی هاوژینی پێکنەهێنا و لەگەڵ برا و خوشکەکانی دەژیا.