لە کۆبوونەوەکەدا کە ئەمڕۆ سێشەممە ٨ ـی حوزەیرانی ٢٠٢١ لە سەرۆکایەتیی شارەوانیی سلێمانی بەڕێوەچوو، قوباد تاڵەبانی داوایكرد وەك ئەندامێكی فەخری ئەنجوومەنەكە قبووڵی بكەن و هەموو پشتیوانییەكی بۆ كارەكانیان دووپاتكردەوە.  قوباد تاڵەبانی گوتی: "بەمنزیكانە دەسەڵاتەكان شۆڕ دەكرێتەوە بۆ پارێزگا و ئیدارە سەربەخۆكان و بەڕێوبەرایەتییەكان و دەسەڵاتی زیاتریان دەبێت و پێویستە كەڵك لەم دەرفەتە وەربگیرێت بۆ پێشكێشكردنی خزمەتی زیاتر بە هاووڵاتیان".  لە بەشێكی دیكەی كۆبوونەوەكەدا قوباد تاڵەبانی داوای لە ئەندامانی ئەنجوومەنی شارەوانی كرد دیدگای نوێ بخەنەڕوو بۆ پڕۆژەی ستراتیژی لە سلێمانی. هەروەها داوایكرد کاربکەن بۆ کەمکردنەوەی رۆتین و خێراترکردنی خزمەتگوزارییەكان.