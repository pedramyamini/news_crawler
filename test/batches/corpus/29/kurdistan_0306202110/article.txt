پۆلیسی سلێمانی ئاماژەی بەوە کردووە، کاژێر ٠٤: ٣٠ خوولەکی بەیانیی ئەمڕۆ زانیاری گەیشتووەتە پۆلیسی دووکان بە بوونی بریندارێک لەناو خواردنگەیەک لە قەزای دووکان، پۆلیسی فریاکەوتن دەستبەجێ گەیشتوونەتە شوێنی رووداوەکە و بریندارکەەیان رەوانەی نەخۆشخانە کردووە.  بەپێی راگەیێندراوەکە، کەسێک لەکاتی خەودا بلۆکێکی کێشاوە بە سەری هاوڕێیەکیدا و هەڵاتووە، ئەو کەسەش لەلایەن پۆلیسەوە دەستگیرکراوە.  پۆلیسی فریاكەوتنی دووكان، وەکو خۆی دەڵێت، لە ماوەیەکی کەمدا تۆمەتبارەکەیان بەپێی ماددەی ٣١ - ٤٠٦ لە یاسای سزادانی عێراقی دەستگیرکردووە، کە بەرەو شوێنێکی دیکە هەڵاتووە.  تۆمەتبارەکە بەناوی "ج. ج. ع" تەمەن ٢٣ ساڵ، بە بڕیاری دادوەر راگیراوە و لێكۆڵینەوە لەگەڵیدا بەردەوامە.