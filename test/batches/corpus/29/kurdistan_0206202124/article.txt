پاشنيوه‌ڕۆى ئه‌مڕۆ چوارشه‌ممه ٢ - ٦ - ٢٠٢١ نێچيرڤان بارزانى، سه‌رۆكى هه‌رێمى كوردستان به ئاماده‌بوونى رێواز فايه‌ق، سه‌رۆكى په‌رله‌مانى كوردستان و به‌نگين قاسم محه‌ممه‌د سه‌رۆكى ئه‌نجوومه‌نى دادوه‌رى، فه‌رمانى هه‌رێمى بۆ مونا يوخه‌ننا ياقۆ واژۆ كرد كه وه‌ك سه‌رۆكى ده‌سته‌ى سه‌ربه‌خۆى مافى مرۆڤ ده‌ستبه‌كار ده‌بێت.   نێچیرڤان بارزانی هه‌موو پشتگيرييه‌كى بۆ سەرۆکی نوێی ده‌سته‌ى سه‌ربه‌خۆى مافى مرۆڤ دووپاتكرده‌وه و هيواى سه‌ركه‌وتنى بۆ خواست. دواتر له رێوڕه‌سمێكدا به ئاماده‌بوونى سه‌رۆكى هه‌رێمى كوردستان و سه‌رۆكى په‌رله‌مانى كوردستان، سه‌رۆكى ده‌سته‌ى سه‌ربه‌خۆى مافى مرۆڤ له‌به‌رده‌م سه‌رۆكى ئه‌نجوومه‌نى دادوه‌ريدا سوێندى ياسايى خوارد.  پەرلەمانی کوردستان، لە دانیشتنی رۆژی ١٨ - ٥ - ٢٠٢١ بە کۆی ٧١ دەنگ و بە زۆرینە، مونا یوخەننا یاقو - ی بە سەرۆکی نوێی دەستەی مافی مرۆڤ هەڵبژارد.  پرۆفایلی مونا یوخەننا یاقو  - دانیشتووی هەولێرە و کریستیانە  - ساڵی ١٩٩٠ - ١٩٩١ بەکالۆریۆسی لە یاسا بەدەستهێناوە  - دواتر ماستەری لە یاسا بەدەستهێناوە  - دکتۆرا لە یاسای نێودەوڵەتی  - چالاکوانێکی کۆمەڵگەی مەدەنی و مافەکانی مرۆڤ بەدیاریکراوی مافی پێکهاتەکانە، و مامۆستای زانکۆیە  - دکتۆرای لە یاسای نێودەولەتی لەبارەی مافەکانی مرۆڤەوە هەیە، پسپۆڕی لە کاروباری کەمینەکان هەیە  - یەکێک بوو لەو ٢١ کەسەی لە ٢٠ی ئایاری ٢٠١٥ پەرلەمان کوردستان بۆ نووسینەوەی دەستوری کوردستان پێکیهێنا و دەنگی لەسەردان.  - کۆلێژی یاسای زانکۆی سەلاحەدین لە هەولێر لەساڵی ١٩٩٠ - ١٩٩١ تەواوکردووە  - ١٩٩٦ بڕوانامەی ماستەری لە یاسا بەدەستهێناوە  - لەساڵی ٢٠٠٤ دکتۆرای لە یاسای نێودەوڵەتی بۆ مافەکانی مرۆڤ بەدەستهێنانەوە لە پاراستنی کەمینەکان  - مامۆستایە لە کۆلێژی یاسا و رامیاری زانکۆی سەلاحەددین و بەرپرسی یەکەی مافی مرۆڤە لەو کۆلێژە  - زمانەکانی سریانی، کوردی، عەرەبی، ئینگلیزی بەباشی دەزانێت  - دامەزرێنەری یەکێتی ئافرەتانی ئاشووری و کۆمەڵگەی حەدیاب بۆ توانستەکانە