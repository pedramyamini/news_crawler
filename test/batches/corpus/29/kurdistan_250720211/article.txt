ئەو خانووە ئێوارەی رۆژی شەممە لە گەڕەکی کورە موسەوی رووخاوە، جگە لە برینداربوونی ئەو کەسانەی لە خانووەکەدا بوون، ئۆتۆمبێلێکیش کەوتووەتە ژێر داروپەردووی خانووەکەوە و زیانی بەرکەوتووە.  بێهزاد شەهبازی، بەرپرسی ئاگرکوژێنەوەی مەریوان بە میدیای وڵاتەکەی راگەیاندووە، لە لێکۆڵینەوە لە هۆکاری ئەو رووداوە دەرکەوتووە، بەهۆی خزینی زەوییەوە نەڕووخاوە، بەڵکو خانووەکە زۆر کۆن بووە، بەگوێری پێویست قایم نەبووە و ئەمەش بووەتە هۆی رووخانی.   دانیشتووانی شاری مەریوان زیاتر لە ١٥٠ هەزار کەسن.  گەڕەکە کۆن و بێکەڵکەکان یەکێک لە کێشە سەرەکییەکانی شارەکانی رۆژهەڵاتی کوردستان، کە بەهۆی هەژاری و کەمداهاتییەوە، خەڵکیکی زۆریشیان تێدا نیشتەجێیە.  ئارتیکاس ئیقباڵ، قایمقامی مەریوان ساڵێک لەمەوبەر. بوونی گەڕەکە کۆن و بێکەڵکەکانی شارەکەی بۆ نەبوونی پلان و بەرنامەی گونجاو گەڕاندەوە، گوتی: لەم شارەدا لە ١٣ شوێنەوە لەوجۆرە گەڕەکانە هەن و ٤٢ هەزار کەسیش تێیاندا دەژین.