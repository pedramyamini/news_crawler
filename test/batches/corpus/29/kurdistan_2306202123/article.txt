راگەیێندراوەكەی وەزارەتی نەوتی عێراق، ئەمڕۆ چوارشەممە ٢٣ی حوزەیرانی ٢٠٢١ بڵاوكراوەتەوە و تێیدا باس لەوەكراوە، بە پشتبەستن بە داتاكانی كۆمپانیای بەبازاڕكردنی نەوتی عێراق - سۆمۆ، لە مانگی ئایاردا ٨٩ ملیۆن و ٨٨١ هەزار و ٢٦٨ بەرمیل نەوتی خاو بە نرخی تێكڕا ٦٥.٨٤٢ دۆلار بۆ هەر بەرمیل نەوتێك فرۆشراوە.  هەر بەگوێرەی راگەیێندراوەكە، كۆی گشتیی داهاتی دەستكەوتوو لە فرۆشی نەوت بۆ مانگی ئایار پێنج ملیار و ٩١٧ ملیۆن و ٩٣٢ هەزار دۆلار بووە.   لە راگەیێندراوەکەی وەزارەتی نەوتی عێراقدا جەخت لەوەكراوەتەوە، ٨٦ ملیۆن و ٨٢٠ هەزار و ٣٥٥ بەرمیل نەوت لە كێڵگە نەوتییەكانی ناوەڕاست و باشووری عێراق و ٦٠ هەزار و ٩١٣ بەرمیل نەوتیش لە كێڵگەكانی كەركووك و لە رێگەی بەندەری جەیهانەوە فرۆشراوە.   وەزارەتی نەوتی عێراق دەشڵێت، ٣٢ كۆمپانیای جیهانیی چالاک لە بواری نەوتدا ئەو بڕە نەوتەیان لە رێگەی بەندەرەكانی بەسڕە و خوڕ ئەلعەمییە لە كەنداو و بەندەری جیهانەوە هەناردەکردووە.