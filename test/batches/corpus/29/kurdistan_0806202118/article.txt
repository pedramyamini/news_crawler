رۆژی سێشەممە ٨ی حوزەیرانی ٢٠٢١ ئاوات جەناب نووری، وەزیری دارایی هەرێمی کوردستان لەگەڵ شاندێکی وەزارەتی پێشمەرگە کۆبووەوە.  بەپێی راگەیێندراوی وەزارەتی دارایی، لە کۆبوونەوەکەدا تاوتوێی بودجەی دیاریکراوی وەزارەتی پێشمەرگە و هێزەکانی ٧٠ و ٨٠ لەناو پڕۆژە یاسای پێشنیازکراوی بودجەی هەرێمی کوردستان بۆ ساڵی ٢٠٢١ کراوە. هەردوولا لەسەر ئەوە کۆک بوون نابێت مافی پێشمەرگە بفەوتێت و دەبێت وەزارەتی پێشمەرگە بودجەیەکی شایستەی بۆ دیاری بکرێت.   وەک لە راگەیێندراوەکە ئاماژەی پێدراوە ئاوات جەناب نووری گوتوویەتی: "پێشمەرگە سەروەریی ئەو وڵاتەیە دەبێت رێز لە هەموو مافەکانیان بگیرێت".   ئەو شاندەی سەردانی وەزارەتی داراییان کردبوو پێکهاتبوون لە سەربەست لەزگین، بریکاری وەزارەتی پێشمەرگە و جەبار یاوەر، ئەمینداری گشتیی وەزارەتی پێشمەرگە و ژمارەیەک بەرپرسی دیکەی وەزارەتەکە.