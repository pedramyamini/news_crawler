بەپێی زانیارییەکانی رووداو، قوتابیانی پۆلی نۆیەمی بنەڕەتی هاوشێوەی پۆلە ناکۆتاکان، لە قوتابخانەکانی خۆیان تاقیکردنەوە دەکەن.  تاقیکردنەوەکان بە زمان و ئەدەبی کوردی دەستپێدەکەن، تاقیکردنەوەکانی پۆلی نۆی بنەڕەتی رۆژی سێشەممە ٢٩ ـی حوزەیران تەواو دەبن. تاقیکردنەوەکانی خوێندنی ئیسلامیش لە ١ ـی تەممووز کۆتاییان دێت.  ٢٢ ـی ئەم مانگە دلێر عەبدوڵڵا، بەڕێوەبەری پەروەردەی ناوەندی هەولێر بە رادیۆی رووداوی راگەیاند: "تاقیکردنەوەی پۆلی نۆی بنەڕەتی لەگەڵ پۆلی ١٢ نابێت و بە تەنیا لەناو قوتابخانەکاندا دەبێت و ٢٢ی حوزەیران لەگەڵ پۆلەکانی دیکەدا دەکرێت، بەڵام پرسیارەکانیان ناوەندی دەبێت، واتە لە وەزارەتی پەروەردەوە بۆیان دادەنرێت. بەم نزیکانە لە وەزارەتی پەروەردەوە لەبارەی چۆنیەتیی پشکنینی فۆرمەکان و هەژمارکردنی نمرەکان رێنمایی دەردەچێت. "