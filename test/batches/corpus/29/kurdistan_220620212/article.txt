بەپێی راگەیێندراوی پۆلیسی هەولێر، بەشی پۆلیسی دەشتی هەولێر، بنكەی پۆلیسی دارەتوو، تۆمەتبارێكیان بەناوی (هـ. ص. ا) دەستگیركردووە، كە بەپێی ماددە (٤٩٥) لە یاسای سزادان، فەرمانی دەستگیركردنی هەبوو.  تۆمەتباری ناوبراو، وەکو لە راگەیێندراوەکەدا هاتووە، لەكاتی دەستگیركردنیدا رووبەڕووی هێزەكانی پۆلیس بووەتەوە و "نارنجۆكێكی دەستی گرتە تیمەكانی پۆلیس، بەڵام خۆشبەختانە نەتەقییەوە و بێ زیان بوو، بۆیە هەر زوو هێزەكانی پۆلیس لێی هاتنە دەست و وێڕای دەستگیركردنی تۆمەتبار، دەستیان بەسەر دوو نارنجۆك و چەكێك و بڕێك ماددەی هۆشبەردا گرت".  هەروەها ئاماژە بەوەش کراوە، تۆمەتبارەکە رێكاری یاسایی بەرامبەر گیراوەتەبەر و دراوەتە دادگا.