نەقیب ئامانج محەممە، بەرپرسی تیمەكانی غەواسی كەلەك بە رووداوی راگەیاند "دوانیوەڕۆ ئەمڕۆ لەلایەن خێزانێكی خەڵكی شارۆچكەی بشیریان ئاگاداركراینەوە كە كوڕەكەیان بۆ مەلەكردن چووەتە زێی گەورە و دیار نییە".  بەرپرسی تیمەکانی غەواسی کەلەک دەڵێت، دوای ئاگادارکردنەوەیان تیمەكانیان دەستیان بە گەڕان كردووە و پاش نزیكەی ١٥ خولەك لە گەڕان بەدوایدا، تەرمەكەیان لە ئاوەكە دەرهێناوە.  تیمەكانی غەواسی كەلەك دوای نزیكەی نیو كاژێر لە ونبوونی منداڵەکە ئاگاداركراونەتەوە.   كوڕە مێرمنداڵەكە ناوی بڕوا عاسفە، پۆلی سێی بنەڕەتییە و خەڵكی شارۆچكەی بشیریان سەر بە قەزای بەردەڕەشە.   بەگوێرەی ئامارەكانی تیمی غەواسی كەلەك سەر بە بەڕێوەبەرایەتیی بەرگریی شارستانیی هەولێر، ئەمساڵ لە زێی گەورە سێ كەس بە خنكاوی دۆزراونەوە.