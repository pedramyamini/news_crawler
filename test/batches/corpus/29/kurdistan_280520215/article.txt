لیژنەکە لەو ئاگادارییەدا ئاماژەی بەوە کردووە، ئەگەر وزەی كارەبای بەكارهاتووی ئەو هاوبەشانەی کارەبا کە پێوەری زیرەکیان بەستووە، "لەو ئاستەی دیاریكراوە زیاتر بوو، ئەوا وەكو ئاگاداركردنەوەیەك وزەی كارەبای ئەو هاوبەشە دەكوژێتەوەو دوای ١٥٠ چركە (ثانيه) كارەباكەی بۆ دەگەڕێتەوە".  هەر لەو ئاگادارییەدا، لیژنەکە ئاماژەی بەوەش کردووە "ئەگەر لە ماوەی ٣٠ خولەكدا (دەقیقە) پێنج جار کوژاندنەوەی كارەبای لەسەریەك روویدا، كارەبای هاوبەشەكە زیاتر دەبڕدرێت و دوای ٤٥ خولەک كارەباكەی دەگەڕێتەوە".  لیژنەکە داوادەکات هاوبەشەکانی کارەبا کە پێوەری زیرەکیان بەستووە، پابەندی ئەو ئەمپێرە كارەبایە بن كە دیاریكراوە و ئەگەر لە ماوەی ٤٥ خولەکدا زیاتر كارەبای نەهاتەوە، ئەوكات سەردانی سیانەكانی کارەبا بكەن.  هەروەها چەند ژمارە مۆبایلێکیشی خستووەتەڕوو ناوچە جیاجیاکانی هەرێمی کوردستان و دەڵێت، لەكاتی بوونی هەر كێشەیەك دەتوانن پەیوەندی بەو ژمارە تەلەفۆنانەوە بكەن بۆ پێدانی رێنمایی:  - وەزارەتی كارەبا: ٠٧٥٠٧٠٥٠٩٥٣ - ٠٧٥٠٧٠٥٠٩٥٤ (كاژێر ٠٩: ٠٠ تاكو ٠٢: ٠٠ی پاشنیوەڕۆ)  - هەولێر: ٠٧٧٢٨٥٠٠٣٩٠ - ٠٧٧٢٨٥٠٠٣٩٦ - ٠٧٥١٤٩٠٣٩٧٥ - سلێمانی: ٠٥٣١٢٧ - ٠٧٧٠١٣٩٤٦٤٢ - دووکان، بازیان، چەمچەماڵ: ٠٧٧٣٦٩٥٧٨٤٥ - دهۆك: ٠٧٥٠٤٩٤٢١٩١ - ٠٧٥٠٤٢٠٩١٧٠ - هەڵەبجە: ٠٥٣٨٨٥٠٣٦٦ - ٠٥٣٨٨٥١٢٣١