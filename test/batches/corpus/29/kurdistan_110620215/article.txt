کەسێکی نزیک لە کوژراوەکە بە رووداوی راگەیاند "کاژێر ١١: ٠٠ی شەوی ١٠ی مانگ، لە گەڕەکی رزگاریی سلێمانی کاتێک سەردانی باڵەخانەکەی دەکات کە چەند کرێکارێکی عەرەب کاریان بۆ کردووە و لەوێ لە پشتەوە کوشتوویانە".  ئەو کەسە ئاماژەی بەوەش کرد، ئێستا تەرمەکەی لە پزیشکی دادی سلێمانییە کە "جێگەی بۆکس و خاکەناز و بەرکەوتنی بەهێز" بە تەرمەکەوەیە، گوتیشی، ئۆتۆمبێلێکی جۆری لاندکرۆزەری مۆدیل نوێی پێبووە و کرێکارەکان ئۆتۆمبێلەکەشیان بردووە و هەڵاتوون.  هەروەها باسی لەوەش کرد، "کوژراوەکە ناوی عوسمان محەممەد بووە و تەمەنی ٦٠ ساڵە، هیچ کێشەیەکی نەبووە، بەڵکو کرێکارەکان تەماحیان کردووەتە ئۆتۆمبێلەکەی".