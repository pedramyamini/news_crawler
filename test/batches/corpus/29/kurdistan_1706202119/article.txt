هێزە ئەمنییەکانی ئێران بەیانی ئەمڕۆ پێنجشەممە لە ماڵەکەی خۆیدا ئارام فەتحی، شاعیر و چالاکڤانێکی مەدەنی نیشتەجێی شاری مەریوانی رۆژهەڵاتی کوردستانیان دەستبەسەرکرد.   بەگوتەی کەسانی نزیک لەو چالاکڤانە، هێزەکانی ئێران لەکاتی دەستبەسەرکردنیدا ئامادەنەبوون بڕیاری دادگای پێ نیشان بدەن و ماڵەکەیان پشکنیوە و بەشێک لە کەلوپەلی تایبەتی ئەویان لەگەڵ خۆیان بردووە.   تاوەکو ئێستا هۆکاری دەستبەسەرکردن و شوێنی راگرتنی ئەو چالاکڤانە دیار نییە.  ئارام فەتحی پێشتریش بەهۆی هەڵوێستەکانی و هەروەها چالاکییە کولتووری و مەدەنییەکانی چەندجارێک لەلایەن هێزەکانی ئێرانەوە دەستبەسەر و زیندانی کراوە.