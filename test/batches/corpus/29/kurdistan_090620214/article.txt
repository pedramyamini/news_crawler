ئەمڕۆ چوارشەممە ٠٩ - ٠٦ - ٢٠٢١ کۆنسوڵخانەی ئەمریکا لە هەولێر لە پەڕەی فەرمیی فەیسبووک ئاگادارییەک لەبارەی سەردانی هاووڵاتییانی بۆ عێراق بڵاودەکاتەوە و ئاماژە بەوە دەکات، "هەموو ئەو کەسانەی سەردانی کۆنسوڵخانەی ئەمریکا دەکەن و تەمەنیان لە ١٠ ساڵ زیاترە دەبێت دەمامک بەکاربهێنن. "  لە بەشێکی دیکەی ئاگادارکردنەوەکەدا هاتووە، کاتی سەردانیکردنی کۆنسوڵخانە بەهۆی رێنوێنییەکانی خۆپارێزییەوە سنووردار دەبێت، هەروەها دەشڵێت، "لە ٢٧ ـی حوزەیران کۆنسوڵخانەی ئەمریکا بەردەوام دەبێت لە پێدانی خزمەتگوزاریی. "  ئاگادارییەکەی کۆنسوڵخانەی ئەمریکا لە کاتێکدایە کە ناوە ناوە لە عێراق و هەندێکجاریش لە هەرێمی کوردستان بنکە و هاووڵاتیانی ئەمریکا دەکرێنە ئامانج.  لە راپۆرتێکی ئاژانسی هەواڵیی رۆیتەرز هاتووە، ئەو گرووپە دروستکراوانە ساڵی رابردوو راهێنانیان پێکراوە بۆ ئەوەی بتوانن بەشێوەیەکی کاریگەر فڕۆکەی بێفڕۆکەوان بەکاربهێنن و پڕوپاگەندەی ئۆنلاینیش بڵاوبکەنەوە و بەشێوەیەکی راستەوخۆش لەلایەن فەیلەقی قودسی سوپای پاسدارانی ئێرانەوە کۆنتڕۆڵ دەکرێن.