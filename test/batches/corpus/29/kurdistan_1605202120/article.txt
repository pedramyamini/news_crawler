رووداوەکە کاژێر ٦: ٠٠ی سەر لە ئێوارەی ئەمڕۆ یەکشەممە ١٦ - ٠٥ - ٢٠٢١ لە شەقامی ١٢٠ مەتریی هەولێر و لەنزیک دەروازەی فڕۆکەخانە روویداوە.   فازڵ حاجی، گوتەبێژی هاتووچۆی هەولێر بە تۆڕی میدیایی رووداوی راگەیاند "تانکەرێکی ئاو کە منداڵێک لێیدەخوڕی بەهۆی تیژڕۆیی کۆنتڕۆڵی لەدەستدا و خۆی کێشا بە سیستەمی بەرپەرچدانەوەی خێرا کە لەسەری دەروازەکانی ١٢٠ مەتریی دانراوە، لەو کاتەش کرێکارێکی ژینگەپارێز کە بە رەچەڵەک بەنگلادیشییە خەریکی کاری پاککردنەوەبوو، تانکەرەکە خۆی لێدەدات و دەستبەجێ کرێکارەکە گیانلەدەستدەدات. "  گوتەبێژی هاتووچۆی هەولێر ئاماژە بەوە دەدات، جگە لە زیانە گیانییەکە "زیانێکی زۆری ماددیش کەوتەوە، لەکاتی لێکۆڵینەوە لەگەڵ ئەو کەسەی تانکەرەکەی لێدەخوڕی دەرکەوت کە هەرزەکارێکە و ١٨ ساڵی تەواونەکردووە و تەمەنی نەگەیشتووەتە ئەوکاتەی کە مۆڵەتی گشتیی پێبدرێت".  بۆ کەمکردنەوەی ئەو رووداوانەی کە منداڵ و هەرزەکاران دروستی دەکەن، گوتەبێژی هاتووچۆی هەولێر دەڵێت "پێویستە یاسا سزای تووندی بەخێوکەرانیان بدات. "  لە سێ رۆژی جەژندا هەشت كەس بە رووداوی هاتووچۆ گیانیان لەدەستداوە