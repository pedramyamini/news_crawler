لە راگەیێندراوەكەدا هاتووە، "ستایشی هێزە ئەمنییەكانی عێراق دەكەین، بە هێزی پێشمەرگەی كوردستان و حكومەتی عێراقیشەوە لەو سەركەوتنەی دژی داعش بەدەستیانهێناوە. پاڵپشتیی خۆمان بۆ ئەو هەوڵانە و گەڕاندنەوەی سەقامگیری بۆ ناوچە ئازادكراوەكان دووپاتدەكەینەوە. هاوكات پاڵپشتیی خۆمان بۆ سەروەریی عێراق و سەربەخۆیی و یەكپارچەیی خاكەكەیشی دووپاتدەكەینەوە".  گرووپی حەوت باس لە هەڵبژاردنەكان دەكات و دەشڵێت، "پشتیوانیی تەواوی خۆمان بۆ بڕیاری ژمارە ٢٥٧٦ی ئەنجوومەنی ئاسایش رادەگەیێنین بۆ بەشداریپێكردنی چاودێر بۆ هەڵبژاردنەكانی عێراق بەمەبەستی هاوكاریكردن و گەرەنتیكردنی بەڕێوەچوونی هەڵبژاردنێكی ئازاد و بێگەرد لە تشرینی یەكەمی ئەمساڵدا. هەروەها هانی عێراقییەكان دەدەین بۆ بەشداریكردنیان لە هەڵبژاردنەكاندا".  لە بەشێكی دیكەی راگەیێندراوەكەدا هاتووە، "پێشوازی لە هەوڵی حكومەتی عێراق دەكەین بۆ لێپێچینەوە لە گرووپە چەكدارەكانی دەرچوو لە یاسا و ئەوانەی هێرش دەكەنە سەر هاووڵاتییانی سڤیل و ئەندامانی هاوپەیمانیی نێودەوڵەتی كە لەسەر داوای حكومەتی عێراق تەنیا ئەركیان پێدانی مەشق و راهێنانی سەربازییە بۆ هێزە عێراقییەكان و پێدانی راوێژی سەربازی بۆ جەنگی دژی داعش".  کەنەدا، فەرەنسا، بەریتانیا، ئەمریکا، ژاپۆن، ئیتاڵیا و ئەڵمانیا، حەوت وڵاتە پیشەسازییە دیموکراسییەکەی جیهان رۆژی ١١ تاوەکو ١٣ی حوزەیران لە ناوچەی کۆرنوۆڵ لە بەریتانیا کۆبوونەوە.  لە کۆبوونەوەکەدا باس لە چۆنێتیی دابەشکردنی یەکسانیی ڤاکسین، رووبەڕووبوونەوەی کۆرۆنا، رووبەڕووبوونەوەی گۆڕانی کەشوهەوا، بووژاندنەوەی ئابووری، سەپاندنی باج بەسەر دامەزراوە فرە نەتەوەییەکان و هاوکاریکردنی وڵاتە هەژار و داهات مامناوەندەکان کرا.  ستایشی هێزە ئەمنییەكانی عێراق دەكەین، بە هێزی پێشمەرگەی كوردستان و حكومەتی عێراقیشەوە لەو سەركەوتنەی لە دژی داعش بەدەستیان هێناوە. پاڵپشتیی خۆمان بۆ ئەو هەوڵانە و بۆ گەڕاندنەوەی سەقامگیری بۆ ناوچە ئازادكراوەكان دووپاتدەكەینەوە. هاوكات پاڵپشتیی خۆمان بۆ سەروەریی عێراق و سەربەخۆیی و یەكپارچەیی خاكەكەیشی دووپات دەكەینەوە. پشتیوانیی تەواوی خۆمان بۆ بڕیاری ژمارە ٢٥٧٦ی ئەنجوومەنی ئاسایش رادەگەیێنین بۆ بەشداریپێكردنی چاودێر بۆ هەڵبژاردنەكان بەمەبەستی هاوكاریكردن و گەرەنتیكردنی بەڕێوەچوونی هەڵبژاردنێكی ئازاد و بێگەرد لە مانگی تشرینی یەكەمی ئەمساڵدا. هەروەها هانی عێراقییەكان دەدەین بۆ بەشداریكردنیان لە هەڵبژاردنەكاندا. لە كۆتاییدا پێشوازی لە هەوڵی حكومەتی عێراق دەكەین بۆ لێپێچینەوە لە گرووپە چەكدارەكانی دەرچوو لە یاسا؛ ئەوانەی هێرش دەكەنە سەر هاووڵاتیانی سڤیل و ئەندامانی هاوپەیمانی نێودەوڵەتی كە لە سەر داوای حكومەتی عێراق تەنیا ئەركیان پێدانی مەشق و راهێنانی سەربازییە بۆ هێزە عێراقییەكان و پێدانی راوێژی سەربازیی بۆ جەنگی دژ بە داعش.