بەپێی راگەیێندراوی هاتووچۆی گەرمیان، کاتژمێر ١٨: ٠٠ لەنزیک ئیدارەی گەرمیان بەهۆی پێکدادانی دوو ئۆتۆمبێل لە جۆری نیسان ماکزیما و جێب چیرۆکی، کەسێک گیانی لەدەستدا و کەسێکی دیکەش برینداربوو.  ئەوەی گیانی لەدەستداوە، وەکو لە راگەیێندراوەکەدا هاتووە، سەرنشین بووە؛ رووداوەکەش لەکاتێکدا روویداوە کە ئۆتۆمبێلی جۆری نیسان ماکزیماکە لە رزگارییەوە هاتووە بە ئاراستەی کەلار، هەروەها جێب چیرۆکییەکە ویستوویەتی سوڕانەوە ئەنجامبدات و ئەو رووداوە دروستبووە.  لێکۆڵینەوەش لە رووداوەکە لەلایەن تیمی هاتووچۆوە دەستیپێکردووە.