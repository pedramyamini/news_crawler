ئەمڕۆ پێنجشەممە ٢٤ - ٠٦ - ٢٠٢١ عەبدوڵڵا حاجی مەحموود، وەزیری کاروباری شەهیدان و ئەنفالکراوان لیستی دووەمی ناوی ئەو زیندانییە سیاسییانەی بڵاوکردەوە کە ژمارەیان ١٩٧ کەسە و دەڵێت "دوابەدوای فەرمانمان، ژمارە (٤٧٤) لە ٢٤ - ٠٦ - ٢٠٢١ تایبەت بە خەرجکردنی مینحەی (١٩٧) زیندانیکراو و گیراوی سیاسی وەکو قۆناخی دووەم ئەو بەڕێزانەی رێکارەکانی بایۆمەترى و بەڵێننامەی دادنووسیان کردووە، لەکاتی راگەیاندنی خشتەی مووچەی وەزارەتی شەهیدان و ئەنفالکراوان سەردانی بانکی بێخاڵ بکەن لە هەولێر بەمەبەستی وەرگرتنی مینحەی مانگی ئایار و حوزەیرانی ٢٠٢١ ".  وەزیری ناوبراو دوو خاڵی ئاماژەپێداوە لەبارەی ئەوانەی کە رێکاری بایۆمەتری و بەڵێننامەیان تەواونەکردووە لەگەڵ ئەوانەی کۆچی دواییان کردووە، بەمشێوەیە:  ١ - ئەوانەی رێکارەکانی بایۆمەتری و بەڵێننامەیان تەواونەکردووە، دوای تەواوکردنی سەردانی بانکی ناوبراو بکەن.  ٢ - ئەو زیندانیانەی کۆچی دواییان کردووە، وارسەکانیان رێکارەکانی بەڕێوەبەرایەتیی کاروباری زیندانییە سیاسییەکان تایبەت بە یاسای خانەنشینی بەرکار تەواوبکەن و دواتر سەردانی بانکی ناوبراو بکەن بۆ وەرگرتنی مینحەکەیان.  لیستی دووەمی ناوەکان کە لە ١٩٧ زیندانیی سیاسی پێکهاتووە بە ناوی (بورهان مارف موراد) دەستپێدەکات و بە ناوی (سەردار تاهیر ئەحمەد عەلی) کۆتایی دێت "کە دەکاتە ١٠٩ ملیۆن و ٢٠٠ هەزار دینار".  ناوی ئەو زیندانییە سیاسییانە کە ئەمڕۆ وەزیری کاروباری شەهیدان و ئەنفالکراوان بڕیاری خەرجکردنی مینحەکانیان بۆ واژۆکراوە، بەم شێوەیەی خوارەوەیە: