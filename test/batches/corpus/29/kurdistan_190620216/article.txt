نێچیرڤان بارزانی، سەرۆکی هەرێمی کوردستان لە هەژماری خۆی لە تویتەر نوسیویەتی، "بەو هیوایەین هاوئاهەنگیی نزیکی نێوانمان بۆ چارەسەرکردنی ئاڵنگارییەکان بەردەوامبێت کە رووبەڕووی هەرێمی کوردستان، عێراق و جیهان دەبنەوە".  ئەنتۆنۆ گۆتێرێز لە ٣٠ی نیسانی ١٩٤٩ لە لیشبۆنی پۆرتوگال لەدایکبووە، لە ١٩٩٥ تاوەکو ٢٠٠٢ سەرۆکوەزیرانی وڵاتەکە بووە، دوایی کراوە بە کۆمیسیاری باڵای پەنابەرانی سەر بە نەتەوەیەکگرتووەکان و تاوەکو ٢٠١٥ لەو پۆستە مایەوە.  گۆتێرێز لە ١ی کانوونی دووەمی ٢٠١٧ وەکو سکرتێری گشتی نەتەوەیەکگرتووەکان هەڵبژێردرا، دوای سێ مانگ لە دەستبەکاربوونی و لە ٣١ی ئادار گۆتێرێز سەردانی هەرێمی کوردستانی کرد و سوپاسی بەرپرسانی هەرێمی کوردستانی کرد بۆ لەخۆگرتن و پاڵپشتیکردن لە ئاوارەو پەنابەران.