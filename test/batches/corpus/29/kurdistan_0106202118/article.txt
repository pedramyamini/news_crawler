رێکخراوی هه‌نگاو بۆ مافەکانی مرۆڤ کە چاودێریی رەوشی مافەکانی مرۆڤ له رۆژهه‌ڵاتی كوردستان و ئێران دەکات لە راپۆرتێکدا دەڵێت، لە ماوەی مانگی ئایاری ٢٠٢١ دا، لانیکەم ١٧ کۆڵبەر لە سنوورەکانی کوردستان کوژراون و یان بریندار کراون کە ٨٢ % ی رووداوەکان "بە تەقەی راستەوخۆی هێزە ئه‌منییه‌كانی ئێران بووە".  هەروەها لە راپۆرتەکەدا ئاماژە بەوەشکراوە، "لەو ماوەیەدا ٤ کۆڵبەر کوژراون و ١٣ کۆڵبەریش برینداربوون، کە یەکێک لە کۆڵبەرەکان بەهۆی تەقینەوەی مینەوە گیانی لەدەستداوە".  بەپێی ئامارەکە، زۆرترین ژمارەی قوربانییەکان لە سنووری پارێزگای سنە تۆمار کراون کە ٧ قوربانی بووە. هەر چوار کوژراوەکانیش خەڵکی پارێزگاکانی ورمێ و کرماشان بوون.