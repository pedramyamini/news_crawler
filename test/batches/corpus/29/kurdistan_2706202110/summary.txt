بەشدار حەسەن، سەرۆکی تیمی پارێزەرانی دۆسیەی حوکمدراوانی بادینان بە رووداوی راگەیاند، دادگەی پێداچوونەوەی هەرێمی کوردستان بڕیاری کۆتایی لەبارەی حوکمدراوانی بادینان دەرکردووە و بەو پێیەش هەر یەکە لەو چالاکڤان و رۆژنامەڤانانە بە شەش ساڵ زیندانیکردن سزا دەدرێن. هاوکات لە بڕیارەکەی دادگەی پێداچوونەوەدا راستکردنەوە کراوە و تۆمەتی سیخوڕیکردنی رۆژنامەڤان و چالاکڤانەکان بۆ کۆنسوڵخانەکان لابراوە.