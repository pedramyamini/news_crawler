ئەمڕۆ چوارشەممە کۆمپانیای گواستنەوەی وزەی کارەبای باکوور لە راگەیێندراوێکدا رایگەیاند: "ئەمڕۆ هێڵی کۆنی شەهید عەبدوڵڵا - باکوور سامەرا ١٣٢ کەیڤی لەکارکردن وەستاوە".  بەگوێرەی راگەیێندراوەکە لە کارکەوتنی هێڵەکە بەهۆی تەقاندنەوەی بووە لە رێگەی بۆمبی بۆمبی چێندراوەوە، هەردوو تاوەری ژمارە (١٧٣ - ١٧٥) کەوتوون، هەروەها تاوەری ژمارە ١٧١ ش لە نزیک گوندی عەوادییە لە پارێزگای کەرکووک رووبەڕووی تێکدان بووەتەوە و ئەویش لە کارکردن وەستاوە.  وەک لە راگەیێندراوەکەدا هاتووە، دەستبەجێ تیمەکانی چاککردنەوەی کارەبای کەرکووک بە هاوکاری هێزە ئەمنییەکان و ئەندازە چوونەتە شوێنی رووداوەکە و دەستیانکردووە بە چاککردنەوە و راستکردنەوەی تاوەرە کەوتووەکان.  بەرەبەیانی رۆژی دووشەممە ٣١ - ٥ - ٢٠٢١، تاوەرێکی هێڵی هاوردەکردنی تەزووی کارەبا لە ئێرانەوە بۆ پارێزگای دیالە بە بۆمبێکی چێندراو تەقێندرایەوە، بەهۆیەوە تەزووی کارەبا لە زۆربەی ناوچەکانی دیالە بڕا. دواتر داعش بەرپرسیاریێتی تەقاندەوەی تاوەرەکەی لە ئەستۆ گرت.  ئەحمەد عەبادی، گوتەبێژی وەزارەتی کارەبای عێراق، ئەوکات بە تۆڕی میدیایی رووداوی راگەیاند: "پارێزگای دیالە بۆ دابینکردنی تەزووی کارەبا بە نزیکەی ٧٩ % پشت بە هاوردەکردنی کارەبا لە ئێرانەوە دەبەستێت، ئەوەش لە رێگەی هێڵی گواستنەوەی کارەبا ناوسراو بە مێرساد دەکرێت، بەڵام تاوەرێکی ئەو هێڵە بە بۆمبێکی چێندراو تەقێندرایەوە، بۆیە ئێستا کارەبا لە زۆربەی ناوچەکانی پارێزگای دیالە بڕاوە".