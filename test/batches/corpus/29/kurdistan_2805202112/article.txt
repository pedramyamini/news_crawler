محەممەد فاتیحی، گەنجێکی کوردە و لەسەر شەقامەکان بە گۆرانیگوتن بژێویی ژیانی پەیدا دەکات، نزیکەی دوو مانگ لە سلێمانی ئەو کارەی کرد و ماوەی مانگێکیشە هاتووەتە هەولێر، بەڵام شەوی رابردوو لەلایەن پۆلیسی هەولێرەوە لە شەقامی ئیسکان دەستگیرکرا.  بەپێی زانیارییەکانی رووداو، ئەو گۆرانیبێژە براوەتە بنکەیەکی پۆلیس و لەوێ بەڵێننامەی پێ پڕکراوەتەوە کە چیدیکە ئەو کارە لەسەر شەقامەکان نەکات.  محەممەد فاتیحی ئێستا ئازادە و پۆلیس دەستگیری نەکردووە، بەڵام چیدیکەش رێگەی پێنادرێت لە هەولێر ئەو کارە بکات.