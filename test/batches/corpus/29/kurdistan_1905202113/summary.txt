سەرۆکی کۆمەڵی دادگەریی کوردستان سوپاسی سەرۆکی هەرێمی کوردستان دەکات کە بە سەردان و دەستپێشخەرییەکانی کەشی چەقبەستوویی لە هەرێمی کوردستان نەهێشتووە، بە پێویستیشی دەزانێت بەپێی ئەو نەریتەی هەیە دەسەڵاتەکانی پەیڕەو بکات، چونکە خەڵک چاوەڕوانییان لێی هەیە. بە گوتەی عەلی باپیر، ئەوان هاوکار و دەستگری هەوڵەکانی سەرۆکی هەرێمی کوردستان دەبن لەبەرئەوەی تاکە دامەزراوەیە کە بتوانێت پارتەکان کۆبکاتەوە.