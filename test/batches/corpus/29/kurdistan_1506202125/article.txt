لە راگەیێندراوەکەی وەزارەتی ئەوقاف و کاروباری ئایینیدا هاتووە "لەسەر راسپاردەی رێزدار مەسرور بارزانی، سەرۆکی حکومەتی ھەرێمی کوردستان، لە سۆنگەى پشتیوانیکردنی ئەو مامۆستا ئایینییە بەڕێزانەی بەشێوەی خۆبەخش گوتار دەخوێننەوە لە مزگەوتەکان و بەبێ ھیچ بەرامبەرێک خزمەتی مزگەوتەكان دەکەن".  بەپێی راگەیێندراوەکەی وەزارەتی ناوبراو، لە چەند رۆژى رابردوودا لەلايەن لیژنەيەكى تايبەتەوە لە وەزارەتى ئەوقاف و كاروبارى ئايینى، "ھاوکاری گەیێندراوەتە نزیکە ١٥٠٠ مامۆستاى ئايینى لە سەرجەم شار و شارۆچکەکانی ھەرێمی کوردستان بەبێ جياوازى".  وەکو لە راگەیێندراوەکەدا ئاماژەی پێ دراوە، رۆژی سێشەممە ١٥ی حوزەیران کۆتایی بە دابەشکردنى ھاوكاريیەكان ھات.  وەزارەتی ئەوقاف و کاروباری ئایینی ئەوەی خستووەتەڕوو، لەڕێگەی ئەنجوومەنی زانستییەوە پلانی گونجاویان لەبەردەستە بۆ پشتیوانیکردنی زانستی خۆبەشان و برەودان بە تواناکانیان.