د. بەشیر حەداد، جێگری سەرۆکی پەرلەمانی عێراق ئاماژەی بەوەشکردووە، "تۆڕی میدیایی رووداو نەک بۆ کوردستان بەڵکو بۆ دونیای دەرەوەش جێگەی متمانە و بەهایە. "  دەقی پەیامەکەی د. بەشیر حەداد  بەڕێزان / بەڕێوەبەر و رۆژنامەڤانان و کارمەندانی تۆڕی میدیایی رووداو  بەبۆنەی هەشتەمین ساڵیادی دامەزراندنی تۆڕی میدیایی رووداو، پیرۆزباییەکی گەرم لە ئێوەی بەڕێز و تەواوی بینەران و بیسەرانی رووداو دەکەین.   تۆڕی میدیایی رووداو نەک بۆ کوردستان بەڵکو بۆ دونیای دەرەوەش جێگەی متمانە و بەهایە.  کاری پیشەییانە، و لەبەرچاوگرتنی مۆڕاڵەکانی ڕۆژنامەنووسی و میدیایی و بەدواداچوونی خێرا و بەردەوام، و بوونی هێڵێکی نیشتمانی چوارپارچەیی، تایبەتمەندییەکانی ڕووداون.  دڵخۆشم بە بوونی ئەم تۆڕە و هیوادارم ڕاگەیاندن و میدیای کوردی لە ئاست بەرپرسیاریەتی و کاری پیشەیی بێت و بتوانێت سنوورەکان ببڕێت و دەنگی گەلەکەمان بگەیێنێتە دونیا.  جێگری سەرۆکی ئەنجومەنی نوێنەرانی عێراق