بەگوێرەی میدیاکانی تورکیا درەنگانی شەوی رابردوو ٢٣ی ئایاری ٢٠٢١ لە ناوچەی سووری ئامەد لە نزیک قوتابخانەی پۆلیس تەقینەوەیەک روویدا.   دوای ئەنجامدانی لێکۆڵینەوە دەرکەوت تەقینەوەکە بەهۆی  بۆمبێکی دەنگییەوە بووە و بێجگە لە دروستکردنی ترس و دڵەراوکێ هیچ زیانێکی گیانی و ماددی نەبووە.   هەرچەندە سەرچاوە فەرمییەکانی ئامەد تاوەکو ئێستا هیچ روونکردنەوەیەکیان لەبارەی ئەو هەواڵانە بڵاونەکردووەتەوە و هیچ لایەنێکیش رووداوەکەی لە ئەستۆ نەگرتووە، بەڵام بەگوێرەی سەرچاوە خۆجێییەکانی هەواڵ و ئەو زانیارییانەی لە تۆڕە کۆمەڵایەتییەکاندا بڵاوکراونەتەوە، بێجگە لەو بۆمبە دەنگییەی لە ناوچەی سووری ئامەد تەقیوەتەوە، لە ناوچکەکانی باغجیلار و تەسیسلەری ئامەدیش دوو بۆمبی دیکە دەستنیشانکراون و لەلایەن تیمە تایبەتمەندەکانەوە پوچەڵکراونەتەوە.