بریندارەکە لە نەخۆشخانەی کانی ماسێ چارەسەری سەرەتایی بۆ دەکرێت.        ئەو گەنجەی برینداربووە ناوی باوەڕ ئەحمەدە، تەمەنی ٢٠ ساڵانە و دەرچووی پەیمانگەی تەکنیکیی زاخۆیە. بریندارییەکەی لە لاقیایەتی و ساچمەی گوللە تۆپی بەرکەوتووە.     ئەمە یەکەم هاونیشتمانییە کە بەهۆی دوایین ئۆپەراسیۆنی تورکیا لەو ناوچانە بەناوی چڕنووکی برووسکە - چڕنووکی هەورەتریشقە بکرێت کە لە ٢٣ ـی مانگی رابردوو دەستی پێکرد. هاوکات زیانی گەورەی ماددی بەر ناوچەکە کەوتووە.  گەنجەکە بە تۆڕی میدیایی رووداوی راگەیاند، بەیانیی ئەمڕۆ کاتێک بۆ ئاودانی بێستانەکەیان چوونەتە گوندەکە تۆپباران دەستیپێکردووە و ساچمەی بەرکەوتووە.   گوندی دێشیش بەچڕی لەلایەن تورکیاوە بۆردوومان و تۆپباران دەکرێت، باوکی ئەو گەنجە بریندارە دەڵێت، تاوەکو ئێستا زیانی گیانیی گەورەی لێنەکەوتووەتەوە، بەڵام زیانی ماددی زۆری هەبووە و ترس و دڵەڕاوکێش لەنێوان خەڵکدا هەیە. رۆژانە بۆردوومان و تۆپباران هەیە و زۆربەی خەڵکی گوندەکەیان چۆڵکردووە.