ئەمڕۆ ٢٥ی حوزەیرانی ٢٠٢١، سەرچاوەیەکی ئاگادار لە دۆسییەکە لە بەڕێوەبەرایەتیی هاتووچۆی سلێمانی بە تۆڕی میدیایی رووداوی گوت: "دوو پۆلیسی هاتووچۆ لە سلێمانی بەهۆی دەستکاریکردنی پسووڵەی پارە وەرگرتنەوە دەستگیرکراون".  بە پاساوی بەردەوامیی لێکۆڵینەوە لە دۆسییەکەیاندا، سەرچاوەکە پێی باش نەبوو کاتی دەستگیرکردنەکە و بڕی ئەو پارەیەی بە پسووڵەی ساختە بردراوە، ئاشکرا بکرێت و تەنیا گوتی: "لێکۆڵینەوە لە رووداوەکە بەردەوامە و هەردوو تۆمەتبار لە زینداندان".  دەنگۆ هەیە هەردوو تۆمەتبار دانیان بە تاوانەکەدا نابێت، بەڵام سەرچاوەکە ئامادەنەبوو ئەمە پشتڕاست یان رەتبکاتەوە.