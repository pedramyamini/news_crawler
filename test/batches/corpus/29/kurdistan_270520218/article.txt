رائید بەسام جاسم، بەرپرسی راگەیاندنی فیرقەی ٥ی پۆلیسی فیدراڵی بە تۆڕی میدیایی رووداوی راگەیاند "ھێزەکانمان ماوەی سێ رۆژە لە ئۆپەراسیۆنی گەڕان و پشکنیندان، تاوەکو ئێستا ١٨ بۆمبی چێندراویان پوچەڵکردووەتەوە و دەستیان بەسەر چەندین حەشارگەی داعشدا گرتووە".  بەرپرسی راگەیاندنی فیرقەی ٥ی پۆلیسی فیدراڵی ئاماژە بەوە دەکات "نەقیب ئیھاب زێدان ئەندازیاری پوچەڵکردنەوەی بۆمب بووە و لەکاتی پشوودان لەگەڵ ژمارەیەک پۆلیس دانیشتوون و لەنزیکیان بۆمبەکە تەقیوەتەوە، بەو ھۆیەشەوە نەقیبی ناوبراو گیانی لەدەستداوە و دوو پۆلیسی دیکەش برینداربوون".