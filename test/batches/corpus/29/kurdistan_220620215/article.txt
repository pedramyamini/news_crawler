لە راگەیێندراوێکدا، یەکینەکانی پاراستنی رۆژهەڵاتی کوردستان - یەرەکە کە سەر بە پژاکە و لقی رۆژهەڵاتی پارتی کرێکارانی کوردستان - پەکەکەیە دەڵێت، "بەمدواییانە بە پەیوەندیی دەوڵەتانی داگیرکەری ئێران و تورکیا، هێرشەکان دژی هێزەکانی رۆژهەڵاتی کوردستان - یەرەکە و هەپەژە زیادیکردووە و هەوڵدەدەن لە رێگەی لێدان بە فڕۆکە گورز لە هێزەکانمان بدەن. "  بەپێی ئەو راگەیێندراوەی یەرەکە، تورکیا هێرشەکەی لە رێگەی فڕۆکەی بێفڕۆکەوانەوە ئەنجامداوە. دەشڵێت، "ئەو هەڤاڵانە بۆ جێبەجێکردنی ئەرکێک چووبوون و دەگەڕانەوە بۆ ناوچەکانی خۆیان. "  ئەو دوو کەسەی کوژراون، ژن بوونە و ناوەکانیان "ئەکین و ئادار" بووە. گوتوویشیانە، زانیاریی زیاتر بڵاودەکەنەوە.   بۆردوومانەکەی تورکیا لەنێو گوندەکەدا بوو، بەهۆیەوە زیانی ماددی بەر خانووی هاونیشتمانییەک و ئۆتۆمبێلێک کەوت.