رەجەب عەزیز، سەرۆکی ئەنجوومەنی عەلوەی هەولێر بە رادیۆی رووداوی راگەیاند: "ئەگەری هەیە لە هەفتەی داهاتووەوە نرخی تەماتە زۆر کەمببێتەوە و لە عەلوەدا کیلۆی ببێتە ٣٠٠ دینار لەبەر ئەوەی بەرهەمی خۆمان پێدەگات. "  سەرۆکی ئەنجوومەنی عەلوەی هەولێر ئاماژەی بەوەدا کە هۆکاری زیادبوونی نرخی تەماتە ئەوەیە کە لە ١٥ی ئایارەوە هاوردەکردنی قەدەخە کراوە بۆ ئەوەی بەرهەمی خۆماڵی ساخ بکرێتەوە، بەڵام تاوەکو ئیستا بەرهەمی خۆماڵییش پێنەگەیشتووە.   بە گوتەی رەجەب عەزیز، تەنیا لە شارەکانی خوارووی عێراقەوە تەماتە دێت کە زۆر کەمە و رۆژانە نزیکەی ٣٥٠ تۆن تەماتە دەبرێتە عەلوەی هەولێر.  ساڵانە لە وەرزی پێگەیشتنی بەرهەمی خۆماڵیدا وەزارەتی کشتوکاڵ هاوردەکردنی ئەو بەرهەمانە قەدەخە دەکات بۆ ئەوەی جووتیارانی ناوخۆ بتوانن بەرهەمەکانیان ساخ بکەنەوە و زیان نەکەن.