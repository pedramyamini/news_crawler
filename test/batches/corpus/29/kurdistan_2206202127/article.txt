ئه‌مڕۆ سێشەممە، تاقیكردنه‌وه‌ى قوتابیانى پۆلی ١ ى بنه‌ڕه‌تى تاوەکو ١١ ى ئاماده‌یی ده‌ستیپێكرد، هه‌روه‌ها تاقیكردنه‌وه‌كانى پۆلی ١٢ ى ئاماده‌یی لە رۆژى ٢٥/٧/٢٠٢١ ده‌ستپێده‌كات.  وەزارەتی کارەبای حکومەتی هەرێمی کوردستان لە راگەیێندراوێکدا ئاماژەی بەوە کردووە، وه‌ك پاڵپشتی و ئاسانكارییه‌ك بۆ قوتابیان، ٣٠٠ مێگاوات كاره‌بایان زیاد كردووە.  هاوکات قایمقامیەتی سلێمانی لە راگەیێندراوێکدا دەڵێت: "کۆمەڵەی موەلیدە ئەھلییەکانی سلێمانی لەسەر داوای قایمقامی سلێمانی لەگەڵ دەستپێکردنی تاقیکردنەوەکان و لە کاتی نەبوونی کارەبای نیشتیمانی، بەبەردەوامی کارەبای موەلیدە بۆ خوێندنگەکانی سلێمانی دابین دەکەن بۆ ئەوەی خوێندکاران ھۆکارەکانی رووناکی و فێنککردنەوەیان بەبێ گرفت بۆ دابین بکرێت و بتوانن تاقیکردنەوەکانیان بەسەرکەوتوویی بکەن".