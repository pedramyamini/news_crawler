موقەددەم سەلام خۆشناو، لێپرسراوی بازگەکانی پارێزگای هەولێر بەتۆڕیی میدیایی رووداو راگەیاند "لە چوار رۆژی رابردوودا تەنیا لە دەروازەی شێراوە - کەرکووکەوە ٢٤ هەزار گەشتیار هاتوونەتە هەولێر. هەروەها تەنیا رۆژی پێنجشەممە لە بازگەی خازر - هەولێر ١٠ هەزار و ٩٨٨ گەشتیار هاتوونەتە هەولێر".   سەبارەت بە چۆنیەتی پێدانی مافی مانەوە (ئیقامە) بەو کەسانە، موقەددەم سەلام خۆشناو گوتی تیمێکی زۆرمان بۆ ئەو گەشتیارانە ئامادەکردووە و تەنیا پێویستیمان بە ٥ - ١٠ خوولەک بۆ هەر گەشتیارێک هەیە کە ئیقامەی بەخۆرایی پێبدەین و هەموو ئاسانکارییەک دەکەین بۆ هاتنی گەشتیاران.   بەرپرسی بازگەکانی سنووری پارێزگای هەولێر روونیکردەوە تیمی بازگەکان کارئاسانی تەواو پێشکەش دەکات و پاش پشکنینی ئەمنی و پێدانی ئیقامە، رێگەی چوونەژوورەوەیان بۆ هەولێر پێدەدرێت.