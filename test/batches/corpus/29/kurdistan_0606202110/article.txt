رۆژی یەکشەممە ٦ی حوزەیرانی ٢٠٢١ لە سەلاحەدین سەرۆک مەسعود بارزانی پێشوازی لە ئوسامە نوجەیفی سەرۆکی حیزبی (للعراق متحدون) و شاندێکی یاوەری کرد.  لە دیدارەکەدا دوایین پێشهاتە سیاسییەکانی عێراق تاوتوێکران و باس لە هەڵبژاردنەکانی داهاتووی عێراق کرا و جەخت لە پێویستیی بەڕێوەچوونی هەڵبژاردن لەکاتی خۆیدا کرایەوە.   هەروەها هەردوولا خۆشحاڵی خۆیان نیشانداوە بەرانبەر "ئەو بایەخەی کە کۆمەڵگەی نێودەوڵەتی بە بابەتی هەڵبژاردنەکانی داهاتووی عێراق دەیدات".  بارودۆخی پارێزگای نەینەوا تەوەرێکی دیکەی ئەو دیدارە بوو هەردوولا ئەوەیان دووپاتکردەوە کە پێویستە "بنەماکانی دەوڵەتی مەدەنی و دیموکراسییەت لە عێراقدا پتەوبکرێت".