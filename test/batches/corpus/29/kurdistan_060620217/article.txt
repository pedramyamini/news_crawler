لە راگەیێندراوەکەی وەزارەتی کشتوکاڵ گەنم بەپێی جۆرەکەی بۆ سێ جۆر دابەشکراوە، نرخی تۆنێک گەنمی پلە یەک بە ٤٧٥ هەزار دینار، تۆنێک گەنمی پلە دوو بە ٤٠٠ هەزار دینار و تۆنێک گەنمی پلە سێ بە ٣٢٥ هەزار دینار لە جووتیاران دەکڕێت.  وەزارەتی کشتوکاڵ بڕیارەکە بە یەکێک لە هەنگاوە "گرنگەکانی" پرۆژەی ستراتیژی و نیشتیمانیی بەبازاڕکردنی گەنمی جووتیارانی هەرێمی کوردستان ناودەبات کە لەلایەن بێگەرد تاڵەبانی، وەزیری کشتوکاڵ و سەرچاوەکانی ئاو، سەرپەرشتی و چاودێری دەکرێت.  بڕیارە بڕی ٢ % ـی پارەی بەبازاڕکردنی گەنمی جووتیاران وەک پاڵپشت بۆ سندووقی پاڵپشتی بنەتۆی جووتیاران دەگەڕێتەوە. هەروەها ٠٨ - ٠٦ - ٢٠٢١ وەکو وادەی دەستپێکردنی وەرگرتنی گەنم و ٢٢ - ٠٧ - ٢٠٢١ وەکو کۆتایی وادەکە دیاریکراوە.  پێشتر لە ٢٠ی ئایاری ئەمساڵ حکومەتی عێراق نرخی وەرگرتنی گەنمی دیاریکرد و نرخەکانیش بەپێی نمرەی گەنمەکە بەمجۆرەن بۆ هەر تۆنێک:     ١ - گەنمی نمرە یەک بە (٦٤٠) هەزار دینار     ٢ - گەنمی نمرە دوو بە (٥٣٠) هەزار دینار      ٣ - گەنمی نمرە سێ بە (٤٧٠) هەزار دینار