سامان نادر، بەڕێوەبەری سەنتەری فریاکەوتنی خێرای سلێمانی بە تۆڕی میدیایی رووداوی راگەیاند: "پیشنیوەڕۆی ئەمڕۆ، لە رووداوێکی تەقەکردنی بە ئەنقەست ئاگادارکراینەوە، کە لە گەڕەکی کانی بای سلێمانی بوو، دەرکەوت کورێکی گەنج، باوکێکی خۆی کە تەمەنی (٦٣) ساڵە داوەتە بەر گووللە".  بەگوتەی بەڕێوەبەری سەنتەری فریاکەوتنی خێرای سلێمانی کوڕەکە تەمەنی (٢٨) ساڵە و سێ فیشەکی بە جەستەی باوکیەوە ناوە و پیش ئەوەی بگەیێندرێتە نەخۆشخانە، گیانی لەدەستداوە.