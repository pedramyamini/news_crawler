ئاسایشی سلێمانی ڤیدیۆی دانپێدانانی باندێکی بازرگانیکردنی بە ماددە هۆشبەرکان بڵاوکردەوە، بەپێی ئەو گرتە ڤیدیۆییەی ئاسایشی سلێمانی بۆ رووداوی ناردووە، دانپێدانانی ئەو تۆمەتبارانەی تێدایە کە لەسەر بازرگانیکردن بە ماددە هۆشبەرکان دەستگیرکراون.   بەهۆی باری ئەمنییەوە، ئاسایشی سلێمانی چەند ناوێكی لە ڤیدیۆکەدا سانسۆر کردووە.  سەرەتا کەسێک بە ناوی (م. ح. ح) قسە دەکات و باس لەوە دەکات کە "ساڵی ١٩٧٨ لەدایکبووم، رەگەزنامەی هۆڵەندام هەیە و لە هۆڵەندا دادەنیشم، لە ساڵی ١٩٩٦ ـەوە لە هۆڵەندا دەژیم، خاوەنی کۆمپانیای (...........) کە کاری گواستنەوەی پۆست بووە لە ئەوروپاوە بۆ کوردستان، ماوەی ١١ ساڵیشە ئەو کارە دەکەم".  دواتر کەسێکی دیکە بەناوی (ع. ح. ع) قسە دەکات بە گوتەی خۆی دانیشتووی شاری دهۆکەو لە دایکبووی ساڵی ١٩٨٤ ـەو پیشەی مامۆستایەو دەڵێت: "لە ساڵی ٢٠١٤ کاتێک دۆخی مووچە ئاوای لێهات، بەدوای کاردا گەڕام، ئامۆزایەکم کۆمپانیای پۆستی هەبوو لە ئەوروپا بۆ کوردستان، لە ساڵی ٢٠١٨ بوومە ژمێریاری گشتی کۆمپانیای (........)".  لە بەشێکی دیکەی دانپێدادانەکە (ع. ح. ع) دەڵێت: "لە مانگی رەمەزانی ئەمساڵ بەو پێیەی ژمێریاری کۆمپانیام، خاوەنی کارەکەم لە هۆڵەنداوە تەلەفۆنی بۆ کردم و پێی گوتم برادەرێک بەناوی (............) هەیە و قسەی لەگەڵ بکە هەندێک کەلوپەلی هەیە بۆی رەوانە بکەی بۆ ئەوروپا.  هەر بەپێی گرتە ڤیدیۆی دانپێدانانی ئەو باندە، کەسێکی دیکە بەناوی (م. ح. ح) لە دانپێدادانەکە دەڵێت: "خەڵکی شاری دهۆکم، لە ساڵی ٢٠١٧ وە لە کۆمپانیای (.............) کاردەکەم، کرێکاربوومە لەوێ، لقی دهۆکم بەڕێوەدەبرد