رۆژی پێنجشەممە ٣ ـی حوزەیرانی ٢٠٢١ لە سەلاحەددین سەرۆك مەسعود بارزانی پێشوازیی لە محەمەد بن سلێمان ئەلعەسیری، كۆنسوڵی گشتیی نوێی شانشینی سعودیە لە هەولێر كرد.  بەپێی راگەیێندراوی بارەگای بارزانی، لە دیدارەكەدا كۆنسوڵی نوێی سعودیە لە هەولێر پێزانینی بۆ گەشەسەندن هەرێمی كوردستان هەبوو كە "سەرباری بوونی ئاڵەنگاریی زۆر، بووژانەوەی بەرچاو لە هەرێمی كوردستان روویداوە"، هەروەها ویستی وڵاتەكەشی بۆ فراوانتركردنی پەیوەندییەكان لەگەڵ هەرێمی كوردستان لە بواری سەرمایەگوزاری و ئابووری و بوارەكانی دیکە دەربڕی.  هاوکات سەرۆك بارزانی سوپاسی سعودیەی كرد كە لە كەمكردنەوەی قورسایی باری ئاوارەكان هاوكار و یارمەتیدەری هەرێمی كوردستان بووە.