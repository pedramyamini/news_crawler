موسلح زراری، بەرێوەبەری شارۆچکەی وەرتێ بە تۆڕی میدیایی رووداوی راگەیاند، نیوەرۆی رۆژی هەینی ١١/٦/٢٠٢١ گەشتیارێکی خەڵکی کەرکووک لە کاتی جۆلانە و یاریی لەنێو ئاودا لە سەیرانگەیەکی نزیک گوندی سەرنەوسی بەر تەزووی کارەبا دەکەوێت و دەستبەجێ گیانلەدەست دەدات.  بەڕێوەبەری شارۆچکەکە ئاماژە بەوەش دەدات، گەشتیارەکە تەمەنی ٢٦ ساڵ بووە، لە کاتی جۆلانەکردن تەلی کارەبا بەر سیمی جۆلانەکە کەوتووە و تاوەکو ئێستاش دیار نییە کە تەلی کارەبا لەو کاتەدا بۆ بچڕاوە و پۆلیس سەرقاڵی لێکۆڵینەوەیە.