راگەیاندنی بەڕێوەبەرایەتیی گشتیی نەهێشتنی ماددە هۆشبەرەکان سەر بە دەزگای ئاسایش دەڵێت، لەگەڵ بنکەی نەهێشتنی ماددە هۆشبەرەکانی حاجی ئۆمەران لە سێ چالاکیی جیاوازدا رۆژی پێنجشەممە ٠٣ - ٠٦ - ٢٠٢١ سێ باندی ماددەی هۆشبەریان دەستگیرکرد، کە وردەکارییەکەی بەمجۆرەیە:  - بڕی ١٥ کیلۆ ماددەی هۆشبەر لە جۆری تلیاک دەستی بەسەرداگیرا و تۆمەتبارێکی ئێرانی بەناوی (ا. ا. ع) دەستگیرکرا، کە ماددە هۆشبەرەکەی لەنێو بارێکی خوێ لە بارهەڵگرێکی ئێرانیدا شاردبووەوە.  - ٣٣٩ شیت حەبی هۆشبەری ترامادۆل و ٥٠ گرام ماددەی هۆشبەر لە جۆری کریستاڵ دەستی بەسەرداگیرا و تۆمەتبارێکیش بەناوی (م. ع. ق) دەستگیرکرا.  - ٩٣ دانە حەبی هۆشبەر لە جۆری B ٢ و ٧٢ دانە حەبی هۆشبەر لە جۆری ئەلپرووزولام دەستیان بەسەرداگیرا و تۆمەتبارێک بەناوی (م. ج. م) دەستگیرکرا، کە ماددە هۆشبەرەکەی بەشێوەی تۆکمە لەنێو پانتۆڵی خۆی شاردبووەوە.  ئاماژە بەوەش دراوە، "تۆمەتبارەکان بەپێی ماددەی ٢٥ لە یاسای ماددە هۆشبەرەکان پەڕاوی لێکۆڵینەوەیان بۆ کراوەتەوە و رەوانەی بەردەم دادوەری لێکۆڵینەوە کراون".  لە ماوەی چوار مانگی یەکەمی ئەمساڵدا ٥٠٣ تۆمەتبار لەلایەن تیمەکانی بەڕێوەبەرایەتیی گشتیی نەهێشتنی ماددە هۆشبەرەکانی سەر بە دەزگای ئاسایشەوە دەستگیرکراون؛ لەو ژمارەیە ١٦٩ کەسیان سزادراون، وردەکارییەکەش بەمجۆرەیە:  ١ - دەستگیرکردن ٩٦ تۆمەتبار  ٣ - دەستبەسەرداگرتنی ٢٧ کیلۆگرام ماددەی هۆشبەر  ٤ - ملیۆنێک و ٨٠٠ هەزار دیناری عێراقیی ساختە لەگەڵ دوو هەزار و ١٠٠ دۆلاری ساختە دەستیان بەسەردا گیراوە  ١ - دەستگیرکردن ١٤٥ تۆمەتبار  ٣ - دەستبەسەرداگرتنی چوار کیلۆ و ٨١٧ گرام ماددەی هۆشبەر  ٤ - ٤٥٠ هەزار دیناری عێراقیی ساختە دەستی بەسەرداگیراوە  ١ - دەستگیرکردن ١١٣ تۆمەتبار  ٣ - دەستبەسەرداگرتنی ١٦.٥ کیلۆ ماددەی هۆشبەر  ٤ - ٨٥ هەزار دیناری عێراقی، ١٠٠ دۆلار و ٦٠٠ یۆرۆی ساختە دەستیان بەسەرداگیراوە  ١ - دەستگیرکردن ١٤٩ تۆمەتبار  ٣ - دەستبەسەرداگرتنی ٣٨ کیلۆگرام ماددەی هۆشبەر  ٤ - ٢٥٥ هەزار دیناری عێراقیی ساختە و ٢٠٠ دۆلاری ساختە دەستیان بەسەرداگیراوە