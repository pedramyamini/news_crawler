نەوزاد شێخ کامیل، بەڕێوەبەری گشتیی بازرگانی لە وەزارەتی بازرگانی و پیشەسازیی هەرێمی کوردستان بە تۆڕی میدیایی رووداوی راگەیاند، "ئیدی هیچ بڕە پارەیەکی ساڵی ٢٠٢٠ی گەنمی جووتیارانی هەرێمی کوردستان لای حکومەتی عێراق نامێنێت. ئەوەی ماوە تەنیا بڕی ٣٠٧ ملیار دینارە کە پارەی گەنمی جووتیارانی ساڵانی پێشترە، واتە ساڵانی ٢٠١٤ و ٢٠١٥ و ٢٠١٦ ".  بەڕێوەبەری گشتیی بازرگانی لە وەزارەتی بازرگانی و پیشەسازیی هەرێمی کوردستان ئاماژەی بەوەش کرد، سەرەتای هەفتەی داهاتوو دەست بە دابەشکردنی پارەکە دەکرێت و ئاماژەی بەوەش کرد، بڕەکە بەم جۆرەیە:  سلێمانی: ٢٣ ملیار و ٧٥٠ ملیۆن دینار.  هەولێر: ١١ ملیار و ٩٠٧ ملیۆن دینار.  دهۆک: ١٠ ملیار و ٧٦٥ ملیۆن دینار.