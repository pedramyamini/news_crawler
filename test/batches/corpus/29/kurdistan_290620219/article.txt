عەبدولوەهاب سلێمان، بەڕێوەبەری شوێنەواری سۆران بە تۆڕی میدیایی رووداوی راگەیاند، کاری لەپێشینەی ئەوان خزمەتکردنی ئەو ئەشکەوتەیە لە هەموو روویەکەوە. دەشڵێت، "نەک تەنیا بۆ ناوچەکە، بەڵکو بۆ تەواوی هەرێمی کوردستان گرنگیی تایبەتیی خۆی هەیە و گەورەترین ئەشکەوتە لەسەر ئاستی عێراق. "  ئەو بەڕێوەبەرە باسی لەوە کرد لەگەڵ رێکخراوی نێودەوڵەتیی ILO کۆبوونەتەوە و داوایان کردووە گرنگی بە ئەشکەوتەکە بدەن. گوتیشی، بڕیارە رێکخراوەکە مانگی تەممووز سەردانێکی مەیدانیی ئەشکەوتەکە بکەن و لە کەموکوڕییەکانی بکۆڵنەوە. ئەو پرۆژەیەی دراوەتە رێکخراوەکە، بەشێکی تایبەتە بە چاککردنی رێگەوبانی ئەشکەوتەکە.   لە قووڵایی ئەشکەوتی بەستوون دا چەند گۆمێکی ئاو دەبیندرێن لەگەڵ چەندین چۆڕاوگەی کلسی کە بە شێوەیەکی سەرنجڕاکێش شۆڕبوونەتەوە. ئەو ئەشکەوتە بە ئەشکەوتی بێ بن ناسراوە.  وێنەکان بە سیستمی ئێچ دی ئاڕ و رووناکیی تایبەت گیراون تاوەکو هەموو بەشەکانی ئەشکەوتەکە پێشانبدرێت.