سوپای تورکیا لە رۆژی یەکشەممە ٢٧ی حوزەیرانەوە لە ناوچە دوورەدەستەکانی سنووری شارۆچکەی خیزانی بەدلیس ئۆپەراسیۆنێکی نوێی دەستپێکردووە. ئۆپەراسیۆنەکە بەبەشداریی ژمارەیەکی زۆر گوندپارێز لە گوندەکانی ئالادانا، شەن، سووتاشی و کاراسوو بەردەوامە.   بەگوێرەی سەرچاوەکانی هەواڵ لە ناوچەکە، رۆژێک پێش ئۆپەراسیۆنەکە لە رێگەی فڕۆکەی بێفڕۆکەوانی چاودێری و فڕۆکەی بێفڕۆکەوانی شەڕکەر لە ئاسمانەوە چاودێریی ناوچەکە کراوە و ژمارەیەکی زۆر سەرباز و گوندپارێز رەوانەی ناوچەکە کراون.   بەهۆی بەردەوامیی ئۆپەراسیۆنەکان پارێزگای بەدلیس لە ٢١ی حوزەیرانەوە لە ١٩ گوند و مەزرای سەر بە ناوەندی شاری بەلیس و شارۆچکەی خێزانی سەر بەو پارێزگایە، قەدەخەی هاتووچۆی راگەیاند.   دوای دەستپێکردنی بڕیاری قه‌ده‌خه‌ی هاتووچۆ، ئۆپەراسیۆنی سەربازیی لە دژی پەکەکە لەو ١٩ گوند و مەزرایە دەستیپێکرد.