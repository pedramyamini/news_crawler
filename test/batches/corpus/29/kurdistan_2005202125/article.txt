بەپێی زانیارییەکانی نایف رەمەزان، پەیامنێری رووداو، ٢٢ ماڵ نیشتەجێی گوندی دێشیش بوون و سەرجەمیان گوندەکەیان چۆڵکردووە.  ماوەی دوو رۆژە سوپای تورکیا بە بیانووی بوونی گەریللاکانی پەکەکە لە سنووری گوندی دێشیش، دەوروبەری گوندەکە تۆپباران دەکات، پەیامنێری رووداو رایگەیاند، دانیشتووانی گوندەکە بەرەو زاخۆ و دهۆک ئاوارەبوون.  ٢٦ رۆژە تورکیا ئۆپەراسیۆنێکی بۆ زناری کێستە و دەڤەری کانی ماسێ دەستپێکردووە و تاوەکو ئێستا سێ گوند بەهۆی شەڕی لەگەڵ پەکەکە چۆڵکراون و لانیکەم ٥٠ خێزان ئاوارەبوون.