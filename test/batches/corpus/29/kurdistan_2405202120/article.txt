لە راگەیێندراوەکەدا ئاماژە بەوە کراوە "چالاکییەکە زیانێکی گەورەی ئابووریی بە دەوڵەتی تورک گەیاند. میدیای دەوڵەتی تورکی فاشیست هەوڵێکی زۆریان دا بۆئەوەی ئەو چالاکییە بشارنەوە، بەڵام شێوازی جەنگاوەرەکانمان هەموو هەوڵەکانیانی بۆ شاردنەوەی چالاکییەکە پووچەڵکردەوە".  هەبەدەهە لە بەشێکی دیکەی راگەیێندراوەکەدا ئاماژەی بەوە کردووە "ئەو چالاکییە لە کەسایەتیی ئەندامی کۆمیتەی بەڕێوەبەریی هەبەدەهە سینان دێرسیم و بۆ ئەو هەڤاڵانەمان کە لە ٧ی ئایاردا لە پارێزگای مێردین شەهیدبوون و بۆ یادی هەموو شەهیدانی مانگی ئایار ئەنجامدرا".  ئەمە لەکاتێکدایە، تاوەکو ئێستا حکومەتی تورکیا بە فەرمی وەڵامی ئەو راگەیێندراوەی هەبەدەهەی نەداوەتەوە و هیچ زانیارییەکیشی لەبارەی هەواڵی "تەقاندنەوەی تۆڕی دابەشکردنی گازە سرووشتییەکە" بڵاونەکردووەتەوە.  بزووتنه‌وه‌ی شۆڕشگێڕیی یه‌كگرتووی گەلان کە بە هەبەدەهە دەناسرێت، رۆژی ساڵی ٢٠١٦ وەکو رێکخراوێکی چەکداری دامەزرا. ئەو رێکخراوە بە هاوبەشی لەگەڵ رێکخراوە مارکسیزم و لینینیەکان چالاکی ئەنجامدەدات.