بەپێی ئەو زانیارییانەی دەست پەیامنێری رووداو کەوتوون، بەشێکی زۆری رووفاتەکان ژن و منداڵ بوون، هەرچەندە تاوەکو ئێستا ناسنامەیان یەکلایی نەبووەتەوە، بەڵام ئەگەری هەیە بەشێک بن لەو گۆڕە بەکۆمەڵانەی کە داعش لە دوای داگیرکردنی شنگال لە ئابی ٢٠١٤ کوشتنی.   تاوەکو ئێستا ٨٥ گۆڕی بە کۆمەڵ لە شنگال دۆزراونەتەوە. لە شوباتی ئەمساڵ رووفاتی ١٠٤ کوردی ئێزدی لە بەغدا پشکنینی دی ئێن ئەییان بۆ کرا، لە رێوڕەسمێکی فەرمی و فراوان لە گوندی کۆچۆ بە خاکسپێردران.  رووفاتەکان لەو شوێنە بەخاکسپێردران کە پێش ساڵی ٢٠١٤ شوێنی ئاهەنگگێڕان بوو. لە هێرشەکەی داعش خەڵکی گوندی کۆچۆ زۆریان لێ کوژران و رفێنران. پشکنینی دی ئێن ئەی - یان بۆ کراوە و سەرجەمیان ناسراونەتەوە و خەڵکی گوندی کۆچۆن، بەڵام لە شوێنی جیاواز لە گۆڕی بەکۆمەڵ دۆزراونەتەوە.