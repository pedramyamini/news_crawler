هاوکار عەلی، گوتەبێژی تەندروستیی کۆیە بە تۆڕی میدیایی رووداوی راگەیاند: "هەفتەی رابردوو  گەنجێک بەناوی بێجان سالار، لە دایکبووی ساڵی ١٩٩٦، لە بەریتانیاوە گەڕابووەوە بۆ قەزای کۆیە و ماوەیەک بوو لێرە بوو، لەو کاتەی بەنزینی لە ئۆتۆمبێل کردووە، جگەرەی کێشاوە، بەو هۆیەوە بەنزینەکە ئاگری گرتووە و جەستەی سووتاندووە، بەهۆی زۆریی رێژەی سووتانەکەیەوە سەرلەبەیانی ئەمڕۆ یەکشەممە گیانی لەدەستدا".  هاوکار عەلی ئاماژەوی بەوەدا ئەو گەنجە لە بەریتانیا دەژیا و مافی مانەوەشی لەو وڵاتە وەرگرتبوو، بڕیار بوو رۆژی سێشەممەی رابردوو بگەڕێتەوە بەریتانیا، بەڵام رۆژێک پێشتر تووشی ئەو رووداوە بووبوو.