بەرزان عەلی، بەڕێوەبەری پەیمانگەی پزیشکی دادی سلێمانی، بە رووداوی گوت: تەرمەکە هێنراوەتە لای ئێمە و کاری یاسایی تەواو بووە و رادەستی خێزانەکەی کراوەتەوە.  بە گوتەی بەرزان عەلی، ئەو کەسە تەمەنی زیاتر لە ٨٠ ساڵ بووە، گوتیشی: خێزانەکەی گوتوویانە نەخۆشیی لەبیرچوونەوەی هەبووە و لەماڵ چووەتە دەرەوە و نەیانزانیوە لە کوێیە.  بەرزان عەلی لای روون نەبوو کە چەند رۆژە ئەو پیاوە لە ماڵ چووەتە دەرەوە و دیار نەماوە، تەنها گوتی رەنگە دوو رۆژبێت.  نەخۆشیی لەبیرچوونەوە (ئەلزەهایمەر) نەخۆشییەکی دەمارییە و لەکاتی مردنی خانەکانی مێشک روودەدات.