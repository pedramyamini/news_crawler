یەکێتی و بزووتنەوەی گۆڕان لەژێر ناوی هاوپەیمانیی کوردستان لە ناوچە کوردستانییەکانی دەرەوەی ئیدارەی هەرێمی کوردستان بەشدارن. پارتی، نەوەی نوێ، سۆسیالیست و زەحمەتکێشانیش سەربەخۆ بەشداریی پرۆسەکە دەکەن. شارەزایەکی هەڵبژاردن دەڵێت، ئەم سیستەمی هەڵبژاردنە هاوکار نییە بۆ پێکهێنانی هاوپەیمانێتی و لەم هەڵبژاردنەدا گرنگ نییە چەند دەنگ دەهێنی و چەند دەنگت دەفەوتێت، گرنگیی زیاتر بە بردنەوەی کورسی دەدرێت لەبەرئەوەی کێبڕکێکان لە بازنەی بچووکدا بەڕێوەدەچن.