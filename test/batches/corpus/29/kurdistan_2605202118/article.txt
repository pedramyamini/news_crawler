رۆژی چوارشەممە ٢٦ی ئایاری ٢٠٢١ مەسرور بارزانی، سەرۆکی حکومەتی هەرێمی کوردستان، پێشوازیی لە ئۆڵه ديڵ، باڵيۆزى ئه‌ڵمانيا له عێراق کرد، کە بەبۆنەی کۆتاییهاتنی ئەرکەکانی سەردانی هەرێمی کوردستانی کردووە.  لە دیدارێکدا کە کلێمێنس زێمتنەر، کۆنسوڵی گشتیی ئەڵمانیا لە هەولێر ئامادەی بوو، سەرۆکی حکومەت سوپاسی باڵیۆزی ئەڵمانیای کرد بۆ ئەرک و خزمەت و هەوڵەکانی لەپێناو پەرەپێدانی پەیوەندییەکانی نێوان عێراق و هەرێمی کوردستان لەگەڵ ئەڵمانیا و هیوای سەرکەوتنی بۆ خواست لە ئەرکی نوێیدا.  هاوکات باڵیۆزی ئەڵمانیا جەختی لە بەردەوامبوونی پشتگیری و هاوکارییەکانی ئەڵمانیا بۆ هەرێمی کوردستان و بەتایبەتی هێزی پێشمەرگە کردەوە لە رووبەڕووبوونەوەی چەکدارانی داعشدا.  چاکسازییەکانی حکومەتی هەرێمی کوردستان، گرنگیی ئاساییکردنەوەی بارودۆخی ناوچە کوردستانییەکانی دەرەوەی ئیدارەی هەرێمی کوردستان، کاراکردنەوەی سەنتەرەکانی هەماهەنگیی ئەمنیی هاوبەش و جێبەجێکردنی رێککەوتننامەی شنگال، چەند تەوەرێکی دیکەی گفتوگۆکان بوون.