سەرۆکی کۆمەڵی دادگەریی کوردستان لە "کۆنفرانسی هەرێمی کوردستانی عێراق یەکڕیزی و دەستوور" بەشداریی کرد و رایگەیاند، "لەم ئان و ساتەدا لە هەموو کاتێک زیاتر پێویستیمان بە تەبایی و یەکڕیزییە"، گوتیشی "دەستوور بە بۆچوونی من فاکتەرێکی زۆر کاریگەرە بۆ پەیداکردنی تەبایی، بەڵام ئەگەر بە ریزبەندییەکی لۆژیکی بۆ بابەتەکان بچین، لەپێش تەباییەوە شتێک زۆر گرنگترە لە هەموو ئەو شتانەی کە باسیان دەکەین، ئەویش بریتییە لە دادگەری".