ئەو دوو کارمەندەی بەرگریی شارستانیی راپەڕین لە قەڵادزێ ناویان (ر. پ ٧ / رەسووڵ ئەحمەد رەسووڵ) لەدایکبووی ١٩٧٢ دانیشتووی قەڵادزێ / گەڕەکی ئاشتی و (ر. پ ٧ / بایز ئەحمەد بایز) لەدایکبووی ساڵی ١٩٦٩ دانیشتووی قەڵادزێ / گەڕەکی خانەقا.  بەپێی لێدوانی خۆیان، کە بە بەڕێوەبەرایەتیی پۆلیسی راپەڕینیان راگەیاندووە، "پاش ئەوەی دەرچوون بۆ کۆنترۆڵکردنی ئاگرێک لە دەخڵودان و پووش و پاوانی گوندی ناودەشت، هەوڵی کوژانەوەی ئاگرەکەیان داوە، لەوکاتەدا ئاراستەی با بەڕووی خۆیاندا پێچەوانە بووەتەوە و بەو هۆیەوە سووتاون".  یەکێک لە بریندارەکان دەست و قاچ و رووخساری سووتاوە و بریندارەکەی دیکەش رووخسار و قۆڵی چەپی سووتاوە، بەهۆی زۆریی سووتاوییەکەشیانەوە، بڕیاردراوە بنێردرێنە نەخۆشخانەکانی سلێمانی بۆ وەرگرتنی چارەسەر.