پەیامنێری رووداو رایگەیاند، ئەمڕۆ کاژێر ٠٣: ٣٠ خولەک، هاونیشتمانییەک لەسەر شەقامی فلکەی مەم و زین کەوتووە، هاونیشتمانییەکی دیکەش بەناوی فەرهاد محەممەد تاهیر هەوڵیداوە هاوکاریی بکات و هەناسەدانی دەستکردی بۆ بکات، هەروەها پەیوەندیی بە تیمی ١٢٢ی تەندروستی کردووە، بەڵام تاوەکو گەیشتوونەتە شوێنی رووداوەکە، ئەو هاونیشتمانییە گیانی لەدەستداوە.  هێمن سلێمان، گوتەبێژی پۆلیسی پارێزگای دهۆک بە رووداوی راگەیاند، دوای ئەوەی پۆلیسی فریاکەوتن ئاگادارکرانەوە لەوەی کەسێک لەسەر شەقامێک تووشی کێشەی تەندروستی بووە، دەستبەجێ تیمەکانیان چوونەتە شوێنی رووداوەکە، بەڵام پێش گەیشتنی تیمەکانیان بە شوێنی رووداوەکە ئەو کەسە گیانی لەدەستداوە.  تاوەکو ئێستا نازانرێت کەسوکاری ئەو هاونیشتمانییە کێن و ناسنامەی دیارنییە؛ تەرمەکەش گواستراوەتەوە بۆ پزیشکی دادی دهۆک.