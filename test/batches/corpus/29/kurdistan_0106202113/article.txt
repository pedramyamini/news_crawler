رۆژی سێشەممە ١ی حوزەیرانی ٢٠٢١ مەسرور بارزانی، سەرۆکی حکومەتی هەرێمی کوردستان پێشوازیی لە شاندێکی باڵای رەوتی سەدر کرد بە سەرۆکایەتیی د. نەسار ئەلڕوبەیعی.  لە کۆبوونەوەیاندا بارودۆخی عێراق و پەیوەندییەکانی نێوان هەرێمی کورستان و حکومەتی فیدراڵی تاوتوێ کرا، بەتایبەتی هەڵبژاردنەکانی داهاتووی ئەنجوومەنی نوێنەرانی عیراق و پێویستیی زەمینەخۆشكردن لەبەردەم هەڵبژاردنێكی پاك و بێگەرد كە ماف و خواستی سەرجەم پێكهاتەكان دەستەبەر بكات.  لە بەشێكی دیکەی كۆبوونەوەكەدا، باس لە گرنگیی چارەسەركردنی كێشە هەڵپەسێردراوەكانی نێوان حكومەتی فیدراڵی و هەرێمی کوردستان كرا لەسەر بنەمای دەستوور و رێزگرتن لە پرەنسیپەکانی هاوسەنگی و بەشداریکردنی راستەقینە لە بەڕێوەبردن و بڕیارداندا لە چوارچێوەی عێراقێکی فیدراڵ و دیموکراتدا.