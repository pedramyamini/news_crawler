هێمن سلێمان، گوتەبێژی پۆلیسی پارێزگای دهۆک بە تۆڕی میدیایی رووداوی راگەیاند، تەرمی ئەو ژنە لەپشت گوندی شیوەرە لە سنووری قەزای بەردەڕەش دۆزراوەتەوە کە شوێنەواری گوللە لەسەر جەستەی بووە.  گوتەبێژی پۆلیسی دهۆک دەڵێت، تەمەنی ئەو ژنە لەنێوان ٣٠ بۆ ٣٥ ساڵە.  پۆلیس چووەتە شوێنی رووداوەکە و تەرمی ژنەکە گواستراوەتەوە بۆ پزیشکی داد لە دهۆک، پەڕاوی لێکۆڵینەوەش بۆ تاوانەکە کراوەتەوە.