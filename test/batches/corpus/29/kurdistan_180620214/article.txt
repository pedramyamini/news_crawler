هۆگر عەزیز، گوتەبێژی بەڕێوەبەرایەتیی پۆلیسی هەولێر بە رووداوی راگەیاند "بەشی پۆلیسی ناو شار / رۆژئاوا، بنکەی پۆلیسی دادگا، تۆمەتبارێکیان بەناوی (م. م. ص) دەستگیرکرد، کە وەکو (بەڵێندەر و خاوەن کۆمپانیا) خۆی ناساندبوو و لە چەندین بنکەی پۆلیس و نووسینگەی نەهێشتنی تاوان، فەرمانی دەستگیرکردنی هەبووە و فرت و فێڵیشی لە ژمارەیەک هاووڵاتی کردبوو".  تۆمەتبارەکە کە لە بنکەی پۆلیسی (کوردستان) بەپێی ماددە (٢٢٩) و لە بنکەی پۆلیسی (راپەڕین) بەپێی ماددە (٤٥٦) و لە بنکەی پۆلیسی (شادی) بەپێی ماددە (٤٥٦) و لە نووسینگەی نەهێشتنی تاوانی رۆژهەڵات بەپێی ماددە (٤٤٤) لە یاسای سزادان داواکراوە، پەڕاوی لێکۆڵینەوەی بۆ رێکخرا و دراوە بە دادگا.