دابینکردنی بژێویی ئەو خێزانە لەسەر ئەو کەمە مەڕوماڵاتەیە کە بۆیان جێماوە. ئەو خێزانە نزیکەی ٥٠ رۆژە لە گوندەکەیان دەربەدەربوون.   سەرەڕای ئاوارەیی، ژیانی ئەو خێزانە بەهۆی ئەو چوار نەخۆشەوە سەختتر بووە، دایک و دوو برایان خۆراک خواردنەوەیان پێدەدەن. تاوەکو ئێستاش هیچ کام لە چوار ئەندامەی خێزانەکە مووچەیان بۆ نەبڕاوەتەوە.   ساڵی ٢٠١٣ ناوی ئەو چوار ئەندامەی خێزانەکە تۆمارکراوە تاوەکو مووچەی چاودێریی کۆمەڵایەتی وەربگرن، بەڵام مووچەیان پێنەدراوە.   دایکی ئەو چوار نەخۆشە کە ناوی روبعایە دەڵێت، "گوندەکەی خۆمان جێهێشت و موڵک و ماڵمان سووتا، ئێستا هاتووینەتە گوندی قومری، ئێستا تەنیا ٢٠ مەڕم بۆ ماوەتەوە، ئاخر بە ٢٠ مەڕ چۆن بەخێویان بکەم. "  رۆژانی هەینی یەکێک لە کوڕەکانی ئەو ماڵە نزیکەی ١٠ کیلۆ شیر دەدۆشێت و هەر کیلۆیەکی بە هەزار دینار دەفرۆشێت.