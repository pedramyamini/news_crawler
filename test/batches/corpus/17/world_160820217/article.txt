بەپێی ئەو وێنانەی بڵاوبوونەتەوە، بەشێک لە ئەفغانییەکان لە فڕۆکەخانەی کابوول لە چاوەڕوانیی فڕۆکەدا دانیشتوون. لە چەند ڤیدیۆیەکیش کە لە تۆڕە کۆمەڵایەتییەکان بڵاوکراونەتەوە، دەردەکەوێت کە خەڵک خۆیان بە فڕۆکەیەکی سەربازیی ئەمریکیدا هەڵدەواسن بەمەبەستی دەربازبوون، بەڵام دوای بەرزبوونەوەی فڕۆکەکە، چەند کەسێک دەکەونە خوارەوە. بەرپرسانی ئەمریکیش دەڵێن، تاوەکو ئێستا حەوت کەس گیانیان لەدەستداوە، کە چەند کەسێکیان لە فڕۆکەکە کەوتوونەتە خوارەوە.