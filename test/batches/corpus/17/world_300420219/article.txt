کێشی گاکە نزیکەی ٨٠٠ کیلۆگرام بوو و دوای ئەوەی لە لەوەڕگایەکەوە لە باکووری ئیسپانیا کەوتە خوارەوە و هەوڵەکان بۆ رزگارکردنی بەشێوەیەکی ئاسایی شکستیان هێنا، تیمی ئاگرکوژێنەوەی ئەو وڵاتە توانیان لە رێگەی کۆپتەرەوە رزگاری بکەن.   تیمی ئاگرکوژێنەوەکە گوریسێکیان بە کۆپتەرەکەوە شۆڕکردەوە و لەو رێگەیەوە گاکەیان بەرزکردەوە و گواستیانەوە بۆ شوێنەکەی خۆی و بۆ نێو گاکانی دیکە.   یەکێک لەو یاریە زۆر باوانەی لە ئیسپانیا هەیە بریتییە لە شەڕەگا، هەرچەندە لەم چەند ساڵەی رابردوودا کەمبووەتەوە. لە ساڵی ٢٠١٠ دا دوو هەزار و ٤٢٢ پێشبڕکێی تایبەت بە شەڕەگا لەو وڵاتە رێکخران، بەڵام ئەو ژمارەیە لە ساڵی ٢٠١٩ دا بۆ هەزار و ٤٢٥ پێشبڕکێ دابەزی.