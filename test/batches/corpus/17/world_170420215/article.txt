هەزارا کۆمەڵە خەڵکێکی شیعەی پاکستانن و چەندین جار لەلایەن گرووپە تووندڕەوەکانی وەکو داعش رووبەڕووی تۆقاندن و تیرۆر بوونەتەوە.  خانەوادەی کەلسوومیش یەکێک بوون لەوانەی کە بوونەتە قوربانی دەستی ئەو گرووپانە.  کەلسووم دەڵێت، پێشتر براکەی راهێنانی کاراتیی پێکردووە، بەڵام لە هێرشێکدا کوژراوە. دوای ئەوەش کچە پاکستانییەکە لە بەردەوامیدان بە وەرزشەکەی، رووبەڕووی زەحمەتیی بووەتەوە. هەروەها دەشڵێت کە کۆمەڵگەی ئەوان نەریتخوازن، بۆیە بۆ کچان و ژنان ئاسان نییە خۆیان فێری هونەری بەرگری لەخۆکردن بکەن.  کەلسووم باس لەوە دەکات، خەڵکی کۆمەڵگەکەی گوشاریان کردووەتە سەری و هەوڵیانداوە ناچاری بکەن واز لە کاراتی بهێنێت، بەڵام ئەو هەر بەردەوام بووە تاوەکو پشتێنی رەشی بەدەستهێناوە و ئێستاش هەوڵدەدات خۆی بۆ یارییە ئۆڵۆمپییەکان بپاڵێوێت بۆ ئەوەی نوێنەرایەتیی وڵاتەکەی بکات.  بۆ بەدەستهێنانی ئەو خەونە، کەلسووم پێویستی بەوەیە شاری کوێتە بەجێبێڵێت و لە کەراچی درێژە بە ژیانی بدات، چونکە لە شارەکەی رێگە بە کچان و ژنان نادرێت لە دەرەوەی ماڵەکانیان وەرزش بکەن.  ئێستا کەلسووم لە بواری هوونەری بەرگری لەخۆکردن بە "باشترینی" شارەکەی دیاریکراوە.