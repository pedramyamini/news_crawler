فلۆرێنس گۆبۆ، جووتیار دەڵێت "ئێمە هەموو ماددە کیمیاییەکانمان فڕێدا. چیدیکە ماددەی کیمیایی بۆ دانەوێڵەکانمان بەکارناهێنین. تەنانەت ئەو بەرهەمانەش ناخۆین کە ماددە کیمیاییەکانیان پێگەیشتووە".  بەگوێرەی نەتەوە یەکگرتووەکان، بەهۆی پەتای کۆرۆناوە رێژەی هەژاری لە سەرانسەری جیهان زیادیکردووە. تەنیا لە ساڵی ٢٠٢٠ دا، ١٢٤ ملیۆن کەس کەوتوونەتە ژێر هێڵی هەژارییەوە و ٢٣٠ ملیۆن کەس خواردنی پێویستیان دەستنەکەوتووە.  ئەنتۆنیۆ گوتێرێز، سکرتێری گشتیی نەتەوە یەکگرتووەکان رایگەیاند "کۆی بەرهەمی نێوخۆیی جیهان لە ساڵی ٢٠٢٠ بە رێژەی ٤.٦ % دابەزی. لە شوباتی ئەمساڵ ٣٦ وڵاتی کەمداهات یان کەوتبوونە نێو قەرزی گەورە یانیش کەوتبوونە نێو مەترسییەوە. هێندەی ٢٥٥ ملیۆن کار، کاژێری کارکردنمان لەدەستدا، کە دەکاتە چوار هێندەی ئەو کاژێرانەی لە ساڵی ٢٠٠٧ تاوەکو ٢٠٠٩ لەدەستچوون".  لەو وڵاتانەی کە شەڕی نێوخۆ یان ململانێی سیاسییان تێدایە، هەژاری بە شێوەیەکی گەورەتر زیادیکردووە.  نەتەوە یەکگرتووەکان دەڵێت، نزیکەی ٨٠ % ی سوورییەکان، زیاتر لە نیوەی لوبنانییەکان، نیوەی ئەفغانییەکان و ٨٠ % ی یەمەنیەکان لە هەژاریدا دەژین.