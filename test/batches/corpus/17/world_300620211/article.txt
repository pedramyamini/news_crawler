بەرپرسانی تەندروستیی ڤانکۆڤەر ئاشکرایانکردووە لە ماوەی چەند رۆژی رابردوودا شەپۆلی گەرما بووەتە یەکێك لە فاکتەرە سەرەکییەکانی گیانلەدەستدانی خەڵکی.  بەرزبوونەوەی پلەکانی گەرما لە رۆژی هەینییەوە دەستیپێکرد و لە رۆژی سێشەممە بەرزترین پلەی گەرما لە ناوچەی بریتیش کۆلۆمبیا لە باکووری کەنەدای تۆمارکرا کە ٤٩.٥ پلەی سیلیزی بوو.  بەر لەم هەفتەیەش، پلەکانی گەرما لە کەنەدا بەشێوەیەکی بەرچاو بەرزبووبوونەوە کە سەرووی ٤٥ پلەی سیلیزییان تۆمارکرد؛  شارەزایانی کەشوهەوا بەرزبوونەوەی پلەکانی گەرما بۆ زۆری پەستانی هەوا دەیگەڕێننەوە کە ناوچەکانی رۆژئاوا و باکووری رۆژئاوای ئەمریکا و کەنەدای گرتووەتەوە.