لە دیمەنەکاندا دەردەکەوێت، بایدن سەکۆی گوتاردانەکەی لە شاری دولوز لە ویلایەتی مینیسوتا، یەکسەر دەست بە گەڕان بەدوای دەمامکەکەیدا دەکات. دواتر جیڵ بایدنی هاوژینی دەچێتە سەر سەکۆیەکە بۆ ئەوەی هاوکاریی بکاتن، بەڵام ئەویش بۆی نادۆزرێتەوە.  پاشان دەنگی سەرۆکی ئەمریکا دەبیسترێت کە دەڵێت "ناتوانم دەمامکەکەم بدۆزمەوە. " بایدن لاپەڕەکانی فایلەکەی بەردەمی هەڵدەداتەوە و دەیپشکنێت و بە ئامادەبووانی گوتارەکە دەڵێت "بەدوای دەمامکەکەمدا دەگەڕێم. من لە کێشەدام"، بێ ئەوەی روونی بکاتەوە کە کێشەکەی چییە، لە کاتێکدا کە ڤاکسینی دژی کۆرۆنای بە تەواوی وەرگرتووە و سەکۆی گوتارەکەشی لە شوێنێکی کراوە بوو.   لە کۆتاییدا، یەکێک لە ئەندامانی ستافەکەی دەمامکێکی زیادیان پێدا.  دواتر بایدن دەمامکەکەی خۆشی دۆزییەوە، کە لە گیرفانی پانتۆڵەکەیدا بوو.   هەر چۆنێک بێت، بایدن دەمامکەکەی تەنیا ئەو کات بەکارهێنا کە لەسەر سەکۆیەکە پێشوازیی لێکرا، دوای ئەوەی کە دەستی بە گوتارەکەی کرد، دووبارە لایبردەوە.