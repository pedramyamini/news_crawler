دواینیوەڕۆی ئەمڕۆ ١٦ - ٠٦ - ٢٠٢١ سەرۆکی سویسرا لە تەلاری لاگوانچ  پێشوازیی لە سەرۆکی رووسیا و ئەمریکا کرد، ڤلادیمیر پووتین، سەرۆکی رووسیا پێشتر گەیشتە، تەلاری لاگوانچ دواتر لە کاژێر ٢: ٢٠ خولەک جۆ بایدن، سەرۆکی ئەمریکا گەیشتە تەلارەکە.     پێش دەستپێکردنی کۆبوونەوە فەرمییەکە، پووتین بە بایدنی گوت، "هیوادارام پێکەوە گفتوگۆ لەسەر پرسیارە هەڵواسراوەکانی تایبەت بە پەیوەندیی نێوان ئەمریکا و رووسیا بکەین".     ڤلادیمیر پووتین ئاماژەی بەوەشدا، "دەمەوێت سوپاست بکەم بۆ پێشنیازەکەت بۆ ئەم کۆبوونەوەیەی ئەمڕۆ. دەزانم کە گەشتێکی دوورودرێژت هەبووە، کاری زۆرت هەبووە. ئێمەش پرسیاری زۆری هەڵواسراومان هەیە لە پەیوەندییەکانی رووسیا و ئەمریکا کە پێوستیان بە گفتوگۆیە لە ئاستێکی باڵادا، هیوادارم کۆبوونەوەکەمان بەرهەمدار بێت".     بایدن نەک تەنیا دەستپێشخەریی کردبوو لە رێکخستنی دیدارەکە، بەڵکو بە زەردەخەنەیەکەوە دەستی بۆ تەوقەکردن هێنا و گوتی، "هەمیشە وا باشترە کە روو بە روو یەک ببینین. "  سێ کۆبوونەوە لە نێوان شاندی ئەمریکا و رووسیا دەکرێت، هەردوو سەرۆک شاندیان لەگەڵە، لەگەڵ هەردوو شاندەکە وەزیری دەرەوەی هەردوو وڵات ئامادەن.  شاندی رووسیا ژمارەیەکی زۆر لە بەرپرسانی باڵای وڵاتەکەی لەگەڵدایە، لەوانە سێرگی لاڤرۆڤ، وەزیری دەرەوە، یوری یوشاکۆف، راوێژکاری ئاسایشی نیشتمانی رووسیا، جێگری وەزیری دەرەوە دیمیتری پێسکۆف، گوتەبێژی کرملین، ئەلێکساندەر لابرێنکێڤ، نێردەی تایبەتی رووسیا بۆ پرسی سووریا، کۆزاکی نێردەی تایبەتی رووسیا بۆ ئۆکراینا.         هەر جارێک سەرکردەکانی ئەمریکا و رووسیا لە جنێڤ کۆبوونەتەوە، پەیوەندیی نێوانیان بەرەوپێشچووە. واشنتن و مۆسکۆ گفتوگۆ لەسەر ئەو کێشانە دەکەن کە بەسەر یەکدیدا کەڵەکەبوون، وەکو پرسی ئۆکراینا و مافەکانی مرۆڤ و هێرشە ئەلیکترۆنییەکان و دەستوەردان لە هەڵبژاردنی نێوخۆیی.     ئەگەرچی لە ناوەڕاستی سەدەی رابردوو جنێڤ بە شوێنی کۆکردنەوەی زانیاریی هەواڵگریی جەنگی سارد دەناسرا، بەڵام شارەکە وردە وردە ئابڕووی دیپلۆماسی بەدەستهێنایەوە.     لە جنێڤ چەندین رێکخراوی گەورە دامەزراون کە رۆڵی کارایان لە پرسە مرۆییەکان هەبووە، لە ساڵی ١٨٦٣ خاچی سووری نێودەوڵەتی بۆ هاوکاریکردنی قوربانیان شەڕ دامەزرا، رێککەوتننامەکانی جنێڤ یاسای هەڵسوکەوتی مرۆییان لە کاتی شەڕا داڕشت.      هەر جارێک سەرکردەکانی ئەمریکا و رووسیا لە جنێڤ کۆبوونەتەوە، پەیوەندیی نێوانیان بەرەوپێشچووە. واشنتن و مۆسکۆ گفتوگۆ لەسەر ئەو کێشانە دەکەن کە بەسەر یەکدیدا کەڵەکەبوون، وەکو پرسی ئۆکراینا و مافەکانی مرۆڤ و هێرشە ئەلیکترۆنییەکان و دەستوەردان لە هەڵبژاردنی نێوخۆیی.     ئەگەرچی لە ناوەڕاستی سەدەی رابردوو جنێڤ بە شوێنی کۆکردنەوەی زانیاریی هەواڵگریی جەنگی سارد دەناسرا، بەڵام شارەکە وردە وردە ئابڕووی دیپلۆماسی بەدەستهێنایەوە.     لە جنێڤ چەندین رێکخراوی گەورە دامەزراون کە رۆڵی کارایان لە پرسە مرۆییەکان هەبووە، لە ساڵی ١٨٦٣ خاچی سووری نێودەوڵەتی بۆ هاوکاریکردنی قوربانیان شەڕ دامەزرا، رێککەوتننامەکانی جنێڤ یاسای هەڵسوکەوتی مرۆییان لە کاتی شەڕا داڕشت.