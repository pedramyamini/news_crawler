شەوی رابردوو ئەو گڕکانەی کە بە لاڤا ناسراوە، لە چیای نیراگۆنگۆ هاتە خوارەوە، یەکێک لە شەقامە سەرەکییەکانی  داخستووە کە شاری گۆما بە شاری بێنی لە پارێزگای کیڤووی باکووری وڵات دەبەستێتەوە.  گڕکانەکە دووکەڵێکی گەورەی بە ئاسمانی شاری گۆما بڵاوکردووەتەوە کە جێگەی نزیکەی دوو ملیۆن کەسە.   خەڵکی دەورووبەری ئەو چیایەی تەقیوەتەوە، ترس و دڵەڕاوکێیەکی زۆر لەنێویاندا دروستبوو، خەڵک بە لێشاو لەترسی گڕکان رایان دەکرد، جەنجاڵی لەسەر شەقامەکان دروستبوو، گلەیی زۆریش لە بەرپرسانی حکومی دەکرێت کە گوایە لەکاتی پێویستدا هۆشداری دەربارەی مەترسیی گڕکانەکە نەداوە.  گرنگییەکی دیکەی شاری کۆنگۆ کە جیا لەوەی جێگەی دوو ملیۆن کەسە، ژمارەیەک رێکخراوی مرۆیی و ئاژانسی سەر بە نەتەوە یەکگرتووەکانی لێ دامەزراوە، ئەو گڕکانە لەو باخچەی ئاژەڵانەیش نزیکە کە چەند گۆرێلایەکی دەگمەنی تێدا دەژی.  لەلایەکەوە گڕکان و بەشێکی وڵاتی کۆنگۆ لەژێر هەڕەشەی گرووپە چەکدارییەکانە کە هەوڵ دەدەن ئەو ناوچانەی وڵاتیان بکەوێتە ژێر کۆنترۆڵ کە بە سەرچاوەی سرووشتییەوە دەوڵەمەندن.