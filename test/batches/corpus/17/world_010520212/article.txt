بەرپرسانی چین رایانگەیاند، بایەکی بەهێز شارۆچکەی نانتۆنگی لە کەناری باکووری رووباری یانگسی هەرێمەکە گرتووەتەوە و بەو هۆیەوەش ژمارەیەک رووەک شکاونەتەوە و چەند ستوونێکی کارەبا کەوتوون و زۆربەی ئەوانەش گیانیان لەدەستداوە لە ئەنجامی کەوتنی لقی رووەک و ستوونی کارەبا بووە بەسەریاندا.   بەرپرسانی چین دەڵێن، هەر لە ئەنجامی باهۆزەکە لانیکەم ١٠٢ کەس برینداربوون، ژمارەیەک خانوو رووخاون و زیاتر لە ٣ هەزار کەسیش گوێزراونەتەوە بۆ شوێنی سەلامەت.   بەگوتەی بەرپرسانی هەرێمەکەی چین، باهۆزەکە بووەتە هۆی وەرگەڕانی بەلەمێکیش کە ١١ کەسی تێدابووە؛ هەوڵەکان بۆ رزگارکردنیان دەستیان پێکراوە و توانراوە ٢ کەسیان رزگاربکرێن، بەڵام هێشتا ٩ کەسەکەی دیکەیان دیارنین.