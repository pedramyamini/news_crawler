پشکنەری گشتیی وەزارەتی بەرگریی ئەمریکا ٢٦ ـەمین راپۆرتی وەرزیی خۆی لەبارەی ئۆپەراسیۆنەکانی هێزەکانی وڵاتەکەی لە هاوپەیمانیی نێودەوڵەتیی دژی داعش پێشکێشی کۆنگرێس کرد. راپۆرتەکە لە ١٣٨ لاپەڕە پێکهاتووە و بە وردی باسی بارودۆخی دوایین پێشهاتەکانی عێراق و سووریای تێدا کراوە، هاوکات تیشک دەخاتە سەر جموجۆڵەکانی داعش و ئۆپەراسیۆنەکانی هێزەکانی عێراق و هێزی پێشمەرگە و هێزەکانی سووریای دیموکرات - هەسەدە.