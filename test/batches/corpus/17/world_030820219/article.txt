مانگی ٦ی ٢٠٢٢ کەشتییەکە هەڵدەدرێ و ٦٦٠ ملیۆن کیلۆمەتر رێگە دەبڕێ، بەو شێوەیەی کە پلانی بۆ دانراوە لە ساڵی ٢٠٢٩ دەگاتە ژوپیتەر، ٧ ساڵ بەڕێوە دەبێت. لەسەر هەسارەکە لێکۆڵینەوە دەکات، زاناکان دەیانەوێ بزانن لە ژێر سەهۆڵە ئەستوورەکەی ژوپیتەر و مناگە بەستووەکانی دیکەوە چی هەیە.   کەشتییەکە بە لای هەسارەی ڤینۆس تێدەپەڕێت، ڤینۆس بەپێچەوانەی ژوپیتەر دەسووڕێتەوە و، پلەی گەرمای ٢٥٠ پلەی سەدییە.  ئێدواردۆ بێرنەر، بەڕێوەبەری تاقیکردنەوە لە ئاژانسی بۆشایی ئاسمانی ئەوروپا دەڵێت، "بۆ بەرهەمهێنانی گەرما لە بۆشایی ئاسماندا، پێویستمان بە دروستکردنی نموونەیەکە لە تیكشی خۆر، بۆ ئەم کارەش ئێمە وزەبەخشمان لەشێوەی گڵۆپدا بەرهەمهێناوە کە زۆر بەهێزن، ئەم جۆرە گڵۆپە توانای تیشکدانەوەی ١٢١ هێندەی ئاوێنەیەک هەیە، بەم جۆرە ئێمە نموونەی گەرمای خۆر وەردەگرین و لەکاتی تێپەڕبوونی بە نزیک هەسارەی ڤینۆسدا گەرماییەکە وەردەگرێت و هەڵیدەگرێت".  ئۆلیڤەر ویتاسی، زانایەکی سەر بە ئاژانسی بۆشایی ئاسمانی ئەوروپا دەڵێت، "کەشتی جویس، ئەرکێکی پەرۆشە بۆ ئێمە. دەمانەوێت تایبەتمەندی ژوپیتەر ئاشکرا بکەین، بزانین لەوێ چ شتێک دەتوانێت لەو کەشوهەوایەدا بژی. هەروەها لێکۆڵینەوە لە مانگە بەستووەکان دەکەین وەک مانگی بەستووی ئەوروپا، گەینیمێد و کالیستۆ".