ئەوان دوو رۆژە لە گفتوگۆدان کە تێیدا ڤلادیمیر پوتین پاڵپشتی بێسنووری خۆیی بۆیانی دەربڕی و پەیمانی پێدا وەک جاران، لەو سەرئێشەیە رزگاری بکات کە بۆی درووستبووە، بەهۆی پێشێلکردنی یاسا و نەریتە نێودەوڵەتییەکان لە ئاست بەزۆر نیشاندنەوەی ئەو فڕۆکەیەی کە رامان پراتاساڤیچ، چالاکڤانی ئۆپۆزسیۆنی تێدا بووە.  پوتین بەڵێنیداوە پێش کۆتایی مانگی حوزەیرانی ئەمساڵ، بڕی ٥٠٠ ملیۆن دۆلار وەک قەرز بداتە بێلاڕووس.  ئەوە بەشی دووەمی قەرزێکی ١.٥ ملیار دۆلارییە کە پوتین لە مانگی ١٠ی ساڵی ٢٠٢٠ بەو وڵاتەی دا بۆ دەربازکردنی لە خۆپیشاندانی تووندی بێلارووسەکان دژ بە دەوڵەتەکەی کە بە "دیکتاتۆر و سەرکوتکار" ناوی دەبەن.  ئەو سەرئێشەیەی ساڵی رابردوو تێکەڵ بە ناڕەزایەتییەکانی ئێستای بێلارووسەکان تایبەت بە دەستگیردنی رامان کراوە؛ ساڤیاتلانا چیخاونۆڤیسکی، کەسایەتی دیاری ئۆپۆزسیۆن لە ساڵی پارەوە لە لیتوانیایە و لە خۆپیشاندانەکان دانەبڕاوە، بەهیوای ئەو رۆژەی لۆکاشینکۆ خۆی بکوژێت.  سارۆڤ، ئۆپۆزسیۆنی بێلارووس کە لە لێتوانیایە دەڵێت: "ئێستا شتی تۆقێنەر لە بێلاروس روودەدەن. بابەتی دەستگیرکردنی چالاکڤانی نێو فڕۆکەکە بەشێكی کەمی ئەو کردە دڕندانەی لۆکاشینکۆیەن کە خراونەتەڕوو، لەوێ کوشتن و ئەشکەنجەدان هەیە".  بەڵام لە مۆسکۆ، لایەنگرانی ئۆپۆزسیۆنی بێلارووس کەمن. لە کەشوهەوایەکی سارد و بارانیدا، ژمارەییکی بێلارووسی لەبەردەم باڵیۆزخانەی وڵاتەکەیان کۆبوونەتەوە.  تیمۆفای، کە بێلارووسییەکی دانیشتووی رووسیایە دەڵێت: "من بەڕاستی هیوادارم کۆمەڵگەی نێودەوڵەتی دەستوەربداتە نێو بێلارووس و هاوکاری گەلەکەی بکەن بۆ گەیشتن بە ئازادی و ئەنجامدانی هەڵبژاردنێكی پاک و بێگەرد".  لە پۆڵەندای ئەندامی یەکێتیی ئەوروپاو دراوسێ بێلارووسیش، بێلارووسەکان هاواری ژیان بۆ وڵاتەکەیان دەکەن. داوا لە ئەمریکا و یەکێتیی ئەوروپا دەکەن لە لۆکاشینکۆ رزگاریان بکات.  ئەوەی کە تاوەکو ئێستا ئیدارەی بایدن ئەنجامی داوە بەڵێنێکە بە کارکردن لەگەڵ ئەوروپییەکان بۆ سزادانی چەند بەرپرسێكی سەرەکی حکومەتی بێلارووس.  یەکێتیی ئەوروپا کە لەسەر ئاڵۆزییەکانی دوای هەڵبژاردنە سەرۆکایەتییەکەی ساڵی ٢٠٢٠ سزای بەسەر بێلارووسدا سەپاند؛ ئەمجارە لەدوای سەرکۆنەکردنی لۆکاشینکۆ، بەڵێنی داوە بە تەرخانکردنی ٣.٧ ملیار دۆلار بۆ پشتگیریکردن لە دامەزراندنی بێلارووسێكی دیموکراسی.  لۆکاشینکۆ لەلایەن هەندێ کەسەوە بە "هیتلەر" ناودەبرێت، بەڵام  ئەو هێشتا پیاوی ژمارە یەکی نێو وڵاتەکەیەتی و بە پاڵپشتی پوتین پێناچێت کەشتییەکەی بەمزووانە بە رەشەبای رۆژئاواییەکان ژێرئاو بکرێت.