بەگوێرەی پۆلیس، رووداوەکە لە فرۆشگایێکدا لە ناوچەی رۆیال پالم بییچ روویداوە، کە بە دووری ١٣٠ کیلۆمەتر دەکەوێتە باکووری شاری مایامی.   پۆلیس دەڵێت، لە کاتی گەییشتنیان بۆ شوێنی رووداوەکە، سێ تەرمیان دۆزیوەتەوە، کە پیاوێک و ژنێک و منداڵێک بوون.   هەروەها پۆلیس گوتیشی، تەقەکارەکە یەکێکە لە کوژراوان، بەڵام هیچ زانیاریی لەسەر ئەوە ئاشکرانەکرد کە کامیان بکوژەکەیە.   ئەم رووداوە لە کاتێکدایە لە ماوەی چەند رۆژی رابردوودا ژمارەیەک هێرش لە ویلایەتی فلۆریدا روویانداوە.   رۆژی یەکشەممە، لە ئاهەنگێکی دەرچوونی قوتابیانی زانکۆ لە مایامی، لە رووداوێکی تەقەکردندا، سێ کەس کوژران و پێنجی دیکەش برینداربوون.