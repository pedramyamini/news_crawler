لە شاری ڤانغەنی لە رۆژهەڵاتی مۆمبای، کارمەندێکی هێڵی شەمەندەفەر بەناوی مایور شێخ منداڵێک لە رووداوێکی دڵتەزێن رزگاردەکات دوای ئەوەی منداڵەکە دەکەوێتە سەر هێڵی شەمەندەفەر و وەک لە کامێراکانی چاودێریش دەردەکەوێت شەمەندەفەرەکە بەخێرایی بۆی دێت.  ئەو گەنجە ٣٠ مەتر بەخێرایی رادەکات و پشت ملی منداڵەکە دەگرێت و لەسەر هێلی ئاسنین هەڵی دەداتە سەر شوێنی پیادەڕەوی، لە ماوەی ٢ چرکەدا خۆشی رزگاردەکات.  شەمەندەفەرەکە ٧٠ کیلۆمەتر لە کاژێرێکدا دەڕۆیشت، مایور دەڵێت، بە دەنگی گریان و هاواری دایکەکە راچڵەکین و ئاگاداربووینەوە.  پیوش گۆیال، وەزیری شەمەندەفەری هیندستان پەیمانی داوە پاداشتی مایور بداتەوە بۆ ئەو کارە مرۆییانەی، لە تۆڕە کۆمەڵاتییەکانیش خەڵک ستایشی بوێری ئەو گەنجە دەکەن، ناویان ناوە "پاڵەوان".