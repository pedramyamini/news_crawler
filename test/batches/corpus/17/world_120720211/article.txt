ئەو کەسانە لەسەر لووتکەی تاوەرێک بوون و سێڵفییان دەگرت. لەو کاتەدا باران باریوە و هەروەبروسکە لێیداون. لە کاتی هەورە بروسکەکە ٢٧ کەس لەسەر تاوەرەکە و دیوارەکانی بوون، هەندێکیان خۆیان هەڵداوەتە خوارەوە.   تاوەری چاودێریی "سێنچری ئامر فۆرت" مێژووەکەی دەگەڕێتەوە بۆ سەدەی دوازدەیەم و شوێنێکی دیاری گەشتیاریی شاری جەیپووری هیندستانە.   بەگوێرەی بەرپرسێکی هیندستان کە قسەی بۆ میدیای وڵاتەکەی کردووە، زۆربەی بەرکەوتووانی رووداوە سرووشتیەکە گەنجن.   هەر رۆژی یەکشەممە، مردنی نۆ کەسی دیکە بە هەورەبروسکە لە راجاستان، ئەو هەرێمەی کە شاری جەیپووری لێیە، راگەیێنرا.  ئاشۆک گەهلۆت، سەرۆکوەزیرانی هەرێمەکە، شەش هەزار و ٧٠٠ دۆلاری وەکو قەرەبووکردنەوە بۆ خێزانی هەر قوربانییەک داناوە.   لە ساڵی ٢٠٠٤ ـەوە، بە تێکڕا، ساڵانە ٢٠٠٠ کەس لە هیندستان بە هەورەبروسکە گیانیان لەدەستداوە.