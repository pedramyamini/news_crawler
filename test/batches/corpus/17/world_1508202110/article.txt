میچ مەککۆنێل، سیناتۆری کۆمارییەکان ئەو کشانەوەی ئەمریکا لە ئەفغانستان بە "شەرمەزاری" ناودەبات و بە کشانەوەکەی ساڵی ١٩٧٥ی ڤێتنام دەیچوێنێت.  ئەم دوو وێنەیە تۆڕە کۆمەڵاتییەکانیان تەنیوە، خەڵک کەوتنی سایگۆن بەراورد دەکەن بە کابوول، لە ٢٩ و ٣٠ی نیسانی ١٩٧٥ لە دوا ساتەکانی شەڕی ڤێتنام، هێلیکۆپتەرەکانی ئەمریکا ٧٠٠٠ کەسیان لەنێو باڵیۆزخانەکەیان لە سایگۆن فڕاند.   سایگۆن گەورەترین شاری ڤێتنامە و دەکەوێتە باشووری وڵاتەکە. ئەمڕۆ هەمان دیمەن لە کابوول دووبارە بووەوە کاتێک هێلیکۆپتەرەکانی ئەمریکا بە یاوەری زیاتر لە ٣٠٠٠ سەرباز کارمەندانی باڵیۆزخانەی ئەمریکایان گواستنەوە.