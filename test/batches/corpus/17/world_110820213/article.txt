کاتی هۆکول کە پێشتر چەندین پۆستی هەبووە هەر لە ئەندامێتی ئەنجوومەنی شارەوانیی باکووری نیویۆرکەوە بیگرە تاوەکو جێگری حاکمی ویلایەتەکە، تەمەنی ٦٢ ساڵە و دەبێتە یەکەم ژن لە مێژووی حاکمەکانی نیویۆرکدا ئەو پۆستە وەربگرێت.  بڕیارە تاوەکو دوو هەفتەی دیکە هۆکول دەستبەکاربێت و شوێنی کومۆ بگرێتەوە کە هەردووکیان سەر بە پارتی دیموکراتی ئەمریکان و ئەوەی دووەم دوێنێ دوای گوشاری زۆر لەسەر گێچەڵی سێکسی بە ١١ ژن دەستی لە کارکێشایەوە.   هۆکول رایگەیاند: "دەستلەکارکێشانەوەی کومۆ هەنگاوێکی دروست بووە؛ ئەوە لە بەرژەوەندیی دانیشتووانی نیویۆرکە. من کە لە هەموو ئاستە حکومییەکان خزمەتم کردووە، بەربژێرێم بۆ وەرگرتنی ئەو پۆستە و ئامادەشم ببمە ٥٧ ەمین حاکمی نیویۆرک".   هۆکول ماوەی ١٤ ساڵ ئەندامی ئەنجوومەنی شارەوانیی هامبۆرگ بووە لەو ناوچەیەی دەوروبەری نیویۆرک لێی لەدایکبووە و دواتر چەندین پۆستی دیکەی وەرگرتووە.