ڤێرجین گالاکتیک رایگەیاند کە بەسەرکەوتوویی کەشتیی ئاسمانیی "یونیتی ڤی ئێس ئێس" و دوو کەشتیوانی ناردووەتە بۆشایی ئاسمان، لە گرتەیەکی ڤیدیۆییدا ئاژانسی ناسا، دیمەنی کەشتییەکەی پێشانداوە و کە چۆن کەشتیوانەکان بەرەو بۆشایی ئاسمان دەنێرێت.  دواتر ریچارد برانسۆن لە هەژماری تویتەری خۆیدا رایگەیاند دوو کەشتیوانەکە گەیشتوونەتە خولگەی زەوی.   کۆمپانیای ڤێرجین گالاکتیک بڕیارە لە ساڵی داهاتووەوە بە مەبەستی بازرگانی گەشتیار بنێرێتە بەرگەهەوای زەوی. پێش ئەوەی کۆمپانیاکە بە فەرمی گەشتیاران بنێرێنە بۆشایی ئاسمان، ریچارد برانسۆن خۆی لە گەشتێکی تاقیکردنەوەدا گەشتی بۆشایی ئاسمان دەکات.