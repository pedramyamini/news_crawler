بەدەنگی ئەڵڵاهوئەکبەر دانیشتووانی قودس پێشوازییان لە یەکەم رۆژی جەژنی قوربان کرد.  شێخ محەممەد حسێن، موفتی گشتی فەلەستینییەکان رایگەیاندبوو، نوێژی جەژنی قوربان بۆ ساڵی ١٤٤٢ی کۆچی، ٢٠٢١ی زاینی لە کاژێر ٦ و ٢٠ خولەکی بەیانیان بەکاتی قودس دەبێت.  رۆژی ١٨ی ئەم مانگە، سەتان جووی راستڕەو لە دانیشتووانی یەکە نیشتەجێبووەکانی قودس، رێپێوانێکیان لەنێو شاری قودس - ئۆرشەلیم ئەنجامدا وەک ئامادەکارییەک بۆ رێپێوانی گەورەی جووەکان ناسراو بە رێپێوانی" رۆژووی ٩ی ئاب".  رێپێوانی جووە راستڕەوەکان لە ناوچەی باب عاموود لەناوەڕاستی قودس بە ئاراستەی دیواری بەراق لەژێر چاودێری هێزە ئەمنییەکانی ئیسرائیل بەڕێوەچوو.  فەلەستینییەکان رووبەڕووی هێزە ئەمنییەکان و هەروەها رێپێوانی جووەکان بوونەوە و بەهۆیەوە ژمارەیەک فەلەستینی برینداربوون.