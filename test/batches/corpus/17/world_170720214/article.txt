بەپێی ئەو راگەیێندراوەی کە لە نووسینگەی گوتەبێژی سەرۆکایەتیی کۆماری تورکیاشەوە بڵاوکراوەتەوە، لە پەیوەندییە تەلەفۆنییەکەدا تاوتوێی پەیوەندییە دووقۆڵییەکان، ئەفغانستان، سووریا، رۆژهەڵاتی دەریای نێوەڕاست، قوبرس و پرسەکانی دیکەی ناوچەکە کراوە.  وەکو لە راگەیێندراوەکەی نووسینگەی گوتەبێژی سەرۆکایەتیی کۆماری تورکیادا هاتووە، "کاڵن و سولیڤان هاوڕابوون لەسەر بەردەوامیدان بە هاوئاهەنگیی ستراتیژی و کاری پێکەوەیی کە لەدوای کۆبوونەوە ئەرێنییەکەی نێوان رەجەب تەیب ئەردۆغان، سەرۆککۆماری تورکیا و جۆ بایدن، سەرۆکی ئەمریکا لەمیانی لووتکەی ناتۆ رەخساوە".  لەمیانی پەیوەندییەکەدا جەخت لەوە کراوەتەوە کە "تورکیا سوورە لەسەر بەردەوامیدان بە هەوڵەکانی هاوئاهەنگی لەگەڵ کۆمەڵگەی نێودەوڵەتی بۆ فەراهەمکردنی ئاشتی و سەقامگیری لە پرسە ناوچەیی و جیهانییەکاندا".