پیدرۆ سانشێز , سەرۆکوەزیرانی ئیسپانیا لێبووردن لە زیندانیانی کەتەلۆنی بە دوور نازانێت، داوا لە خەڵکی ئیسپانیا و کەتەلۆنیا دەکات لێبووردە و میهرەبان بن لەگەڵ یەکدی، چونکە دەڵێت تەنیا لێبووردەیی و تێگەیشتن لەو قەیرانانە رزگاریان دەکات، کە لە ٢٠١٧ ەوە لە دوای گشتپرسییەکەی کەتەلۆنیا رووبەڕووی بوونەتەوە.  پێدرۆ سانشێز لە بوێنس ئایرس لە ئەرژەنتین قسەی بۆ رۆژنامەڤانان کرد، داوای لە خەڵک ترس و گومانیان لە لێخۆشبوون نەبێت لەو بەرپرسانەی دەستیان لە گشتپرسییەکەی ئەیلوولی ٢٠١٧ هەبوو، سانشێز دەڵێت: "دەبێت هەوڵی ئێمە بە ئاراستەی پێکەوەژیان بێت. بەبێ هیچ گومانێک، هەوڵدان بۆ ئەو ئامانجە هێندە دەهێنێت. "  رۆژی دووشەممە ئۆریۆل خونکێراس، جێگری سەرۆکی پێشووی کەتەلۆنیا، کە لەسەر ئەنجامدانی گشتپرسی بۆ سەربەخۆیی خراوەتە زیندان، داوای لێبووردنی لە حکومەتی مەدرید کرد. خونکێراس گوتی کە ئەو گەیشتووەتە ئەو باوەڕەی هەوڵە تاکلایەنەکان بۆ بەدەستهێنانی سەربەخۆیی "نە بەدەستدێنن و نە خوازراویشن. "  خونکێراس یەکێکە لە ٩ بەرپرسەی کەتەلۆنیا، کە لەسەر گشتپرسی بۆ سەربەخۆیی هەرێمی کەتەلۆنیا دەستگیرکراون و لە ئۆکتۆبەری ٢٠١٩ دا بەتۆمەتی گەندەڵی و خراپبەکارهێنانی سامانی گشتی خرایە زیندانەوە.