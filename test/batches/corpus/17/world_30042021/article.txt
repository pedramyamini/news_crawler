ناڤین گراگ، بەرپرسی تەندروستیی شاری راتلام دەڵێت "هەواڵمان پێگەیشت کە زاوایەکی تووشبوو دەیەوێت ژن بهێنێت. هاتین ئاهەنگەکە بوەستێنین، بەڵام بەرپرسان پێیان گوتین لەبەرئەوەی جلوبەرگی خۆپارێزییان لەبەردایە وازیان لێ بهێنن، چونکە مەترسیی بڵاوکردنەوەی ڤایرۆسیان نییە".  شیام لال، باوکی زاوا دەڵێت "ماوەی چەند رۆژێکە کوڕەکەم تووشی کۆرۆنا بووە، بەڵام هیچ نیشانەیەکی لێ دەرنەکەوتووە، بۆیە ئەوە نابێتە کێشە".  بەهۆی ئەوەی بووک و زاوا و کەسوکاریان جلوبەرگی تایبەت بە خۆپارێزی لە کۆرۆنایان پۆشیبوو، جیاکردنەوەی زاوا و بووک لەگەڵ خەسوو و خەزووریان لەیەکدی زەحمەت بوو.  بووک لە یەک رۆژدا مارە کرا و گواسترایشەوە، بەڵام بەهۆی کۆرۆناوە ژمارەیەکی زۆر خەڵک لە ئاهەنگەکەدا بەشدار نەبوون.