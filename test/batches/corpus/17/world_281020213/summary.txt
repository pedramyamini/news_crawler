کاتێک لە ساڵی ٢٠١٩ تورکیا هەڕەشەی ئۆپەراسیۆنی سەربازیی دەکرد لە رۆژئاوای کوردستان و ئەو ناوچانەی لە دەسەڵاتی یەپەگەدایە، لەسەر ئاستی ئەنجوومەنی ئاسایش و سکرتاریەتی نەتەوە یەکگرتووەکان لای کەمی وڵاتێکی وەکو فەرەنسا و هەروەها بەرپرسانی مرۆیی نەتەوە یەکگرتووەکان هەڵوێستیان لە دژی ئەو هەڕەشانە هەبوو، بەڵام ئەمجارە دوای نزیکەی دوو هەفتە لە بەدواداچوونی رووداو لە ئەنجوومەنی ئاسایشی نێودەوڵەتی و سکرتاریەتی نەتەوە یەکگرتووەکان، هیچ لایەنێک ئامادە نییە هەڵوێستی فەرمی لە دژی ئەو هەڕەشانەی تورکیا رابگەیێنێت.