دوای چەندین رۆژ مانەوەی لە دەریای نێوەڕاست، هێزە دەریاوانەکانی ئیتاڵیا کەشتیی جۆری Sea - Watch ٣ یان لە پاسەوانی دەریایی ئەڵمانی وەرگرت کە کۆچبەرانیان لە دەریادا دۆزیبووەوە.  لەنێو کۆچەرەکان ٧٠ منداڵ هەبوون لەگەڵ باوکیان ئامانجیان بوو بگەنە بەشی رۆژئاوای ئەوروپا.  تیمی پزیشکان یەکەبەیەکەی کۆچبەرانیان لە دژی کۆرۆنا پشکنی و دوایی رەوانەی سەنتەرەکانی پێشوازیکران، دوای ١٤ رۆژ لە کەرەنتین ئینجا دەرفەتیان پێدەدرێت تێکەڵ بە کۆچبەرانی دیکە ببنەوە.  ئیتاڵیا دەڵێت لە ٢٠٢١ دا ژمارەی کۆچبەران زیادیکردووە بە بەراورد بە ساڵی پار، داوا لە یەکێتیی ئەوروپا دەکات هەندێک لەو کۆچبەرانە بەسەر وڵاتانی دیکەدا دابەشبکەن کە داوای مافی پەناخوازییان لە ئیتاڵیا کردووە، بەڵام تاوەکو ئێستا یەکێتیی ئەوروپا وەڵامی ئیتاڵیای نەداوەتەوە.