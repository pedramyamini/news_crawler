رەنگی نەهەنگەکە رەساسییەکی بەڵەکە، رۆژی سێشەممە لە دەریاچەی ناپلس کەوتە بەرچاوی هەندێک دەریاوان، ئەوانیش تۆمارێکی ڤیدیۆیی نەهەنگەکەیان گرتووە و بڵاویانکردەوە.  نەهەنگەکە چەند چرکەیەک یاری لەگەڵ بەلەمی دەریاوانەکان دەکات و وندەبێت.  لە ١٥ی نیسانی ئەمساڵ نەهەنگێکی هاوشێوە لە کەناراوەکانی نێوان پۆنزا و رۆما و ناپلس بیندرا، دەریاوانەکان چاوەڕوانیان نەدەکرد جاری دووەم ئەو جۆرە نەهەنگە لە دەریای رۆژهەڵاتی ناوەڕاست ببینن.  بەگوێرەی ئیدارەی ژینگەی زەریای نیشتمانیی ئەمریکی، ئەم جۆرە نەهەنگانە تەنیا لە زەریای هێمنی باکوور دەردەکەون تاوەکو کالیفۆرنیا و کەناراوەکانی مەکسیکیش دەڕۆن، بەڵام نەهەنگ بەوەش ناوبانگی دەرکردووە کە دەتوانێت لە قوڵایی دەریادا مەودایەکی دوور ببڕێت.