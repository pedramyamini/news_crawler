ژمارەیەکی زۆر لە ئەندامە دیارەکانی ئەو بزووتنەوەیە ئەوانەن کە لە ساڵانی هەشتاکانی سەدەی رابردوودا و بە پاڵپشتی ویلایەتە یەکگرتووەکانی ئەمریکا رووبەڕووی سوپای یەکێتیی سۆڤیەت بوونەوە.   تاڵیبان لە ساڵی ١٩٩٤ و وەک یەکێک لە گرووپەکانی نێو شەڕی نێوخۆی ئەو وڵاتە دەرکەوت و تاوەکو ساڵی ١٩٩٦ بەشێکی زۆری وڵاتەکەی خستەژێر کۆنترۆڵیەوە.   مەلا محەممەد عومەر، دامەزرێنەر و سەرکردەی باڵای بزووتنەوەکە بوو و دوای ساڵی ٢٠٠١ دیارنەما، لە ساڵی ٢٠١٣ دا کوڕەکەی هەواڵی مردنی مەلا محەممەدی راگەیاند.   ئەمانە ژمارەیەک لە سەرکردە دیارەکانی تاڵیبانن:  ئاخوونزادە زۆربەی فەتواکانی تاڵیبان دەدات و لە ماوەی ٢٠ ساڵی رابردوویشدا هەر لە ئەفغانستان ماوەتەوە. ساڵی ٢٠١٦ بووە کەسی یەکەمی گرووپەکە و نازناوی "ئەمیری موجاهید"ینیان پێ بەخشی. ئێستا کە تاڵیبان بەشی زۆری ئەفغانستانی کۆنتڕۆڵکردووە، هەیبەتوڵڵا ئاخوونزادە وەک سەرۆکی دیفاکتۆری ئەفغانستان دادەنرێت، بەڵام نازانرێت دەبێتە سەرۆکی وڵات یان نا.   کوڕی مەلا عومەری دامەزرێنەری تاڵیبانە، سەرپەرشتیی ئۆپەراسیۆنە چەکدارییەکانی بزووتنەوەکە دەکات و لەنێو ئەفغانستانە. تەمەنی ٣١ ساڵە و لە ساڵی ٢٠١٦ دا کە ئەختەر مەنسوور کوژرا، بەربژێر بوو بۆ ئەوەی ببێتە کەسی یەکەمی بزووتنەوەکە، بەڵام خۆی رەتیکردەوە ئەو پۆستە وەربگرێت و گوتی، ئەزموونی کەمە و هەربۆیە پاڵپشتی لەوە کرد هەیبەتوڵڵا ئاخوونزادە ببێتە کەسی یەکەمی تاڵیبان.   کوڕی جەلالەدین حەقانییە و سەرۆکی تۆڕی حەقانییە. جەلالەدین حەقانی لە ساڵانی هەشتاکانی سەدەی رابردوودا وەک کەسایەتییەکی کاریگەر لە شەڕی دژی یەکێتیی سۆڤیەت دەرکەوت. تۆڕی حەقانی بریتییە لە گرووپێک کە سەرپەرشتی کاروباری دارایی و سەربازیی تاڵیبان لە سنووری نێوان ئەفغانستان و پاکستان دەکات. سیراجەدین حەقانی لەنێو ئەفغانستاندایە، تەمەنی لە نێوان ٤٠ تاوەکو ٥٠ ساڵدایە.   یەکێکە لە دامەزرێنەرانی تاڵیبان و سەرۆکی نووسینگەی سیاسیی بزووتنەوەکەیە. عەبدولغەنی بەرادەر جێگری مەلا محەممەد عومەر بوو، لە ساڵی ٢٠١٠ لە لایەن تیمێكی هەواڵگریی پاکستانی و ئەمریکییەوە لە شاری کاراچی باشووری پاکستان دەستگیرکرا، بەڵام لە ٢٠١٨ ئازادکرا.   ساڵی ١٩٦٣ لەدایکبووە، بڕوانامەی ماستەری لە زانستە سیاسییەکان هەیە، نزیکەی دەیەیەکە لە قەتەر دەژی و لە ساڵی ٢٠١٥ بووە سەرۆکی نووسینگەی سیاسیی بزووتنەوەکە لەو وڵاتە. لە دانوستاندنەکانی نێوان تاڵیبان و حکومەتی ئەفغانستان بەشداربووە و لە چەندین سەرداندا بۆ هەندێک وڵات نوێنەرایەتیی تاڵیبانی کردووە.