لە مۆسکۆ بۆ بیرهێنانەوەی ئۆتۆمبێلە مێژووییەکەی سۆڤییەت پێشانگەیەکی تایبەت کراوەتەوە و تێیدا مۆدێلە جیاوازەکانی ئۆتۆمبێلی مۆسکۆڤیج نمایشکراوە و خەڵک دەتوانن بە ئامێری تایبەت بگەڕێنەوە شەقامەکانی مۆسکۆ لە سەردەمی یەکێتیی سۆڤییەت.  کارگەی بەرهەمهێنانی ئۆتۆمبێلی مۆسکۆڤیج لە ساڵی ١٩٤٧ کرایەوە و لە ماوەی نزیکەی ٥٠ ساڵ کارکردنیدا دەیان مۆدێلی جیاوازی ئۆتۆمبێلی بەرهەم هێنا. کارگەکە لە ساڵی ١٩٩٦ بەهۆی قەیرانی دارایی بەیەکجار داخرا. ئێستا تەنیا لە مۆزەخانە و شوێنە کەلەپوورییەکان مۆدێلەکانی مۆسکۆڤیج رادەگیرێن.    نیکۆلای ئازارۆڤ، کارمەندێکی پێشانگەکە دەڵێت، ئەو مۆدێلە لە ساڵانی هەشتاکان و سەرەتای نەوەدەکانی سەدەی رابردوو دیزاینکراون. لەو سەردەمەدا، دیزاینەرەکان بیریان لەوە نەدەکردەوە کە ئەو جۆرە ئۆتۆبانانە دروستبکرێن.