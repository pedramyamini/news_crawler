ئەو بەرپرسانە کە نەیانویستووە ناویان ئاشکرابکرێت، ئاماژەیان بەوەش کردووە، بنکە ئاسمانییەکە لەلایەن ئەمریکاوە رادەستی هێزی بەرگری و ئاسایشی نیشتمانیی ئەفغانستان دەکرێت.  یەکێک لەو بەرپرسانە ئاماژەی بەوەش کردووە، جەنەراڵ ئۆستن میلەر، فەرماندەی باڵای ئەمریکا لە ئەفغانستان "هێشتا بەردەوامە لەسەر ئەوەی هەموو توانا و دەسەلاتێک بۆ پاراستنی هێزەکان بەکاربهێنێت".  کشانەوەی هێزەکانی ئەمریکا روونترین ئاماژەیە کە ئەو ٢٥٠٠ بۆ ٣٥٠٠ سەربازە ئەمریکییەی لەو وڵاتە مابوونەوە، وڵاتەکەیان جێهێشتووە یان نزیکە لەوەی جێیبهێڵن، ئەمەش چەند مانگێک پێش ئەو بەڵێنەی جۆ بایدنە کە لەکاتی بانگەشەی هەڵبژاردنی سەرۆکایەتیی وڵاتەکەی دابووی بەوەی کە تاوەکو ١١ی سێپتەمبەر هێزەکانی وڵاتەکەی لە ئەفغانستان دەکشێنێتەوە.  زۆربەی سەربازانی رێکخراوی ناتۆ پێشتر و تاوەکو کۆتایی ئەم هەفتەیە بە بێدەنگی وڵاتەکەیان جێهێشتووە.  ئەمریکا رەتیکردووەتەوە رایبگەیێنێت چ کاتێک دوایین سەربازی ئەفغانستان جێدەهێڵێت، ئەمەش بەهۆی ئەو نیگەرانییە ئەمنییانەی هەیەتی، بەڵام هێشتا گفتوگۆ لەسەر پاراستنی فڕۆکەخانەی نێودەوڵەتیی حەمید کارزای کە لە کابووڵی پایتەختی ئەفغانستانە، گفتوگۆی لەسەر دەکرێت، کە ئێستا سەربازانی ئەمریکی و تورکی دەیپارێزن.  هەروەها ئەمریکا نزیکەی شەش هەزار و ٥٠٠ سەربازی لە ئەفغانستانن بۆ پاراستنی باڵیۆزخانەکەی لە پایتەختی کابووڵ.  بنکەی ئاسمانیی باگرام زیاتر لە ١٠٠ هەزار سەربازی ئەمریکیی بەخۆوە بینیبوو، کە ئەوەش زۆرترین ژمارەی سەربازی ئەمریکی بووە کە تێیدابوون، بنکەکەش لە کابووڵی پایتەختەوە کاژێرێک بە ئۆتۆمبێل دوورە.