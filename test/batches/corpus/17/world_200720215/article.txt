پۆلیسی ویلایەتی ڤێرجینیا رایگەیاند، فڕۆکەوانی فڕۆکەکە ناوەندی سەرەکی فڕۆکەوانیی ویلایەتەکە لە کێشەی تەکنیکی فڕۆکەکەی ئاگادارکردووەتەوە و بەرلەوەی کۆنترۆڵی فڕۆکەکە بەتەواوەتی لەدەستی دەرچێت، دەرفەتی بوونی بۆشایی لەسەر پردێكی سەر رێگەیەکی خێرای ویلایەتەکەی قۆستووەتەوە و فڕۆکەکەی بەناچاری نیشاندووەتەوە.  نیشتنەوەی فڕۆکەکە هیچ زیانێكی گیانی و ماددی لێنەکەوتووەتەوە، تەنیا بۆ ماوەیەکی کەم قەرەباڵخی سەر رێگەکەی لێکەوتبووەوە.  پۆلیسی ڤێرجینیا رایگەیاند، هەرچەندە فڕۆکەوانەکە زیرەکانە رەفتاری کردووە، بەڵام لەگەڵ ئەوەشدا دەستکراوە بە لێکۆڵینەوە تاوەکو هۆکاری راستەقینەی رووداوەکە ئاشکرا دەبێت.