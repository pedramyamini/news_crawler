سەرۆکی پێشووی ئەمریکا لە هەڵمەتەکەیدا رایگەیاند، "هیچ شتێک نییە کە نەتوانین ئەنجامی بدەین. هیچ ئاڵنگارییەک نییە بمانشکێنێت، ئێوەی خەڵکی ئۆهایۆ هاوشێوەی هەموو گەلی ئەمریکا هەرگیز پشت لە ئێمە ناکەن، ئێمەش بە پشتیوانیی ئێوە هەرگیز ناشکێین. ئێمە کۆڵنادەین و هەرگیزیش ملکەچ نابین. هاووڵاتیانی ئەمریکا بزووتنەوەکەی ئێمە دوورە لە کۆتاییهاتن، لەڕاستیدا شەڕەکەی ئێمە ئێستا دەستی پێکردووە. "  لە دەرەوەی هۆڵی هەڵمەتەکەی ترەمپ، لایەنگرانی کۆبوونەوە؛ نوێترین راپرسی کە لەلایەن ناوەندی ئیپسۆس و ئاژانسی رۆیتەرز کراوە دەریدەخات هێشتا لە ٥٦ % ـی کۆمارییەکان پێیانوایە هەڵبژاردنەکانی سەرۆکایەتیی ئەمریکا لە سێی نۆڤەمبەری ٢٠٢٠ ساختەکارییان تێداکراوە.  ستیڤ گۆرسیا، لایەنگری ترەمپە و دەڵێت، "من لێرەم بۆ پشتگیریکردن لە ٤٥ مین سەرۆکی ئەمریکا کە  ئەویش دۆناڵد ترەمپە. ئەو سەرۆکی ئێمەیە و پشتگیریشی دەکەین، دەبووایە ئێستا ترەمپ لە کۆشکی سپی بووایە. "  ترەمپ بە سامانێکی سەرووی سێ ملیار دۆلار بەشێك لە کاتەکانی بە یاری گۆڵف لە یاریگە تایبەتەکەی خۆی لە مارا لاگای فلۆریدا دەباتە سەر و بەشەکەی دیکەشی سەرقاڵی فراوانکردنی هەژموون و دەسەڵاتیەتی لەنێو پارتی کۆماریی ئەمریکا.