جۆ بایدن، سەرۆکی ئەمریکا و جیلی هاوژینی سەردانی شوێنەکەیان کرد و لەوێ رایگەیاند هێشتا هیوایەک هەیە خەڵک لە ژێر داروپەردووی باڵەخانە رووخاوەکە رزگار بکرێت.  لێدوانەکەی بایدن لەکاتێكدایە باڵەخانە ١٢ نەهۆمییەکەی فلۆریدا رۆژی ٢٤ی مانگی رابردوو رووخا و تیمەکانی رزگارکردن هیوایەکی ئەوتۆیان بە دۆزینەوەی خەڵک بە زیندوویی نەماوە.  بایدن دوای ئەوەی سەردانی خێزان و کەسوکاری قوربانییانی باڵەخانە رووخانەکەی کرد، رایگەیاند، خەڵک بە دۆزەخ تێپەڕدەبن و حكومەتی فیدراڵی ئەمریکاش تاوەکو یەک مانگی دیکە بەردەوام دەبێت لە پێشکەشکردنی هاوکارییە داراییەکان بۆ تیمەکانی فریاکەوتن.