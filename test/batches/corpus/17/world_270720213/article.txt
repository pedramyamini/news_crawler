بەپێی زانیارییەکانی زنار شینۆ، پەیامنێری رووداو لە ئەڵمانیا کەسێک گیانی لەدەستداوە و ١٦ کەسیش بریندارن کە برینی چوار کەسیان سەختە. هاوکات چەند کەسێک بێسەروشوێنن.  شوێنی تەقینەوەکە پێکهاتووە لە کۆمەڵگەیەکی پیشەسازی و دەیان کارگەی دیکە، دووکەڵێکی گەورە لە کارگەکە بەرزدەبێتەوە، تیمێکی گەورەی ئاگرکوژێنەوەی بەخۆیەوە سەرقاڵکردووە.  دەنگی ئەمبوڵانس و ئاگرکوژێنەوە لە ناوچەکە دەبیسترێت، لە رێگەی پەیامی ئەلیکترۆنی نامە بۆ خەڵک نێردراوە و لە "مەترسیێکی گەورەی" ئاگرەکە ئاگادارکراونەتەوە.  پۆلیسی ئەو ناوچەیە بە خەڵکەکەی گوتووە کە بچنەوە نێو ماڵەکانیان و دەرگە و پەنجەرە دابخەن. دەڵێت، هێزێکی زۆریان لە ناوچەکە کۆکردووەتەوە و بۆ ئەوەی دۆخەکە کۆنترۆڵ بکەن و بزانن کە هۆکارەکە چی بووە.