ئەم کۆچبەرانە ئاڵۆزیان خستووەتە پەیوەندییەکانی نێوان ئیسپانیا و مەغریب. حکومەتی ئیسپانیا هێزێکی گەورەی بۆ رێگریکردن لە هاتنی کۆچبەران بڵاوەپێکردووە، حکومەتی مەدرید لە ماوەیەکی کورتدا ٢٧٠٠ کۆچبەری دیپۆرتی مەغریب کردووەتەوە.  ئەمڕۆ سێشەممە نێوان ئیسپانیا و مەغریب ئاڵۆزی تێکەوت دوای ئەوەی هەزاران کۆچبەری مەغریبی و وڵاتانی دیکەی ئەفریقیا دەرفەتیان لە هەڵگرتنی بەشێک لە رێوشوێنە ئەمنییەکان لەنێوان هەردوو وڵات قۆستەوە، بە هەزاران کۆچبەر هەوڵیان دا لەرێگەی ئیسپانیاوە بەرەو ناوچەکانی دیکەی ئەوروپا بکەونەڕێ.  حکومەتی ئیسپانیا رایگەیاندووە، لەنێو ئەو ٦٠٠٠ هەزار کۆچبەرەی گەیشتوونەتە نێو خاکی ئیسپانیا، ١٥٠٠ یان مێرمنداڵن.  شاری سبتەی سەر بە ئیسپانیا لە ١٩٩٥ ەوە مافی خۆبەڕێوەبردنی وەرگرتووە، ژمارەی دانیشتووانەکەی ٨٥ هەزار کەسە، ئیسپانیا  سنووری خۆی لەگەڵ مەغریب پەرژین کردووە، بەرزیی پەرژینەکەش ١٠ مەتر دەبێت، بەڵام ئەمە رێگری لە چوونی کۆچبەران بۆ نێو شارە دابڕاوەکەی ئیسپانیا نەکردووە.