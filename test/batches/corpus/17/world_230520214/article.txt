کۆنسوڵگەریی گشتی ویلایەتە یەکگرتووەکان ئەمریکا لە هەولێر بڵاویکردەوە لە رووی پێکهاتەوە ئیدارەکەی جۆ بایدن و کامالا هاریس فرەڕەنگترینی ئەو ئیدارانەیە کە لە مێژووی ئەمریکادا هەبوون.  بەپێی ئەوەی کۆنسوڵخانەی ئەو وڵاتە بڵاویکردووەتەوە، پێکهاتەی ئیدارەکە لە ١٥٠٠ کەس پێکدێت لەوانەی سەرۆکی وڵات دایمەزراندوون و بەمشێوەیەن:  - % ٥٨ی ئەندامانی ئیدارەکە لە رەگەزی مێن.  - % ١٨ رەشپێست یان بەڕەچەڵەک ئەفریقیین.  - % ١٥ لاتینی یان بەڕەچەڵەک ئیسپانین.  - % ١٥ ئەمریکی بەڕەچەڵەک ئاسیایین، ئەوانەی رەچەڵەکیان هی دوورگەکانی زەریای هێمنە".  - % ٣ بە رەچەڵەک خەڵکی رۆژهەڵاتی ناوەڕاست، یان باکووری ئەفریقان.  - % ٢ هیندییە سوورەکانن یان خەڵکی رەسەنی ئالاسکان.  - % ٤ یان پێشتر لە ریزەکانی سوپادا خزمەتیان کردووە.  - % ٣ خاوەن پێداویستی تایبەتن.  - % ١٥ ئەو کەسانەن لە خێزانەکانیاندا یەکەم کەسن زانکۆیان تەواوکردووە.  - % ٣٢ کۆچبەرن و رەگەزنامەی ئەمریکییان هەیە یان منداڵی ئەوانەن وەک کۆچبەر چوونەتە ئەمریکا.