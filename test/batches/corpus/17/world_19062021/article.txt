رۆژی هەینی، بایدن ئەو هەنگاوەی بە "سەرکەوتنێکی راستەقینەی ئەمریکی" ناوبرد. سەرۆکی ئەمریکا گوتی، ئەو بەرەوپێشچوونە "هەر لەخۆیەوە رووینەداوە، بەڵکو بەهۆی ئەوەی کە خەڵکی ئەمریکا هاتوونەتە پێشەوە و خۆیان کوتاوە بۆیە بەمە گەییشتین. "  بە گوێرەی ناوەندی کۆنترۆڵکردنی نەخۆشییەکانی ئەمریکا، تا ١٠ی ئەم مانگە ٣٠٥ ملیۆن قورچکە ڤاکسین لە ئەمریکا دابەشکراون.   بەشێوەیەکی گشتی، ١٧٢ ملیۆن و ٤٠٠ هەزار کەس، واتە ٥١.٩ % ی دانیشتووانی ئەمریکا لانیکەم یەک قورچکە ڤاکسینیان وەرگرتووە.   نزیکەی ١٤١ ملیۆن و ٦٠٠ هەزار کەس، واتە ٤٢.٦ % ی دانیشتووانی ئەو وڵاتە هەردوو قورچکە ڤاکسینەکەیان وەرگرتووە، بەڵام خێرایی دابەشکردنی ڤاکسین لە ئەمریکا دابەزیوە، لە کاتێکدا کە دوو مانگ پێش ئێستا رۆژانە دوو ملیۆن قورچک دابەشدەکران.   خاوبوونەوەی هەڵمەتی کوتان وایکردووە کە بەڵێنێکی دیکەی بایدن لە جێبەجێبوون دوور بکەوێتەوە کە پەیمانی دابوو تاوەکو چواری تەممووز، ٧٠ % ـی دانیشتووانی وڵاتەکەی لانیکەم یەک قورچکە ڤاکسین وەربگرن.   جۆ بایدن، سەرۆکی ئەمریکا رایدەگەیێنێت، "ئێمە بەشی هەموو ئەمریکییەکان ڤاکسینمان مسۆگەر کردووە. هەروەکو هەفتەی رابردووش لە سەردانەکەم بۆ ئەوروپا رامگەیاند، ئێمە ئێستا گەیشتووینەتە ئەوەی کە زیاتر لە نیو ملیار قورچکە ڤاکسین بۆ هەموو جیهان دابین بکەین، لە نێویشیاندا بۆ ١٠٠ لە وڵاتە هەرە هەژارەکان ڤاکسین دابین دەکەین. "