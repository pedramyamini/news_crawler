ژاپۆن وڵاتێکە تاوانی تووندوتیژییانەی زۆر تێدا کەم دەکرێت و ئێستاش رێوشوێنی تووند گیراوەتەبەر، ئەوەش بەهۆی بەڕێوەچوونی یارییەکانی ئۆڵۆمپیاتەوە لەو وڵاتەدا.    بە گوێرەی میدیای ژاپۆن، هێرشەکە لە رۆژئاوای شاری تۆکیۆ ئەنجامدراوە و یەکێک لەو کەسانەش کە بریندارکراوە کچێکە کە تەمەنی لە بیستەکاندایە و ئازاری زۆر بەر پشتی کەوتووە.   ئەو کەسەش کە هێرشەکەی ئەنجامداوە تەمەنی لە بیستەکاندایە و دوای ئەنجامدانی هێرشەکە چووەتە بنکەیەکی پۆلیس و رایگەیاندووە، ئەوە ئەنجامدەری ئەو کارە بووە.   ژاپۆن یەکێکە لەو وڵاتانەی جیهان کە یاسایەکی تووندوتۆڵی تایبەت بە هەڵگرتنی چەکی هەیە، بەڵام جاروباریش هێرشکردن بۆسەر خەڵکی تێیدا روودەدات.   ساڵی ٢٠١٩ پیاوێک ٢ کەسی کوشت و زیاد لە ١٠ کەسی دیکەی بریندارکرد، ئەوەش کاتێک دەیان منداڵ لە وێستگەیەکی پاس وەستابوون و چاوەڕێی پاسیان دەکرد و ئەویش هێرشیکردە سەریان.   ساڵی ٢٠١٨ ش کەسێک لە نێوەڕاستی ژاپۆن دەستگیرکرا، ئەوەش دوای ئەوەی لەنێو شەمەندەفەرێک کەسێکی بە چەقۆ کوشت و دوو کەسی دیکەشی بریندارکرد.