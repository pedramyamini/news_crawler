بەگوێرەی زانیاریی دیپلۆماتکارانی ئەمریکا، گرینفێڵد تاوەکو ٤ی حوزەیران لە تورکیا دەمێنێتەوە و لە چوارچێوەی کارنامەیدا سەردانی سنووری سووریا دەکات و لەگەڵ پەنابەرانی سووریا کۆدەبێتەوە.   بەهێزکردنی پەیوەندییە دووقۆڵییەکانی ئەمریکا - تورکیا، بابەتە جیهانی و ناوچەییەکان و پرسی سووریا لەو بابەتە سەرەکییانە دەبێت کە گرینفێڵد لەگەڵ کاربەدەستانی تورکیا تاوتوێی دەکات.  ئەم سەردانەی لیندا تۆماس گرینفێڵد، باڵیۆزی ئەمریکا لە نەتەوە یەکگرتووەکان بۆ تورکیا لە دوای سەردانەکەی جێگری وەزیری دەرەوەی ئەمریکا، کە هەفتەی رابردوو سەردانی ئەنقەرەی کردبوو، دووەمین سەردانی کاربەدەستانی باڵای ئەمریکایە بۆ تورکیا لە سەردەمی حکومەتەکەی جۆ بایدن.