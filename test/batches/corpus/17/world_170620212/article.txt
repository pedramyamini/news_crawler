لەو هەنگاوەدا حکومەتی چین، سێ کەشتیوانی بە کەپسوولی شینزو ١٢ و لەڕێگەی کەشتی ئاسمانیی لۆنگ مارچ تو ئێف - ەوە ناردووەتە بۆشایی ئاسمان.  بەگوێرەی بەڕێوەبەرایەتی ناوەندی بۆشایی ئاسمانی چین، ئەو سێ کەشتیوانە دەچنە وێستگەی ئاسمانیی چینی لە بۆشایی ئاسمانی بەناوی ویستگەی "تیانهی" و بۆ ماوەی ٣ مانگ لەوێ دەمێننەوە.  کەشتییە ئاسمانییەکەی چین لە کاژێر ٤: ٢٢ خولەکی بەرەبەیانی ئەمڕۆ پێنجشەممە ١٧ - ٠٦ - ٢٠٢١ بەرەو ئاسمان هەڵدرا و بە سەرکەوتوویی گەشتەکەی دەستپێکرد و دەچێتە وێستگەی ئاسمانیی تیناهی کە لە ٢٩ ـی مانگی نیسانی ٢٠٢١ دا حکومەتی چین دامەزراندنی لە بۆشایی ئاسمان راگەیاند.   بەم هەوڵە نوێیەی چین کارەکانی لە بۆشایی ئاسماندا فراوانتر کرد و لە ماوەی شەش مانگی رابردوودا چین توانی بەرد و خاک لە مانگەوە بیێنێتەوە بۆ سەر زەوی و هەروەها رۆبۆتێکی شەش ویلی تایبەت بە توێژینەوەی بۆشایی ئاسمانیش ناردە سەر مەریخ، لە ماوەی شەش مانگدا ئەمە سێیەمین سەرکەوتنی چینە لە بواری بۆشایی ئاسماندا.