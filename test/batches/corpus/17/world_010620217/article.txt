زیاتر لە ٥ هەزار تۆو لەو کۆگەیە هەڵگیراون، سندووق لەسەر سندووق بە ریز لە تەنیشت یەکدی دانراون، تۆوەکان هەر یەکێکیان بە کۆد و ژمارەی تایبەتی خۆی لە کەشوهەوایەکی دەستکردی زانستیدا بە قووڵایی زیاتر لە ٤٦ مەتر لەژێر زەوی هەڵگیراون.  سی سانگ یۆنگ، بەڕێوەبەری گشتیی کۆگەی تۆو دەڵێت، "ئێمە ئەو ئەگەرەمان داناوە ئەو تۆوانە لە ئایندەدا بەکاربهێندرێن، بەڵام هیوادارین ژینگە بەرەو باشی بڕوات و نەوەی داهاتوومان پێویستیان بەم کۆگەیە نەبێت".  تاوەکو ئێستا زانایانی ژینگە پێچەوانەی هیواکانی سانگ یۆنگمان قسە دەکەن و دەڵێن، پێناچێت ئاراستەی کەشوهەوا بە ئاقارێكی دڵخۆشکەردا بڕوات.  لێکۆڵەرانی ژینگە زیاتر لە ٤٣٠ هەزار جۆری رووەکی دەگمەنیان تۆمارکردووە، کە لەژێر هەڕەشەی راستەوخۆی گۆرانی کەشوهەوادان.  لە ئەگەری لەناوچوونی رووەکە دەگمەنەکان، زنجیرەی خۆراکی مرۆڤ دەپچڕێت؛ ئەوەش لەوانەیە مرۆڤایەتی بەرەو برسێتییەکی درێژخایەن ببات.     یەکێک لەو تۆوانەی لە کۆگەکەی کۆریای باشوور هەڵدەگیرێت. وێنە: AFP