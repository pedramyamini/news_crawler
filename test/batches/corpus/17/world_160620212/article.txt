بەرپرسانی تەندروستی داوایان لەوانە کردووە هەرچی زووترە پەیوەندی بە ناوەندێکی دیکەی پێدانی ڤاکسین بکەن و ڤاکسینێكی نوێی فایزەر وەرگرن.  کۆمپانیای ئەی تی سی تایبەت بە پێشکێشکردنی خزمەتگوزارییەکانی پێدانی ڤاکسین لە راگەیێندراوێكدا گوتی، "داوای لێبووردن لەو کەسانە دەکەین کە ڤاکسینی ماوەبەسەرچووی فایزەریان پێدراوە و پێشیان رادەگەیێنین کە ئەو ڤاکسینەی وەریانگرتووە هیچ مەترسییەک لەسەر تەندروستیان دروست ناکات. "  تاوەکو ئێستا لە کۆی نزیکەی ١٩ ملیۆن دانیشتووی نیویۆرک، نزیکەی ١٠ ملیۆن کەس هەردوو قورچکە ڤاکسینیان پێدراوە ئەوە لەکۆی ١٤٥ ملیۆن ئەمریکی کە هەردوو ژەمەکەیان وەرگرتووە کە دەکاتە نزیکەی ٤٤.٢ % ی کۆی ئەمریکییەکان.