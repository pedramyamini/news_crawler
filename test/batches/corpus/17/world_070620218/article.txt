ئەم بڕیارەی پووتین لەکاتێکدایە ٢٢ی نۆڤەمبەری ٢٠٢٠ ئەمریکا بە واژۆی دۆناڵد ترەمپ، سەرۆکی پێشووی ئەمریکا لە رێککەوتننامەکە کشایەوە. لە ٢٧ی ئاداری ئەمساڵ جێگری وەزیری دەرەوەی ئەمریکا بەرپرسانی رووسیای لەوە ئاگادارکردەوە کە ئەمریکا ناگەڕێتەوە نێو رێککەوتنەکە.  ١٩ی ئەم مانگە ئەنجوومەنی نوێنەرانی رووسیا بە زۆرینەی دەنگ یاسای کشانەوەیان لە رێککەوتنەکە پەسەندکرد، لە ٢ی حوزەیراندا ئەنجوومەنی پیران هەنگاوەکەیان تەواوکرد و ئەمڕۆش پووتین واژۆی لەسەر کشانەوەکە کرد.  ٣٤ وڵاتی نێو رێککەوتنی ئاسمانە کراوەکان دەتوانن ئاسمانی یەکدیی بۆ مەبەستی دوور لە سەربازی بەکاربێنن، سوودی ئەم رێککەوتنە ئەوەیە ئەم وڵاتانە دەتوانن ئاسمانی وڵاتانی یەکدی بۆ مەبەستی کۆکردنەوەی زانیاری هەواڵگری لەسەر ئەو بابەتانەی کە جێگەی بایەخی ئەوانن بەکاربێنن، زۆر جار ئەم رێککەوتنە رێگری دەکات لە روودانی جەنگ لەنێوان دوو وڵات بەو پێیەی وڵاتان لە رێگەی چاودێریکردنی یەکدی دەزانن کە سەرقاڵی چین و ئاخۆ ئامادەکاری بۆ جەنگ دەکەن یاخود نا.