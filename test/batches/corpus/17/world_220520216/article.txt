پۆلیسی مینیاپڵس لە تویتێکدا رایگەیاند هێرشەکە لە ناوەڕاستی شاری مینیاپڵس کراوە. شەڕەکەش سەرەتا بە دەمەقاڵەی نێوان دوو کەس دەستیپێکردووە، دواتر چەکیان لە یەکدی راکێشاوە و دەستیان بە تەقەکردن بەنێو خەڵکدا کردووە، بەو هۆیەوە دوو کەس کوژراون و ٨ کەسی دیکەش بریندار بوون.  بە گوتەی پۆلیس، هەردوو کوژراوەکە پیاو بوون، هەشت بریندارەکەی دیکەش پێنجیان ژن و سیانیان پیاون. پۆلیس دەڵێت تاوەکو ئێستا کەس دەستگیرنەکراوە و لێکۆڵینەوەش لە رووداوەکە بەردەوامە.  رووداوەکە لەو شوێنە بوو کە جۆرج فلۆید، ئەو پیاوە ٤٦ ساڵانە رەشپێستە بوو کە لەلایەن پۆلیسێکی سپی پێستەوە بەناوی دێریک شۆڤین خنکێندرا کە ١٧ ساڵ بوو لە هێزەکانی پۆلیس کاری دەکرد. پۆلیسەکە ئەژنۆی لەسەر ملی فلۆید دانا تاوەکو خنکا، هەرچەندە فلۆید چەندجارێک دووبارەی کردەوە "ناتوانم هەناسە بدەم. "  لە ٢٠ ـی ئەم مانگە پۆلیسە سپی پێستەکە بە کوشتنی فلۆید تاوانبارکرا.