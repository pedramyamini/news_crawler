بەهۆی بڵاوبوونەوەی پەتای کۆرۆنا و کەمبوونەوەی گەشتە ئاسمانییەکان، ژمارەیەک فڕۆکەی کۆمپانیاکە بێکار ماونەتەوە و چی دیکە گەشتی ئاسمانی ناکەن.   بەو هۆیەشەوە کۆمپانیاکە بڕیاریداوە ئەو فڕۆکە وەستێنراوانە کە لە جۆری بۆینگ ٧٧٧ ـن، وەکو هۆڵی ئاهەنگ، بە کرێ بداتەوە.  بووک و زاوا بۆیان هەیە تاوەکو ٣٠ کەس بۆ ئاهەنگەکەیان بانگهێشت بکەن، بەڵام پێشکێشکردنی خواردن و خواردنەوە، بەشێک نییە لە خزمەتگوزارییەکان، بەڵکو پێویستە بووک و زاوا لە سەر ئەرکی خۆیان ئامادەی بکەن. کۆمپانیاکە بۆ هەر ئاهەنگێک داوای نزیکەی ٣٠ هەزار دۆلار دەکات.