نەبەز ئیسماعیل، گوتەبێژی وەزارەتی ئەوقاف و کاروباری ئایینیی حکومەتی هەرێمی کوردستان بە تۆڕی میدیایی رووداوی راگەیاند، بەر لە کۆرۆنا، ساڵانە نزیکەی ٢٨ هەزار کەس، لە هەرێمی کوردستانەوە گەشتیان بۆ سعودیە دەکرد بۆ بەجێهێنانی عومرە، بەڵام ئەمساڵ لە دوو مانگ و نیودا، تەنیا ٣٥٠ کەس گەشتیانکردووە، واتە گەشتیاری عومرە نزیکەی ٨٠ % کەمیکردووە.  دوای راگیرانی بۆ ماوەی چەند مانگێک بەهۆی ڤایرۆسی کۆرۆناوە، گەشتی عومرە لە ٢١ی ئادارەوە دەستیپێکردەوە. نەبەز ئیسماعیل دەڵێ: " لەماوەی دوو مانگ و نیوی رابردوودا، تەنیا ٣٥٠ عومرەکار گەشتیان کردووە".  لەبارەی کۆمپانیاکانی گەشتی عومرەشەوە گوتەبێژی وەزارەتی ئەوقاف گوتی: "بەر لە کۆرۆنا زیاتر لە ١٠٠ کۆمپانیای گەشتیاری، موسڵمانانیان بۆ عومرە دەگەیاندە سعودیە و دەهێنایەوە، بەڵام ئێستا تەنیا ٩ کۆمپانیا ماون".