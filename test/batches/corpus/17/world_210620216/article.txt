پارتی سۆسیال دیموکراتی ئەڵمانیا رایگەیاند، هیربێرت شنۆوەر، وەزیری ناوخۆی پێشووتری گەورەترین هەرێمی ئەڵمانیا (بە ژمارەی دانیشتووان)، ئەمرۆ دووشەممە ٢١ - ٠٦ - ٢٠٢١ لە تەمەنی ٩٤ ساڵیدا کۆچی دواییکرد.  لە راگەیێندراوێکدا کە بەناوی تۆماس کوتشاتی، سەرۆکی پارتی سۆسیال دیموکراتی ئەڵمانیا لە هەرێمی نۆردڕاین ڤێستفالن بڵاوکراوەتەوە، ئەوە خراوەتەڕوو "ئەرکی رۆژانەی هێربێرت شنۆوەر بۆ دیموکراتیەتی ئێمە تاوەکو ئەمڕۆ نموونەیەکی بێوێنەی سیاسەتێکی نێوخۆیی بووە، کە هاووڵاتی لە ناوەندەکەیدا بووە".  لە یەکەم هەڵبژاردنی پەرلەمانی لە ساڵی ١٩٩٢، هیربێرت شنۆوەر ئەرکی چاپکردنی فۆرمەکانی دەنگدانی لەئەستۆ گرتبوو.  کۆچکردوو چەندین جار دانیشتنی لەگەڵ بەرپرسانی کورد ئەنجامداوە، هەروەها بە فریادڕەسی کوردانی ئێزدیی باکووری کوردستان دادەنرێت لەو کاتەی لە کۆتایی هەشتاکان و سەرەتای نەوەتەکانی سەدەی رابردوودا هەڕەشەی دیپۆرتکردنیان بۆ تورکیا لەسەربووە، شنۆوەر رێگەی لێگرت و مافی پەنابەرێتیی پێدان.