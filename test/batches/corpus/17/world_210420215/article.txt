پەیجی تەمن ١٥ ساڵان و ئانای تەمەن ١٢ ساڵان، خولیای یاری تۆپی پێیان هەیە و رۆژانە لەسەر شەقامەکانی ئەو شارە جووڵەی سەرنجڕاکێش دەکەن. ئەوان پێیانوایە هیچیان لە کوڕان کەمتر نییە و دەتوانن کێبڕکێیان بکەن.   بڕیارە ئەو دوو یارزانە کچە ئەم هاوینە لە شاری کۆپنهاگنی پایتەختی دانیمارک شانبەشانی ژمارەیەک تیپی دیکەی کوڕان بەشداری لە خوولی پاڵەوانێتیی یاری "پانا" بکەن.   یاریی "پانا" جۆرێکی تایبەتی تۆپی پێی سەرشەقامە کە تێیدا رکابەرەکان بە فڕێدانی تۆپ بەنێوان قاچەکانی یەکدیدا خاڵ تۆمار دەکەن.   پەیج و ئانا پێیانوایە دەتوانن ببنە پاڵەوانانی خوولەکە.   هەروەها ئەو دوو کچە دەشڵێن، بوونی یەکسانی لە نێوان کوڕان و کچان بۆ بەشداریکردن لە پاڵەوانێتییەکە دەرفەتێکی باشە بۆ ئەوان تا بەهرەکانیان بخەنەڕوو و ئاماژە بەوە دەکەن کە کاتی ئەوە هاتووە ئەو رێزە بەدەستبێنن کە شایستەی ئەوانە.