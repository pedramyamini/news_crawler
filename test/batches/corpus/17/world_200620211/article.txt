تاوەکو ئێستا نازانرێت هۆکاری هێرشەکە چییە و پۆلیس دەستی بە لێکۆڵینەوە لەگەڵ هێرشبەرەکە کردووە کە دەستبەجێ لەدوای هێرشەکە دەستگیرکراوە.  رێپێوانەکە لە شارۆچکەی ویلتۆن مانۆرس لە باشووری فلۆریدا بۆ پاڵپشتیکردن لە مافی هاوڕەگەزخوازان کرا.  دێن ترانتالیس، سەرۆکی شارەوانی ویلتۆن مانۆرس رایگەیاند، ئامانج لە هێرشەکە کوشتنی دێبی وەیزرمان، خانمە ئەندامی کۆنگرێسی ئەمریکا بووە کە بەشداریی لە رێپێوانەکە کردووە و هێرشبەرەکە ئاراستەی ئۆتۆمبێلەکەی بۆ کوشتنی وەیزرمان کردووە، بەڵام بە هەڵە خۆی کێشاوە بە چەند هاوڕەگەزخوازێک و بووە هۆی کوژرانی یەکێکیان و برینداربوونی دووی دیکە.  بەڵام لەلایەکی دیکەوە، بەشێک لە میدیای ناوخۆی ویلایەتی فلۆریدا هێرشەکە بە کردەی "تیرۆریستی" دژ بە کۆمەڵگەی هاوڕەگەزخوازان ناودەبەن و دەڵێن، هێرشەکە ئامانج لێی ترساندنی کۆمەڵگەی هاوڕەگەزخوازانە، بەجۆرێك کە چیدیکە نەتوانن رێپێوان بۆ دەستەبەرکردنی مافەکانیان بکەن.