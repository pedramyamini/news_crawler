لەنێو فڕۆکەکەدا جگە لە سەرۆکی کۆڵۆمبیا، هەردوو وەزیرانی بەرگری و ناوخۆش هەبوون.  ئیڤان دوکێ، دوای ئەوەی لە هەوڵی خستنەخوارەوەی فڕۆکەکەی رزگاریبوو، قسەی بۆ رۆژنامەڤانان کرد، ئەو ئاماژەی بە هیچ گرووپ و لایەنێك نەدا، بەڵام  هێرشەکە لە ناوچەی کاتاتەمبۆ لە باکووری کۆلۆمبیا و لە نزیک سنووری ڤەنزوێلا ئەنجامدرا و لەو ناوچەیەش چەندین  گرووپی چەکداری دژی حکومەت هەن.   لەدوای تەقینەوەی ئۆتۆمبێلێکی بۆمبڕێژکراو لە رۆژی ١٤ ـی ئەم مانگەدا لە بنکەیەکی سەربازیی سوپای کۆڵۆمبیا و برینداربوونی ٣٦ سەرباز، حکومەت باری نائاسایی لە ناوچەکەدا راگەیاند.  دەقی قسەکانی ئیڤان دوکێ، سەرۆکی کۆڵۆمبیا  "لەکاتێكدا فڕۆکەکەمان دەنیشتەوە، هەوڵی کوشتنمان درا. لەنێو فڕۆکەکەدا من و وەزیرانی بەرگری و ناوخۆ هەبووین، بەڵام هەوڵەکە بەهۆی ئەو فڕۆکانەی کە بەرگرییان لێدەکردین شکستی هێنا. ئێمە لێرەوە دووپاتی دەکەینەوە کە تەنانەت بۆ یەک ساتیش لە شەڕکردن دژ بە تیرۆر و تیرۆریستان پاشگەز نابینەوە. "