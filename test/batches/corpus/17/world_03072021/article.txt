جین ساکی، گوتەبێژی کۆشکی سپی رۆژی هەینی لە واشنتن دی سی بە رۆژنامەڤانانی راگەیاند، ئەوان چاوەڕێدەکەن کە کشانەوەی هێزەکانیان لە ئەفغانستان تا کۆتایی مانگی ئاب کۆتایی پێبێت.   جۆ بایدن، سەرۆکی ئەمریکا ١١ی ئەیلوولی ئەمساڵی وەکو وادەی کۆتایی بۆ کشانەوەی هێزەکانی وڵاتەکەی لە ئەفغانستان دیاریکردووە.   رۆژی هەینی، بەرپرسانی بەرگریی ئەمریکا پشتڕاستیانکردەوە کە هێزەکانیان بنکەی ئاسمانیی باگرامیان جێهێشتووە کە گەورەترین بنکەی سەربازیی ئەمریکییەکان بوو لە ئەفغانستان.   هاوکات جۆن کێربی، گوتەبێژی وەزارەتی بەرگریی ئەمریکا - پنتاگۆن رایگەیاند، تاوەکو ئێستاش دەسەڵاتی هێزەکانیان لە ئێران وەکو خۆی ماوەتەوە و دەتوانن هێرشی ئاسمانی لەو وڵاتەدا ئەنجامبدەن بۆ ئەوەی بەرگری لە هێزە ئەمنییەکانی ئەفغانستان بکەن.   هەروەها گوتیشی کە لۆید ئۆستن، وەزیری بەرگریی ئەمریکا رەزامەندیی دەربڕیوە کە فەرماندەیی هێزەکانیان لە ئەفغانستان لە جەنەڕال سکۆت میلەر وەربگیرێتەوە و بە جەنەڕال فرانک مککێنزی، فەرەماندەی فەرماندەیی ناوەندیی هێزەکانی ئەمریکا بدرێت.