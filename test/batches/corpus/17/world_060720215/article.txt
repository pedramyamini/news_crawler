کاژێر ٣: ٣٠ی دوای نیوەڕی ئەمڕۆ سێشەممە ٧ - ٦ - ٢٠٢١، لە ژێر دروشمی "لە پێناو خۆشگوزەرانی گەل: بەرپرسیاریێتی حیزبە سیاسییەکان" حیزبی شیوعیی چینی میللی دەستیکرد بە سازدانی گەورەترین لووتکەی جیهانی، کە پارتە کۆمنیست و چەپەکانی زیاتر لە ١٦٠ وڵات بەشداری تێدا دەکەن.  چەند حیزبێکی کوردی لەوانەش یەکێتی نیشتمانی کوردستان، حیزبی شیوعی کوردستان و کۆمەڵە بە شێوەی ئۆنلاین بەشداری لووتکەکەیان کردووە.  مەزندە دەکرێت ١٠ هەزار کەس بەشداری ئەو لووتکەیە بکەن و شی جینپینگ، سکرتێری گشتی کۆمیتەی ناوەندی حیزبی کۆمۆنیستی چین (CPC) و سەرۆکی چین ئامادەی لووتکەکەن و گوتار پێشکەش دەکەن.  لە لووتکەکە گفتوگۆ لەسەر کۆمەڵێک تەوەری گرنگی پەیوەست بە ئاشتی، ژینگە، پێکەوە ژیان و دیموکراسی و یەکتر قبوڵ کردن دەکرێت.