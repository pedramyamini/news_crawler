لە ناوچەی سترێسا لە باکووری ئیتاڵیا و لەنزیک لووتکەی چیای ماتارۆنی کە شوێنێکی گەشتیاریی بەناوبانگی باکووری ئیتاڵیایە، ئەمڕۆ یەکشەممە ٢٣ - ٠٥ - ٢٠٢١ کێشە لە یەکێک لە کابینەکانی تەلەفریکی ناوچە گەشتیارییەکەدا دروستبوو؛ تەلەفریکەکە لەنزیک لووتکە چیاکە ئاراستەکەی زۆر بەرەو زەوی دابەزی و بەر درەختێکی گەورەی سنەوبەر کەوت و کەوتەخوارەوە.  بەرپرسانی ناوچەکە رایانگەیاند، بەهۆی رووداوەکەوە ١٢ گەشتیار گیانیان لەدەستدا و دوو منداڵیش بەسەختی برینداربوون. تەلەفریکەکەی ناوچەی سترێسا تاوەکو بەرزایی ١٥٠٠ مەتر دەڕوات و دەگاتە لووتکەی چیای ماتارۆنی کە ماوەی ٢٠ خوولەکی پێویستە.  شوێنەکە بەهۆی بڵاوبوونەوەی پەتای کۆرۆناوە نزیکەی ساڵێک بوو داخرابوو؛ هەفتەی رابردوو لە ئیتاڵیا و بەشێکی زۆری وڵاتانی ئەوروپا دەرگای گەشتیاری کرایەوە و ئەو شوێنانەی بەهۆی رێکارە تەندروستییەکانەوە داخرابوون، قۆناخ بە قۆناخ دەکرێنەوە.