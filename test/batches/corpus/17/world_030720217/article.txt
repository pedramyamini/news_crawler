لەلایەکی دیکەوە و لە چوارچێوەی کەمکردنەوەی مەترسییەکان لە ئەگەری رووخانی بەشێکی دیکەی نووسا و بە باڵەخانە رووخاوەکە، دانێلا لیڤین، سەرۆکی شارەوانی مایامی دەید واژۆی لەسەر بڕیارێك کرد بۆ رووخاندنی بەشێکی ماوە لە باڵەخانە رووخاوەکە ئەوەش لە چوارچێوەی بوونی مەترسی لە ئەگەری رووخانیدا.  لیڤین گوتیشی، دەستکردن بە رووخاندنی ئەو بەشە بەو واتایە نایێت کە کۆتایی بە گەڕان و پشکنینەکان هێندراون، بەڵکو پرۆسەکە بەردەوامە و هێشتا هیوا هەر هەیە. راشیگەیاند، "هێشتا گەڕان کاری پێشینەی ئێمەیە، بەڵام هاوکات کاتێكی دیاریکراو بۆ دەستکردن بە رووخانی بەشەکەی دیکەی باڵەخانە رووخاوەکە دیاری دەکەین. "  رۆژی پێنجشەممە، ٢٤ی مانگی رابردوو، باڵەخانەیەکی ١٢ نهۆمی ناوچەی مایامی دەیدی فلۆریدا رووخا؛ باڵەخانەکە پێشتر لە ساڵی ٢٠١٨ دا لەلایەن تیمێکی ئەندازیارانەوە لێکۆڵینەوەیەکی زانستی بۆ کرابوو و لە راپۆرتی هەڵسەنگاندنیدا ئاماژەیان بە خراپیی سیستمی دەرکردنی ئاوی ئاوەڕۆی باڵەخانەکە دابوو و هۆشداریشیان دابوو لە ئەگەری کاریگەریی خراپی ئەوە لەسەر پایەکانی باڵەخانەکە.