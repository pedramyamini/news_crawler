بەگوێرەی ئاماری رێکخراوی بەدواداچوونی ئازادی رۆژنامەگەری، لە ٢٥ی ٦ی ٢٠٢٠ تاوەکو ٢٥ی ٥ی ٢٠٢١، لە ئەمریکا ٤١٦ رۆژنامەڤان هێرشیان کراوەتە سەر و تووندوتیژیان بەرامبەر بەکارهێندراوە.  هەر لەوماوەیەدا ١٥٣ رۆژنامەڤان دەستگیرکراون، کەلوپەلی ١٠٥ رۆژنامەڤان زیانیان پێگەیێندراوە، دەست بەسەر کەلوپەلی ٢١ رۆژنامەڤاندا گیراوە، لێپێچینەوە لەگەڵ ٤ رۆژنامەڤان کراوە، میدیایەک لە رووماڵکردنی پرۆسەی دادگاییکردنی دێریک شۆڤین، تاوانبار بە کوشتنی جۆرج فلۆید دوورخراوەتەوە، حاڵەتێکی سەندنی ناسنامە و کارتی ئیشکردنیش لە رۆژنامەڤان تۆمارکراوە.  لە ئایاری ٢٠٢٠ و لە دوای کوشتنی جۆرج فلۆید، هاووڵاتییە رەشپێستەکەی ویلایەتی مینیسۆتا لەلایەن دێریک شۆڤین، پۆلیسە سپیپێستەکە، خۆپیشاندانی فراوان دژی مامەڵەی خراپی پۆلیس بەرامبەر خەڵک و بەتایبەتیش لەگەڵ کۆمەڵگەی رەشپێستەکان کرا، بەشێک لەو خۆپیشاندانانە لەچوارچێوەی بزووتنەوەی بلاک لایڤس ماتەر واتە "ژیانی رەشپێستەکان گرنگە" خۆی دەبینێتەوە کە لەسەرتاسەری جیهان رەنگدانەوەیان هەبووە و داوای دادپەروەری و یەکسانی بۆ کۆمەڵگەی رەشپێستەکان کراوە.  سەدان رۆژنامەڤان رووماڵی خۆپیشاندانەکانیان کردووە کە لە بەشێکیان تووندوتیژی و پێکدادان لەگەڵ پۆلیس روویداوە، لەو نێوەندەدا رۆژنامەڤانانیش رووبەڕووی هێرش و تووندوتیژی بوونەتەوە.  pressfreedomtracker زیاتر وەکو پرۆژەیەک لە ئەمریکا سەیردەکرێت و سەر بە کۆمیتەی پارێزگاریکردنە لە رۆژنامەڤانان کە لە ساڵی ١٩٨١ لە نیویۆرک دامەزراوە.  ریزبەندی زۆرترین پێشێلکاری بەپێی ویلایەتەکان:   واشنتن دی سی: ٣٣ پێشێلکاری