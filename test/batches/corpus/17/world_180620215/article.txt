یارسۆلاڤ کاسینزکی، جێگری سەرۆکوەزیرانی پۆڵەندا و سەرکردەی پارتی یاسا و دادپەروەریی راستڕەوی پۆڵەندی، لە راگەیێندراوێکدا ئەمڕۆ هەینی ١٨ی حوزەیران ئاشکرای کردووە هێرشەکان، لە نێو سنووری رووسیاوە کراون.  ئەمە جاری یەکەم نییە کە پۆڵەندا رووسیا بە هێرشی ئەلیکترۆنی تۆمەتبار دەکات، لە دیسەمبەریی ساڵی رابردووشدا، حکومەتی هۆڵەندا جارێکی دیکە ئاماژەی بە هەڕەشەکانی رووسیا کرد و گوتی زنجیرەیەک هێرشی ئەلیکترۆنی لە رووسیا هەردوو وڵاتی پۆڵەندا و لیتوانیان کردووەتە ئامانج، کە هەردووکیان ئەندامی هاوپەیمانێتی ئەتڵەنتیکی باکوور ناسراو بە ناتۆن، لە هەمانکاتدا ئەندامی یەکێتیی ئەوروپاشن.  هەروەها لە نیسانی ئەمساڵیشدا وەزارەتی دەرەوەی پۆڵەندا سێ دیپلۆماتکاری رووسی لە وڵاتەکەی دەرکرد و رایگەیاند ئەو سێ دیپلۆماتکارە رووسییە سیخوڕییان بەسەر حکومەتی پۆڵەنداوە کردووە و پەیوەندییان بە هێرشە ئەلیکترۆنییەکانی رووسیاوە هەبووە بۆ سەر پۆڵەندا، هەر دوای پۆڵەنداش، رووسیا بە هەمانشێوە سێ دیپلۆماتکاری پۆڵەندی لە مۆسکۆ دەرکرد.