کریستینا رۆزی، ژنێکی تەمەن ٣٧ ساڵی ئیتاڵییە، لە حەوتەم مانگی دووگیانییدا و لە تەممووزی ساڵی رابردوودا، تووشی جەڵتەی دڵ بووە. دوای تووشبوونی بە جەڵتەی دڵ، منداڵەکەی بە سەلامەتی رزگارکراوە، بەڵام رۆزی خۆی لە کۆمادا ماوەتەوە و گومانی ئەوە کراوە کە مێشکی زیانی بەرکەوتبێت.  ئێستا رۆزی بەئاگا هاتووەتەوە، بە گوتەی هاوژینەکەی، یەکەمین وشە کە دوای بەئاگاهاتنەوەی گوتوویەتی، وشەی "دایە" بووە.  گابریێل سوچی، هاوژینی رۆزی بە میدیاکانی ئیتاڵیای راگەیاندووە، "پێشبینیی ئەوەمان نەدەکرد، دوای ئەو ماوە درێژە لە ئازار و ناڕەحەتی، بەڕاستی ئەوە زۆر خۆشحاڵی کردین".  رۆزی لە مانگی نیساندا رەوانەی کلینیکێک لە نەمسا کرا بەمەبەستی وەرگرتنی چارەسەری تایبەت، هەریەکە لە هاوژینەکەی و دایکی لەلای بوون کاتێک دوای ١٠ مانگ قسەی کردووە.  هاوژینەکەی باس لەوە دەکات کە کریستینای هاوژینی ئێستا بە زەحمەت دەناسرێتەوە، ئەمەش بەهۆی ئەو ئازار و ناڕەحەتییەی پێیدا تێپەڕبووە.  منداڵی ئەو دوو هاوژینە چەند مانگێک لە نەخۆشخانە ماوەتەوە بەهۆی ئەوەی لەکاتی لەدایکبوونیدا ئۆکسجینی کەم بووە.