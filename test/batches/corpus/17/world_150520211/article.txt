لە ژووری کۆنترۆڵ، زانا و ئەستێرەناسانی چینی بە خۆشحاڵییەوە نیشتنەوەی کەشتییەکان پیرۆزکرد و خۆشحاڵی خۆیان بەو رووداوە نیشاندا. بڕیارە کەشتییە ئاسمانییەکەی چین بۆ ماوەی چەند رۆژ لەسەر هەسارەکە بێت و پاش هەندێ تاقیکردنەوەو چاککردنەوە، دەست بە گەڕانی خۆی بکات لەسەر هەسارەی مەریخ.  لە مانگی دووی ئەمساڵ ئاژانسی ناساش بە هاوکاری کۆمپانیای سپەیس ئێکس، کەشتییەکی ئاسمانی ناردە سەر هەسارەی مەریخ. رۆژی ٢٠ی شووبات، ئاژانسی فڕین و بۆشاییگەریی نیشتمانیی ئەمریكا (NASA) یەکەم گەڕۆکی گەیاندە سەر هەسارەی مەریخ.  لە ٢٣ی شووبات، ئاژانسی ناسا یەکەم ڤیدیۆی کاتی نیشتنەوەی گەڕۆکەکەی لەسەر مەریخ بڵاوکردەوە، لەکاتی نیشتنەوەیدا گەڕۆکەکە تەپوتۆزی لەسەر هەسارەکە دروستکردووە.   ئەمریکا بووە یەکەم وڵات لە جیهاندا وێنە و ڤیدیۆی سەر مەریخ لە نزیکەوە نیشانبدات. ناسا ٢٥ کامێرا و دوو مایکی بە گەڕۆکەکەوە لکاندووە.  ئاژانسی ناسا تاوەکو ئێستا دوو ملیار و ٤٠٠ ملیۆن دۆلاری خەرجکردووە بۆ ناردنی رۆبۆت و لێکۆڵینەوەکانی لەسەر ئەگەری ژیان لەسەر ئەو هەسارەیە و بەدوای ئاسەواری ژیاندا دەگەڕێت.  بەشێک لە زانایانی ناسا پێیانوایە بەر لە دوو ملیار و ٥٠٠ ملیۆن ساڵ، ژیان لەسەر هەسارەی مەریخ هەبووە. ستیڤ جورزیک، بەڕێوەبەری بەوەکالەتی ناسا ئاماژە بەوە دەکات، "لەوانەیە لە ناوەڕاست تاوەکو کۆتایی ٢٠٣٠ بتوانین لە چوارچێوەی زەوی و مانگ بچینە دەرەوە و مرۆڤ بنێرینە سەر مەریخ".