بەرپرسانی ئەو باخچەیە دەڵێن، لە ماوەی ئەم دوو مانگەی رابردوودا نزیکەی ١٠٠ بێچوو لە ٣٠ جۆری جیاوازی گیانەوەران لەدایکبوون.   بە گوتەی بەرپرسانی باخچەکە، کەمیی سەردانیکەران بەهۆی رێکارەکانی تایبەت بە رێگەگرتن لە بڵاوبوونەوەی کۆرۆنا یارمەتیدەرێک بووە بۆئەوەی ژمارەی گیانەوەران بەو جۆرە زۆر بێت، چونکە کەشێکی ئارام و هێمن بۆ گیانەوەرەکان رەخساوە.   بەرپرسانی باخچەی گیانەوەرانی پۆزنانیش لە رۆژئاوای پۆڵەندا باس لەوە دەکەن، داخستنی باخچەی گیانەوەرەکەیان بەرووی خەڵکیدا لە ماوەی چەند مانگی رابردوودا وایکردووە، ژمارەیەکی زۆر بێچوو لەدایکبن.   چەند مانگێکە لە پۆڵەندا رێکاری جیاواز بۆ رێگەگرتن لە بڵاوبوونەوەی زیاتری کۆرۆنا دەگیرێنەبەر؛ بەرزبوونەوەی ژمارەی تووشبووان لە کۆتاییەکانی ئاداردا بووە هۆکارێک بۆ ئەوەی لە ٢٧ی ئەو مانگەدا حکومەت قەدەخەی گشتیی هاتووچۆ رابگەیێنێت. ماوەی راگەیاندنی قەدەخەکە تاوەکو ١٨ی نیسان بوو، بەڵام دواتر بۆ ماوەی هەفتەیەکی دیکە درێژی کردەوە.