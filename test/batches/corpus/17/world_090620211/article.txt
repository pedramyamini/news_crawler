پێشتر لە نێو پەرلەمانی یەکێتیی ئەوروپا جۆزێپ بۆرێل، بەرپرسی سیاسەتی دەرەوەی یەکێتیی ئەوروپا بەوە تاوانبارکرابوو کە بەرگریی لە حکومەتی کوبا دەکات کە بەشێک لە ئەوروپییەکان بە "دیکتاتۆر" ناوی دەبەن.   لەو بارەیەوە بەرپرسی سیاسەتی دەرەوەی یەکێتیی ئەوروپا رەخنە لە تۆمەتەکانی نەریتخوازەکانی نێو پەرلەمانی یەکێتییەکە دەگرێت و دەڵێت: "ئەو تۆمەتانە شتێکی هێندە پڕوپووچن کە تەنانەت شیاوی وەڵامدانەوەش نین. "  جۆزێپ بۆرێل باس لەوە دەکات کە یەکێتیی ئەوروپا هەمیشە دژی گەمارۆی ئەمریکا بووە لەسەر کوبا. هەروەها دەشڵێت: "من ئەم شتە دەڵێم مانای ئەوە نییە من لایەنگرێکی ترسناکی کاسترۆ بم. ئەمە هەڵوێستی فەرمیی یەکێتیی ئەوروپایە کە هەموو ساڵێک لە ئەنجوومەنی ئاسایشی نەتەوە یەکگرتووەکان بەرگریی لێدەکات. "   جۆزێپ بۆرێل لەگەڵ دروستکردنی پەیوەندیی نێوان یەکێتیی ئەوروپا و کوبا دایە و پێیوایە، نەبوونی ئەو پەیوەندییە بۆ هیچ لایەک باش نابێت.