سەماکە لە شاری نیویۆرکی ئەمریکا ئەنجامدرا و بە یەکەمینیش دادەندرێت لەو کاتەوە لە مانگی شوباتی ساڵی ٢٠٢٠ ەوە کۆرۆنا بڵاوبووەتەوە.   تیلەر پێک، سەماکاری دیاری کۆمپانیای "بالێی شاری نیویۆرک" رایگەیاند، نزیکەی ٢٥ سەماکار و نزیکەی ٤٠٠ کەس وەک بینەر لە ئیڤێنتەکەدا بەشداربوون و ئامانجی هەمووشیان بریتیبوو لە کۆکردنەوەی پارە بۆ ئەو کەسانەی نەخۆشی شێرپەنجەیان هەیە.   کۆرۆنا کاریگەری گەورەی لەسەر پیشەسازییەکانی ئەمریکا هەبووە، لەوانەش بەرهەمهێنانی فیلم و سەماکردن.  ئەمساڵ "دانس ئەگێنست کانسەر" توانیویەتی نزیکەی ٤٠٠ هەزار دۆلار بۆ "کۆمەڵگەی شێرپەنجەی ئەمریکی" کۆبکاتەوە و بەو جۆرەش لە ٢٠١٠ ـەوە ٢.٦ ملیۆن دۆلاری بۆ ئەو کۆمەڵگەیە کۆکردوەتەوە.  لە ماوەی چەند ساڵی رابردوودا ژمارەی تووشبووانی شێرپەنجە لە ئەمریکا بەردەوام لەبەرزبوونەوەدا بووە.   لە ساڵی ٢٠٠٤ دا ١٠.٨ ملیۆن تووشبووی شێرپەنجە لەو وڵاتەدا بووە، بەڵام لە ساڵی ٢٠١٢ دا گەیشتە ١٣.٧ ملیۆن و لە ٢٠١٩ دا بووەتە ١٦.٩ ملیۆن کەس.