ئەم هەڵوێستە لەکاتێکدایە، ساننا مارینی تەمەن ٣٥ ساڵ بەهۆی ئاشکرابوونی بەکارهێنانی پارەی گشتی لە کڕینی نانی بەیانیاندا رووبەڕووی رەخنەی زۆر بووەتەوە.  سەرۆکوەزیرانە سۆسیال دیموکراتەکەی فینلەندا بەڵێنی داوە کە ١٤ هەزار یۆرۆ حەقی ئەو خواردنە بدات کە خۆی و خێزانەکەی ماوەی ساڵ و نیوێکە لەسەر ئەرکی حکومەت خواردوویانە.  پێشتر رۆژنامەی ئیلتالیتیی ئەو وڵاتە بڵاویکردبووەوە، خێزانی سەرۆکوەزیرانی فینلەندا بایی ١٤ هەزار یۆرۆ لە پارەی گشتی خواردنیان کڕیوە.  ئەو بابەتە مشتومڕێکی زۆری لە نێوخۆی فینلەندا بەدوای خۆیدا هێنا و لایەنەکانی ئۆپۆزیسیۆن لە هەڵمەتی هەڵبژاردنە نێوخۆییەکاندا دژی سەرۆکوەزیران بەکاریانهێنا.  بۆ بڕاندنەوەی ئەو بابەتە، ساننا ماریا بڕیاریداوە چیدیکە ئەو ٣٠٠ یۆرۆیە لە حکومەت وەرناگرێت کە پێشتر بۆ کڕینی خواردن وەریدەگرت و ئەوەشی کە پێشتر وەریگرتووە، دەیداتەوە. بەڵام لەگەڵ ئەوەشدا پۆلیس لێکۆڵینەوەی لە هەموو باجەکانی ساننا مارین دەستپێکردووە.  بەهۆی سەرکەوتنی لە رووبەڕووبوونەوەی کۆرۆنادا، راپرسییەکان نیشانیدەدەن، بەشێکی زۆری خەڵکی فینلەندا کاری سەرۆکوەزیرانەکەیان بەدڵە.