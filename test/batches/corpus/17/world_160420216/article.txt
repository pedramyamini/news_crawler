پۆلیسی شاری ئیندیاناپۆلیس رایگەیاند، لە ئاکامی هێرشێكی تەقەکردندا لانیکەم هەشت کەس کوژراون و بەپێی سەرچاوە میدیاییەکانیش لانیکەم ٦٠ کەسی دیکەش برینداربوون. راشیگەیاندووە، تەقەکردنەکە لە شەقامی مترابڵ لە باشووری شاری ئیندیاناپۆلیس لەنزیک کۆمپانیای فێدێکس تایبەت بە گەیاندنی کاڵاکان روویداوە.  پۆلیس ئەو شارە ئاماژەی بەوەش کردووە، لەدوای هێرشەکە تەقەکەرەکە خۆی کوشتووە. پۆلیس هیچ زانیارییەکی زیاتریشی لەوبارەیەوە نەخستووەتەڕوو.  تاوەکو ئێستا هۆکاری هێرشەکە نەزانراوە و پۆلیس هیچ زانیارییەکیشی سەبارەت بە هێرشبەرەکە بڵاونەکردووەتەوە، لێکۆڵینەوەکانیش لە رووداوەکە بەردەوامن.  لەدوای هێرشەکە، پۆلیسی ئیندیاناپۆلیس رێگەکانی چوون و هاتنی لەنزیک شوێنی رووداوەکە داخست.