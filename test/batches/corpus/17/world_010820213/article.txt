هیتلەر، داخاوی وەكو زیندانێك بۆ جووەکان بەكارهێناوە، لەسەر دەستی هیتلەر ٤١ هەزار و ٥٠٠ جووی تێدا كوژراوە. ئەم مۆزەخانەیە لەساڵی ١٩٦٥ لەلایەن ئەو كەسانەوە بونیاتنراوە کە لە دەستی هیتلەر لەو شوێنە رزگاریان بووە، بۆ ئەوەی دونیا بزانێ هیتلەر چ تاوانێكی بەرامبەر جووەکان كردووە.  بێستوون نووری، بەرپرسی نیوزگازەرینگی تۆڕی میدیایی رووداو کە چووەتە مۆزەخانەکە لەوبارەوە دەڵێت: "کە کوردێک دەچێتە ئەو شوێنە لە خەڵکی دی زیاتر پێی کاریگەر دەبێ، یەکەم لەبەر لایەنی ئینسانی کە جووەکان لەو دۆخە سەختەدا ژیاون و لەنێوبراون، دووەم لەبەر ئەوەی ئێمەی کورد زیاترمان بەسەرهاتووە، بەڵام نەمانتوانیوە بە قەد گەورەیی کارەساتەکان، بە گەورەیی ئەرشیڤیان بکەین، نەک هەر بۆ دونیا، تەنانەت بۆ نەوەی نوێشمان، کە ئێمە بەدبەخترین نەتەوەکانی دنیاین سەڕەرای گەورەیی قوربانییەکانمان، بۆشمان نییە خەونی گەورەمان هەبێ! ".