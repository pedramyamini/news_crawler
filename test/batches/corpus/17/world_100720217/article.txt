لەگەڵ بەردەوامبوونی پرۆسەی کشانەوەی هێزەکانی ئەمریکا لە ئەفغانستان، رۆژی هەینی بڕی ١.٤ ملیۆن قورچک ڤاکسینی جۆنسن ئاند جۆنسن گەیشتە فڕۆکەخانەی کابول لە ئەفغانستان.  هاوکارییەکانی ئەمریکا لە چوارچێوەی میکانیزمی کۆڤاکسی نەتەوە یەکگرتووەکانە. ئەمە دووەم بڕە ڤاکسینە کە ئیدارەی بایدن دەینێرێتە ئەو وڵاتە. پێشتر ٢.٩ ملیۆن ژەمە ڤاکسینی بۆ ئەفغانستان ناردبوو، بەمەش ئەمریکا تاوەکو ئێستا ٤.٣ ملیۆن قورچک ڤاکسینی داوەتە ئەفغانستان.  پێشتر جۆ بایدن، سەرۆکی ئەمریکا بەڵێنیدا بە پێدانی ٨٠ ملیۆن قورچک ڤاکسین بە وڵاتانی جیهان، بەشێك لەو ڤاکسینانە لەڕێگەی کۆڤاکسەوە دابەشدەکرێن کە میکانیزمێکی هاوبەشە لەنێوان رێکخراوی تەندروستیی جیهانی، هاوپەیمانیی نێودەوڵەتیی ڤاکسین (GAVI)  و هاوپەیمانیی داهێنان بۆ ئامادەکاری دژ بە پەتاکان (CEPI).