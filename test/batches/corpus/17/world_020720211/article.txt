هەژماری کریستیانۆ رۆناڵدۆ ئێستا ٣٠٨ ملیۆن فۆڵەوەری هەیە و بۆ یەکەمجار توانیی پلەی یەکەمی ئەو ریزبەندییەی کۆمپانیاکە وەربگرێت، ئەمەش دوای ئەوەی توانیی پێش دوەین جۆنسن، ناسراو بە "زە رۆک"، بکەوێت، کە هەژمارەکەی ٢٥٠ ملیۆن فۆڵەوەری هەیە. رۆناڵدۆ کە لە پلەی یەکەمی ریزبەندییەکەیە، بۆ هەر پۆستێکی سپۆنسەرکراو لە ئینستاگرام ١.٦ ملیۆن دۆلار وەردەگرێت، دوەین جۆنسنیش ١.٥٢ ملیۆن دۆلار.  لیۆنێل مێسی، یاریزانی هەڵبژاردەی ئەرجەنتین و یانەی بارسێلۆنا کە هەژمارەکەی لە ئینستاگرام ٢٢٤ ملیۆن فۆڵەوەری هەیە، پلەی حەوتەمی ریزبەندییەکەی گرتووە و بۆ هەر پۆستێکی ١.١٦ ملیۆن دۆلار وەردەگرێت.  کیم کارداشیان ٢٣٢ ملیۆن فۆڵەوەری هەیە و لە پلەی شەشەمی ریزبەندییەکەیە، بۆ هەر پۆستێکی سپۆنسەرکراوی ئینستاگرامەکەی ١.٤١ ملیۆن دۆلار وەردەگرێت، یەکێک لە خوشکەکانی بەناوی کەیڵی جێنەر کە ئینستاگرامەکەی ٢٤٤ ملیۆن فۆڵەوەری هەیە، ١.٤٩ ملیۆن دۆلار وەردەگرێت و لە پلەی چوارەمی ریزبەندییەکەیە، خوشکێکی دیکەشی بەناوی کێنداڵ جێنەر کە هەژمارەی ئینستاگرامەکەی ١٧٢ ملیۆن فۆڵەوەری هەیە، بۆ هەر پۆستێکی سپۆنسەرکراو ١.٠٥ ملیۆن دۆلار وەردەگرێت.  مایک باندەر، دامەزرێنەری کۆمپانیای هۆپەر ئێچ کیو، دەڵێت "لەکاتێکدا کۆڤید - ١٩ کاریگەریی لەسەر هەموو لایەنێکی ژیان داناوە، بەڵام وادیارە ئینستاگرام یەکێکە لەو کەمترین شوێن و پێگانەی کە کاریگەرییەکە لەسەری نەرێنی نەبووە، خەڵکیش ئەو تۆڕە کۆمەڵایەتییە زیاتر لە جاران بەکاردەهێنن".  ریزبەندیی ئەو ١٠ کەسەی جیهان کە زۆرترین پارە بۆ هەر پۆستێکی سپۆنسەرکراو لە ئینستاگرام وەردەگرن:  ١ - کریستیانۆ رۆناڵدۆ، ٣٠٨ ملیۆن فۆڵەوەر، ١.٦ ملیۆن دۆلار بۆ هەر پۆستێکی سپۆنسەرکراو  ٢ - دوەین "زە رۆک" جۆنسن، ٢٥٠ ملیۆن فۆڵەوەر، ١.٥٢ ملیۆن دۆلار بۆ هەر پۆستێکی سپۆنسەرکراو  ٣ - ئاریانا گراندێ، ٢٤٧ ملیۆن فۆڵەوەر، ١.٥١ ملیۆن دۆلار بۆ هەر پۆستێکی سپۆنسەرکراو  ٤ - کەیڵی جێنەر، ٢٤٤ ملیۆن فۆڵەوەر، ١.٤٩ ملیۆن دۆلار بۆ هەر پۆستێکی سپۆنسەرکراو  ٥ - سێلینا گۆمێز، ٢٤١ ملیۆن فۆڵەوەر، ١.٤٦ ملیۆن دۆلار بۆ هەر پۆستێکی سپۆنسەرکراو  ٦ - کیم کارداشیان، ٢٣٢ ملیۆن فۆڵەوەر، ١.٤١ ملیۆن دۆلار بۆ هەر پۆستێکی سپۆنسەرکراو  ٧ - لیۆنێل مێسی، ٢٢٤ ملیۆن فۆڵەوەر، ١.١٦ ملیۆن دۆلار بۆ هەر پۆستێکی سپۆنسەرکراو  ٨ - بیۆنسێ نۆوڵز، ١٨٩ ملیۆن فۆڵەوەر، ١.١٤ ملیۆن دۆلار بۆ هەر پۆستێکی سپۆنسەرکراو  ٩ - جەستن بیبەر، ١٨٠ ملیۆن فۆڵەوەر، ١.١١ ملیۆن دۆلار بۆ هەر پۆستێکی سپۆنسەرکراو  ١٠ - کێنداڵ جێنەر، ١٧٢ ملیۆن فۆڵەوەر، ١.٠٥ ملیۆن دۆلار بۆ هەر پۆستێکی سپۆنسەرکراو