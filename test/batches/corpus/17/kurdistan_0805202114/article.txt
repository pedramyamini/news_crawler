ئەمڕۆ شەممە ٠٨ - ٠٥ - ٢٠٢١ وەزارەتی ناوخۆی ئەفغانستان بڵاویکردەوە، سێ لە تەقینەوەکان لە نزیک قوتابخانەی دواناوەندی کچانی سەیدولشوهەدا لە رۆژئاوای کابوول روویانداوە و مامۆستایەک دەڵێت "زۆربەی قوربانیان قوتابی کچن. " بەپێی زانیارییەکانی وەزارەتی ناوخۆی ئەو وڵاتەش، زیاتر لە ١٠٠ کەس برینداربوون.   لە کاتی تەقینەوەکان هەواڵی کەوتنی چەند مووشەکێک بڵاوکرایەوە. تاوەکو و ئێستا هیچ لایەنێک بەرپرسیاریێتی هێرشەکانی لە ئەستگۆ نەگرتووە، بەڵام پێشتر "گرووپی چەکداری تاڵیبان و داعشیش دەستیان لە هێرشی هاوشێوە هەبووە".  لە ٢٥ی ئۆکتۆبەری ٢٠٢٠ سەنتەرێکی پەروەردەیی لە کابوول کرایە ئامانج، ٢٤ خوێندکار گیانیان لەدەستدا، داعش بەرپرسیارییەتی هێرشەکەی لە ئەستگۆ گرت.  تەقینەوەکان لەکاتێکدان، ئەمریکا لە سەردەمی راگوزەردایە بۆ گواستنەوەی هێزەکانی لە ئەفغانستان، بڕیارە تاوەکو ١١ی سێپتەمبەر تەواوی هێزەکانی لە وڵاتەکە بکشێنێتەوە، ئەویش بەمەرجی ئەوەی لەکاتی کشانەوەیان لەلایەن تاڵیبانەوە هێرشیان نەکرێتە سەر.