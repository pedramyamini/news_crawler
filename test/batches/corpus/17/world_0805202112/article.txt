نۆرا لانگدۆن رۆژانە روودەکاتە هۆڵەکانی یاری ئاسن، ئەو بەتەمەنە کە دەچێتە ژوورەوە، خەڵک وادەزانن کار و پیشەی پاککردنەوەی هۆڵەکەیە، بەڵام کە شان و باڵی هەڵدەداتە ژێر قورساییەکان، هەمووان تووشی شۆک دەکات.  ئەو ئافرەتە بەتەمەنە دەڵێت، لە تەمەنی ٦٥ ساڵیدا بیرۆکەی بەرزکردنەوەی قورسایی بۆ هاتووە دوای ئەوەی ئێش و ئازار لە جەستەی درووستبووە و بە ئەستەم کارەکانی بۆ کراوە. کاتێک کارمەندی حکومەت بووە، نەیتوانیوە بەسەر قادرمەکانی فەرمانگەکەیدا سەربکەوێت، بۆیە بڕیاریداوە شێوازی ژیانی بگۆڕێت، لەوکاتەوە هەنگاوبەهەنگاو کار لەسەر بەرزکردنەوەی قورسایی دەکات.  نۆرا لە دوایین پاڵەوانییەتی فیدراسیۆنی ئەمریکی بۆ بەرزکردنەوەی قورسایی لە ٢٠٢٠ دا پلەی یەکەمی بەدەستهێنا و ٨٢.٥ کیلۆگرام قورسایی بۆ یاریی سینگ "بێنچ پرێس" بەرزکردووەتەوە. ساڵانی پێشتر هێز و توانای ئەو ژنە زیاتربوو، لە هەمان پاڵەوانییەتیدا ساڵێک پێشتر ئەو ژنە ملی خۆی نابووە بەر قورسایی ٤٢٠ کیلۆگرام.