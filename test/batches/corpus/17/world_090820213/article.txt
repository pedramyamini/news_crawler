یاوز سەلیم کۆشگەر، پارێزگاری ئیزمیر لە هەژماری تایبەتی خۆی لە تۆڕی کۆمەڵایەتیی تویتەر، زانیارییەکانی لەبارەی ئەو رووداوە بڵاوکردەوە و رایگەیاند، مینی پاسێک لە کاتی رۆیشتنی لە شارەدێی کنکەوە بۆ شارۆچکەی کەمال پاشا، لە پێچەکانی ناوچەی حەمزەبەبا وەرگەڕاوە.  لە دوای ئاگادارکردنەوەی تیمەکانی جەندرمە، ئامبووڵانس و تیمی ئاگرکوژێنەوە رەوانەی ناوچەکە کراون و بریندارەکان بۆ نەخۆشخانەکان گوێزراونەتەوە.  لە تویتەکەیدا پارێزگاری ئیزمیر دەڵێت: "بەداخەوە، ژمارەی گیانلەدەستدانی ھاووڵاتیانمان لەم رووداوەدا بۆ ھەشت کەس بەرزبووەوە".