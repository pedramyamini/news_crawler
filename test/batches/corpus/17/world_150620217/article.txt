هێرشەکە لە شاری جەلال ئەباد لەلایەن گرووپێکی چەکداری ئەنجامدراوە کە هیچ لایەنێک بە فەرمی بەرپرسیارییەتی هێرشەکەی لە ئەستۆ نەگرتووە.  دکتۆر جان محەممەد، هاوئاهەنگیکاری هەڵمەتی کوتان لە رۆژهەڵاتی ئەفغانستان رایگەیاند، لەگەڵ چوار کوژراوەکەدا، سێ کەسی دیکەش برینداربوون.  ئەفغانستان و پاکستان تەنیا دوو وڵاتی جیهانن کە هەڵمەتی کوتانی بەردەوامیان لە دژی ڤایرۆس تێدا ئەنجامدەدرێت، ئەمەش دوای ئەوەی ساڵی رابردوو نایجێریا رایگەیاند، وڵاتەکە لە ڤایرۆس پاکبووەتەوە و هەڵمەتی کوتانیان وەستاندووە.  بە ئامانجگرتنی کارمەندانی هەڵمەتی کوتان لە ئەفغانستان کردەوەیەکی باوە و هەڕەشەیەکی رژدیی لەسەر تیمە تەندروستییەکان دروستکردووە، هۆشداری لەوە دراوە هەر ئەو گرفتە بەربەست لە بەردەم پرۆسەی ڤاکسینکردنی خەڵک بە ڤاکسنی کۆرۆنا دروستبکات.  لە ٢٠٢٠ دا ئەفغانستان ٥٤ کەیسی ئیفلیجیی منداڵانی راگەیاند، لە ماوەی چەند مانگی رابردوودا بە یارمەتی ئەو تیمانەی کە ناو بە ناو تەقەیان لێدەکرێت و دەکرێنە ئامانج، ٩.٦ ملیۆن منداڵ کوتراون.