شوێنەکە ١٧ کوندەپەپووی تێدایە کە لە نۆ جۆری جیاوازن. زۆربەیان ئەوانەن کە بە برینداری لەلایەن گالیا دۆزراونەتەوە یانیش لە خەڵکی دیکەی کڕدراون.  گالیا ناسیبولینا، خاوەنی مۆزەخانە "کاتێک خەڵکەکە لە پارک پیاسەی دەکرد، ئەم دوو بێچوەیان لەژێر دارێک دۆزیبوونەوە کە بەهۆی هەورە برووسکەوە دارەکە دوو قەد ببوو. دوو بێچووی دیکە مردبوون، بەڵام ئەم دووانە زیندوو بن. "  بەشێک لەو کوندەپەپوویانەی کە بریندارن، دوای چارەسەرکردنیان، ئازادەکرێنەوە نێو سرووشتەوە، بەڵام ژمارەیەکیان بە هەمیشەیی لەوێ دەهێڵدرێنەوە. کوندەپەپووەکان پێویستیان بە چاودێریی تایبەتە.   ڤلادمیر رۆمانۆڤ، پسپۆڕی بواری باڵندەیە و دەڵێت "کوندەپەپووەکان پێویستیان بە شوێنی تایبەتە، پێویستە لە زستاندا بە گەرمی بمێننەوە. هەرەوەها گرنگە کە قەفەسێكی دانەپۆشراویان هەبێت بۆ ئەوەی تیشکی خۆریان پێبگات. "  رۆژانە ژمارەیەک گەشتیار سەردانی مۆزەخانەکە دەکەن. گەشتیاران دەتوان یاری لەگەڵ کوندەپەپووەکان بکەن و وێنەیان لەگەڵ بگرن و خواردنیان پێبدەن. خواردنی سەرەکیشیان مشک و مریشکە.