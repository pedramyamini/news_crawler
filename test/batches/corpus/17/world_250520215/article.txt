شەپۆلەکانی دەریاچەی بەنگاڵ، هەڕەشە لە دوو هەرێمی رۆژهەڵاتی هیندستان دەکەن. دانیشتووانی گوند و شارۆچکەکانی هەرێمی رۆژئاوای بەنگالی هیندستان، لە ترسی زریانەکە شوێنەکانیان بەجێدێڵن..  زریانی یاس، ئەو زریانەیە کە چاوەڕێ دەکرێت سبەی لە هەرێمی رۆژئاوای بەنگال و هەرێمی ئۆدیشا بدات،  کەشناسیی هیندستان دەڵێت زریانەکە بایەکی تووندی لەگەڵدا دەبێت کە دەگاتە ١٧٧ کیلۆمەتر لە کاژێرێکدا و   پرۆتیبا سەردار کە گوندنشینێکی هەرێمی رۆژئاوای بەنگاکە دەڵێت: "دۆخەکە زۆر خراپە، ناتوانین لێرە بمێنینەوە، دەبێت بەجێیبهێڵین، بۆ کوێ دەچین؟ هیچ شوێنێک نییە بچین".  لە ئێستاوە بەهۆی بەرزبوونەوەی ئاستی ئاو و شەپۆلەکانەوە، ئاو گەیشتووەتە ناو بەشێکی گوند و شارۆچکەکان، ئەمەش سەرەتایەکە بۆ زریانە تووندەکە.. حکومەت هەندێک شوێنی بەرزی ناوچەکەی وەک پەناگە دەستنیشان کردووە..  سەیاد شاه کە بەلەمەوانە دەڵێت: "خەڵک وا دەۆڕن بەرەو خانووە تایبەتەکان، لە ترسی لافاو دەبێت بچینە ئەو شوێنانەی حکومەت وەک پەناگەر دایناوە. خەڵک بەرەو شوێنی سەلامەت هەڵدێن".  یاس، لە هەرێمی رۆژئاوای بەنگال دەدات کە زیاتر لە ٩٠ ملیۆن دانیشتووی هەیە. ٢٠ شارۆچکە و گوندی ناوچەکە چۆڵ کراون، زیاتر لە ٨٠٠ هەزار کەس ئاوارە بوون   لە هەرێمی ئۆدیشای خاوەن ٤٣ ملیۆن دانیشتووانیش، کە ئێستا بەدەست بڵاوبوونەوەی خێرای ڤایرۆسی کۆرۆناوە دەناڵێنێت، ترسی زریانیشی هاتووەتە سەر، زیاتر لە ٨٠ هەزار کەس کە لە شوێنە نزمەکان دەژین، ئاوارە بوون و بەرەو ناوچەی سەلامەت کۆچیان کردووە.  هاوینی ٢٠٢٠ زریانێکی دیکە بەناوی ئامفان ئەم دوو ناوچەیەی هیندستان و باشووری بەنگلادیشی گرتەوە، ١٢٨ کەس گیانیان لەدەستدا و زیانی ١٣ ملیار دۆلاری بە هیندستان و بەنگلادیش گەیاند..   لەماوەی ١٠ رۆژی رابردوودا ئەمە دووەمین زریانی تووندە لە هیندستان بدات، کاتێک زریانی توکتای بە خێرایی ١٩٥ کم لە ١٤ی ئەم مانگە تاوەکو ١٩ی مانگ رۆژئاوای هیندستانی گرتەوە، بووە هۆی گیانلەدەستانی ١٧٤ کەس و زیاتر لە ٢٠٠ هەزار کەسیشی ئاوارە کرد، زیانەکانیش بە ٢ ملیار دۆلار خەمڵێنراون.