ئەوەش سەرنجی گەشتیارێکی زۆری راکێشاوە و خەڵکێکی زۆر بەمەبەستی وێنەگرتن سەردانی کەناراوەکە دەکەن. ئەلیخاندرۆ ساوبیدێت، شارەزای زیندەزانی دەڵێت، ئەوانە هێلکانە بێچووە شەیتانۆکەیان تێدایە.   هەروەها باس لەوەش دەکات کە ئەو جۆرە زیندەوەرانە گۆشتخۆرن و بە زۆری لە باشووری زەریای ئەتڵانتیک، باشووری بەرازیل، ئۆرگوای و ئەرجەنتین هەن.   بە گوێرەی ئەو زیندەزانە، ئەو جۆرە شەیتانۆکەیە لە قووڵایی دەریادا هێلکەکانیان دادەنێن، بەڵام هەندێ بارودۆخی نائاسایی دەریا وادەکەن کە هێلکەکان بەرەو رووی دەریا بەرزببنەوە و دواتر شەپۆڵەکان دەیانهێنە لێواری دەریاکە.   ئەلیخاندرۆ ساوبیدێت باس لەوە دەکات هەر یەک لەو هێلکەیانە، ژمارەیەک بێچووە شەیتانۆکەیان تێدایە. بێچووەکان چەندین مانگ لە نێو هێلکەکاندا دەمێننەوە تا ئەو کاتەی وایان لێدێت توانای خۆ خشاندنیان دەبێت و دواتر دەتروکێن.