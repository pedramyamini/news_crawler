یاریزانەکە ناوی رێنشی پرادیپ بابووە، تەمەنی ٢٣ ساڵانە و خەڵکی شاری چێناییە.  رێنشی دەڵێت، ساڵی ٢٠٠٩ مامۆستاکەی کێبڕکێیەکی لەنێوانیاندا راگەیاندبوو کە کێ دەتوانێت بەرگەی ئەوە بگرێت هەزار و ٢٢٢ ماتۆڕسیکل بەسەر سکیدا دەربازبن. لەو ساڵەدا، رێنشی خۆی تاقیکردبووەوە، بەڵام نەیتوانیبوو ریکۆردەکە بشكێنێت، چونکە نەیتوانیبوو بەرگەی زیاتر لە هەزار و یەک ماتۆڕسیکل بگرێت.   ئەو یاریزانە ئەوەی هەر لەدڵدا ماوە کە شکستی هێناوە لە کێبڕکێکەی مامۆستاکەی رایگەیاندبوو، دوای چەندین ساڵ راهێنان و هەوڵدان، ئەمساڵ توانی ریكۆردەکە بشکێنێت.  رێنشی بە گوتەی خۆی لە تەمەنی ١٢ ساڵییەوە یاریی کاراتی دەکات و ئێستا وانە بە زیاتر لە ٢٠٠ قوتابی دەدات. دەشڵێت لە داهاتوودا قوتابییەکانیشی فێردەکات بۆ ئەوەی ریکۆردەکەی خۆی بشکێنن.