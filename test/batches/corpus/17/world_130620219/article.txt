لە شاری لاونگلۆن لە باشووری میانمار هەزاران کەس رێپێوانی دژ بە دەسەڵاتی سەربازییان ئەنجامدا و داوای ئازادکردنی ئاونگ سان سوچی، راوێژکاری دەستبەسەرکراوی وڵاتیان کرد کە زیاتر لە ١٨ هەفتەیە لەلایەن دەسەڵاتی سەربازییەوە بەزۆر لەنێو ماڵەکەیدا دەستبەسەرە.  رۆژی ٢٤ی مانگی ئایاری ئەمساڵ، سوچی بۆ یەکەمجار برایە بەردەم دادگە و دادگاییکردنەکەی بۆ کاتێکی نادیار دواخرا.  سوچی و ژمارەیەک لە بەرپرسانی حکومی رووبەڕووی چەند دۆسێیەکی گەندەڵی کراونەتەوە و پێشبینی دەکرێت سزای زیندانیکردنیان بەسەردا بسەپێندرێت.  لە ماوەی نزیکەی پێنج مانگی رابردوودا لانیکەم ٨٠٠ خۆپێشاندەر لەسەر دەستی هێزە ئەمنییەکان کوژراون و زیاتر لە چوار هەزار کەسیش دەستگیرکراون.