ئەمڕۆ یەکشەممە ٠٩ - ٠٨ - ٢٠٢١ گێرالد دارمانین، وەزیری نێوخۆی فەرەنسا لە تویتەر رایگەیاند، "دوای کوشتنی ئەو قەشەیە هەموو پشتگیرییەک لە کاسۆلیکەکانی وڵاتەکەمان دەکەم".    سەرچاوەیەکی ئاگادار لە لێکۆڵینەوەکان بە ئاژانسی فرانس پرێسی گوتووە، پیاوەکە پێشتر چووەتە پۆلیسی شارۆچکەی مۆرتان و دانی بەوەدا ناوە کە قەشەیەکی کوشتووە. قەشەکە تەمەنی ٦٠ ساڵ بووە و بۆ ماوەی چەند مانگێک پێشوازی لە تۆمەتبارەکە کردووە لە کەنیسەکەی.  تۆمەتبارەکە ناوی ئیمانوێڵە و پێشتر دانی بەوەدا ناوە کە ئەو لە پشت سووتاندنی کەنیسەکەی شاری نانتس بووە لە ساڵی ٢٠٢٠، لەو کاتەشەوە لەژێر چاودێری و لێکۆڵینەوە بووە.