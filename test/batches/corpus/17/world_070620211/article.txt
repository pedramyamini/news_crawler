عومەر تەفیل کە بەرپرسێکی باڵای پۆلیسە لە داهارکی رایگەیاند، بەهۆی پێکدادانی دوو شەمەندەفەرەکە لانیکەم ٣٨ کەس گیانیان لەدەستداوە. بەگوێرەی ئاژانسەکانیش زیاتر لە ٣٠ کەسی دیکەش بریندار بوون و گوزراونەتەوە نەخۆشخانە.  تیمەکانی فریاکەوتن لە شوێنی رووداوەکە ئاشکرایانکردووە هێشتا لەنێوان ١٥ تاوەکو ٢٠ کەس لەژێر فارگۆنی شەمەندەفەرە تێکشکاوەکان گیریان خواردووە و کار دەکرێت بۆ رزگارکردنیان.  پۆلیسی پاکستانی ئاشکرایکردووە، رووداوەکە بەهۆی لادانی شەمەندەفەری خێرای میلات ئێکسپرێس لە رێڕەوی خۆی و چوونی بۆ سەر رێڕەوی شەمەندەفەری خێرای بەرامبەری روویداوە، بەڵام تاوەکو ئێستا هۆکاری لادانی شەمەندەفەرەکە لە رێڕەوی خۆی ئاشکرانەبووە و لێکۆڵینەوەکانیش بەردەوامن.  بەرپرسێک کە هێڵی شەمەندەفەری پاکستان رایگەیاندووە، ئەو شەمەندەفەرەی لە رێڕەوی خۆی دەرچووە، لە کەراچییەوە بەڕێکەوتووە و لە نزیک ناوچەت داهارکی لە رێڕەوی خۆی دەرچووە.  لە مانگی تشرینی یەکەمی ٢٠١٩ بەهۆی گڕگرتنی شەمەندەفەرێکەوە کە لە کاراچییەوە بۆ رەوانلپیندی ٧٥ کەس گیانیان لەدەستدا.