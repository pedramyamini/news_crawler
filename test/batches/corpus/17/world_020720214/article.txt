زیاتر لە ٣٠٠ کەس لە تیمەکانی فریاکەوتن لە زەمین و فڕۆکەکانی فریاگوزاری بە ناوچەکەدا بڵاوبوونەتەوە و هەوڵی کوژاندنەوەی ئاگرەکە و رزگارکردنی خەڵک دەدەن و تاوەکو ئێستا کەمتر لە ٢٥ % ی ئاگرەکە کۆنترۆڵکراوە.  نزیکەی هەفتەیەکە ئاگر دارستانەکانی ناوچەکانی باکووری ویلایەتی کالیفۆرنیای گرتووەتەوە و ناوەندی کەشوهەوای ئەمریکی هۆکاری سەرەکی بۆ وشکەساڵی و بەرزبوونەوەی پلەکانی گەرمای گەڕاندووەتەوە.  تاوەکو ئێستا نزیکەی ٣٨ هەزار کیلۆمەتر دووجا دارستان سووتاون لەکاتێکدا ئەو ئاگرەی کە ساڵی ٢٠٢٠ دارستانەکانی کالیفۆرنیای گرتنەوە نزیکەی ١٧ هەزار کیلۆمەتر دووجای سووتاندبوو.