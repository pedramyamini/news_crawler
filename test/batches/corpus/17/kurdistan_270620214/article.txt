لەدوای زیاتر لە دوو رۆژ لە هەرەسهێنانی باڵەخانەکە کە شوێنی نیشتەجێبوونی خەڵک بوو لە فلۆریدای ئەمریکا، تیمەکانی فریاکەوتن گیانلەدەستدانی پێنج کەسیان تۆمارکردووە و ژمارەی بێسەروشوێنانیش ئێستا ١٥٦ کەسن، تاوەکو کاتیش زیاتر تێپەڕێت، هیوا بە دۆزینەوەیان بە زیندوویی کەمتر دەبێتەوە.  دانیەڵ کاڤا، سەرۆکی شارەوانی ناوچەی مایامی دەیدی فلۆریدا رایگەیاند، تیمەکانی فریاکەوتن تەرمی پێنجەمیان لەنێو پاشماوەکان و هەروەها چەند پارچەیەکی جەستە دۆزراونەتەوە کە ناسینەوەیان کارێکی قورسە و پێویستی بە پشکنینی دی ئێن ئەی هەیە.  سەرۆکی شارەوانیی ناوچەی مایامی دەیدی فلۆریدا دەڵێت، "ئێمە ئێستا دی ئێن ئەی لە ئەندامانی خێزانی دانیشتووانی باڵەخانەکە وەردەگرین. "  هاوکات میدیای ئەمریکا بە گەرمی باس لە راپۆرتێكی ئەندازیاری ساڵی ٢٠١٨ دەکەن کە تێیدا ئاماژەی بە خراپی سیستمی کردنە دەرەوەی ئاوی ئاوەڕۆی باڵەخانەکە کردووە و هۆشداریداوە لە ئەگەری کاریگەریی خراپی لەسەر پایەکانی باڵەخانەکە.  چارلس بۆرکێت، سەرۆکی شارەوانیی مایامی دەڵێت، "یەک ئامانجیان هەیە، ئەوەش رزگارکردنی ئەو کەسانەیە کە بێسەروشوێنن و گەڕاندنەوەی ئەو کەسانەیە بۆ نێو خێزانەکانیان. "