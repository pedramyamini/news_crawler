سوهەیل شاهین، گوتەبێژی بزووتنەوەکە , کە دانیشتووی دەوحەی قەتەرە , رایگەیاند، بەگوێرەی ئەو رێککەوتنەی کە لەگەڵ ئەمریکا کراوە، دەبێت تاوەکو مانگی ئەیلوولی ئەمساڵ هەموو هێزەکانی ناتۆ لەنێویاندا هێزەکانی تورکیا لە ئەفغانستان بکشێنەوە.  تورکیا دەستپێشخەری تایبەتی داوەتە حکومەتی ئەفغانستان و تێیدا پێشنیازی پاراستن و بەڕێوەبردنی فڕۆکەخانەی کابولی نێودەوڵەتی کردووە , لەدوای کشانەوەی هێزە بیانییەکان لە وڵاتە.  لە وەڵامی پڕسیارێك سەبارەت بە پەسەندکردن یان رەتکردنەوەی دەستپێشخەرییەکەی تورکیا، شاهین رایگەیاند تورکیاش دەبێت هاوشێوەی وڵاتانی دیکەی ناتۆ لە ئەفغانستان بکشێتەوە، گوتیشی هەرچەندە ئێمە تورکیا بە وڵاتانی مەزنی ئیسلامی دادەنێین و ئەفغانستان پەیوەندی مێژوویی لەگەڵدا هەیە.  شاهین هیواشی خواست پەیوەندیی باش لەگەڵ تورکیادا هەبێت کاتێك کە حکومەتێکی ئیسلامی لە ئەفغانستان دابمەزرێت , لەدوای کشانەوەی هێزە بیانییەکان لەو وڵاتە.  لە ئایاری ئەمساڵەوە هێزەکانی ئەمریکا و ناتۆ دەستیان بە کشانەوەی هێزەکانیان لە ئەفغانستان کردووە، بڕیارە تاوەکو رۆژی ١١ سێپتەمبەری ئەمساڵ سەرجەم هێزە بیانییەکان لە ئەفغانستان بکشێنەوە، کە نزیکەی ٢٠ ساڵە لەو وڵاتەن.