پێشتر گڕکانەکە ناچالاک ببوو، بەڵام ئێستا بەرپرسانی رووبەڕووبوونەوەی کارەساتە سرووشتییەکانی گواتیمالا هۆشداری دەدەن بە هێزێکی گەورەتر جارێکی دیکە بتەقێتەوە.  بەگوێرەی پەیمانگەی نیشتمانیی چاودێریی بوومەلەرزە، گڕکان و سەرچاوە ئاوییەکانی گواتیمالا، گڕکانەکە لە ٢٩ی نیسانەوە لە تەقینەوە وەستاوە و دەستی بە دەرپەڕاندنی بەردە تواوەکان کردووە، کە سەرچاوە زانستییە کوردییەکان بە گڕتاو ناویدەبەن.  رووباری گڕتاوەکە دوو هەزار و ٣٠٠ مەتر درێژ دەبێتەوە بۆ بناری شاخەکە. بەرپرسانی گواتیمالا سەرکەوتنیان بەسەر شاخەکەدا قەدەخە کردووە.  هەروەها بەرپرسان رایانگەیاندووە، گڕتاوەکە هیچ مەترسیی لەسەر ناوچەکانی دەوروبەری گڕکانەکە نییە، بەڵام دەکرێت لە هەر کاتێکدا ئاراستەی خۆی بگۆڕێت، بۆیە ئەوان لەنزیکەوە چاودێریی دەکەن.