میدیاکانی رووسیا بڵاویانکردەوە، هێلیکۆپتەرێكی گەشتیاری کە لە جۆری می ٨ ە لە ناوچەکانی نزیک نیمچەدوورگەی کامشاتکا لە سیبیریا سەرلەبەیانی ئەمڕۆ پێنجشەممە بە ١٣ سەرنشین و سێ لە ستافی هێلیکۆپتەرەکەوە کەوتووەتە خوارەوە.  بەگوتەی وەزارەتی فریاگوزاریی رووسیا تیمەکانی رزگارکردن هەر زوو گەیشتوونەتە شوێنی رووداوەکە و هەشت لە سەرنشینەکانیان رزگارکردووە، کە دووانیان بە سەختی بریندارن، بەڵام تاوەکو ئێستا هەشت کەسەکەی دیکە بێسەروشوێنن.  وەزارەتی فریاگوزاریی رووسیا ئاماژەی بەوەش کردووە زۆربەی سەرنشینەکان خەڵكی مۆسکۆ و سانت پیتەرسبۆرگن.