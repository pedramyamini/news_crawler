بزووتنەوەی تاڵیبان بەردەوامە لە پێشڕەوییەکانی بۆ کۆنترۆڵکردنەوەی تەواوی ئەفغانستان و ئێستا گەیشتووەتە کابووڵی پایتەخت. حیزبە ئیسلامییەکانی باشووری کوردستانیش پێیانوایە گەڕانەوەی هێز و دەسەڵات بۆ تاڵیبان کاریگەریی لەسەر هەرێمی کوردستان و ناوچەکە دەبێت. ئەندامێکی مەکتەبی سیاسیی بزووتنەوەی ئیسلامی کوردستان دەڵێت: " تاڵیبان ئەزموونی لە رابردوو وەرگرتووە و حکومەتێک پێکدەهێنێت کە مامەڵەیەکی دروست لە نێوخۆ و دەرەوەدا بکات".