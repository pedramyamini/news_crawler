شەوی پێنجشەممە باهۆزێکی تووند ژمارەیەک شار و گوندی ناوچەکانی باشووری رۆژهەڵاتی چیکی گرتەوە و سەدان خانوو، باڵەخانە و شوێنی نیشتەجێبوونی وێرانکرد.  بەگوێرەی پۆلسی چیک، بەهۆی داڕمانی باڵەخانەکانەوە سەدان کەس گیریان خواردووە و تائێستاش سێ کەس گیانیان لەدەستداوە.  پۆلیسی چیک بە هاوکاری تیمەکانی رزگارکردن و گرووپە خۆبەخشەکان دەستیان کرووە بە گەڕان بەدوای ئەوانەی گیریان خواردووە یان بێسەرشوێنن.  باهۆزەکە بووەتە پچرانی تەزووی کارەبا و زیاتر لە ١٢٠ هەزار کەس لە شەوی رابردووەوە بێکارەبان.  بۆ هاوکاریکردنی تیمەکانی رزگارکردن لەو ناوچەیەش، سوپای چیک ژمارەیەک سەربازی ناردووەتە ناوچەکە و تیمی تایبەتی رزگارکردنیش لە نەمسا و سلۆڤاکیاوە بۆ هاوکاری حکومەتی چیک گەیشتوونەتە ئەو شوێنانەی  باهۆزەکەی گرتووەتەوە.