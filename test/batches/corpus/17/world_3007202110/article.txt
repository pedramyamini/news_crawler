کەناڵی ئەلعالەمی ئێرانی کە بە زمانی عەرەبی بابەتەکانی بڵاودەکاتەوە، باسی لەوە نەکردووە کە هێرشەکە لە لایەن کێوە ئەنجامدراوە، بەڵام دەڵێت، "سەرچاوەیەکی ئاگادار لە ناوچەکە"  بە ئەوانی راگەیاندووە کە هێرشەکە لە بەرامبەر بۆردوومانی ئیسرائیل بووە بۆ سەر فڕۆکەخانەی دەبعە کە تێیدا دوو ئەندامی "بەرەی بەرهەڵستکاری" وەکو خۆی ناویدەبات، کوژرابوون.   ئەوە لە کاتێکدایە کە پێشتر چەند بەرپرسێکی ئیسرائیلی و ئەمریکی، ئاماژەیان بەوە کردبوو کە ئەوان پێیان وایە، ئێران هێرشەکەی لە رێگەی درۆنێکی بۆمبڕێژکراوەوە ئەنجامداوە.  هێرشەکە شەوی پێنجشەممە، کەشتیێکی بارهەڵگری نەوتی ملیاردێرێکی ئیسرائیلی لە نێو دەریای عەرەبیدا لە نزیک عومان کردە ئامانج.