رووسیا ژمارەیەکی زۆر لە سەربازەکانی سوپای وڵاتەکەی لە نزیک سنووری ئۆکرایناوە گەڕاندەوە بنکە سەربازییە هەمیشەییەکانی. سێرگی شۆیگۆ، وەزیری بەرگریی رووسیا رایگەیاند، مانۆڕە سەربازییەکەی سوپای وڵاتەکەی لە کریمیا و رۆژئاوای رووسیا تەواو بووە و ئیدی پێویست بەوە ناکات سەربازەکان لەوێ بمێننەوە، بەڵام چەکەکان ناکشێندرێنەوە، چونکە کۆتایی ئەمساڵ مانۆڕێکی دیکەی سەربازی لەو ناوچەیە دەکرێت.