رووداوەکە لە بەردەم دەرگەی چوونەدەرەوەی گەشتیاران روویداوە و دواتریش بریندارەکە رەوانەی نەخۆشخانە کراوە.   گوتەبێژی پۆلیسی دۆسڵدۆرف رایگەیاند، رووداوەکە بەهۆی کێشەیەک لەنێوان کەسە بێ ماڵەکان بووە و هیچ مەترسییەکی لەسەر گەشتیاران و گەشتەکان نییە، هەروەها ئەو کەسەی کە چەقۆی لێدراوە، برینەکەی سووکە.  بەپێی ئەوەی لە کامێرا چاودێرییەکانەوە دەردەکەوێت، دوو پیاو بەرەو شوێنی پارککردنی فڕۆکەخانەکە رۆشتوون و لەوێدا بە هۆکارێکی نادیار شەڕیان کردووە.