لە کارگەیەکی بەرهەمهێنانی وێسکی لە سکۆتلەندا سەدان گۆزەی داری پڕ لە وێسکی لەسەر یەکدی هەڵچندراون. بەشێکیان پێگەیشتوون و ئامادەن بۆ فرۆشتن، بەشێکیشیان کاتی پێگەیشتنیان ماوە. جیاکردنەوەی ئەو هەموو گۆزەیەش ئاسان نییە و ئیشی رۆژێک و دوو رۆژ نییە، بەڵام سەگێکی بچکۆلانە کە ناویان ناوە "رۆکۆ" لە ماوەی چەند خولەکێکدا بۆنی هەر گۆزەیەکی بەدڵ نەبێت لەسەری دەوەستێت و دەیکاتە حەپە حەپ.