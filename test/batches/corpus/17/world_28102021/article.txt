پۆلیس قاچاخچییە بەڕازیلییەکەی دەستیگرکرد کە بە مۆڵەتی شۆفێری ئەڵمانی ئۆتۆمبێلی لێدەخوڕی، دوای وەستاندنی شوفێرەکە، دەرکەوت پاسەکە بە نایاسایی ٢٤ کۆچبەری سووری بە نایاسایی هەڵگرتووە.  پۆلیس وردەکاری زیاتری لەسەر هاووڵاتییە سوورییەکان نەداوە، بەڵام دەڵێت قاچاخچییەکەیان بۆ لێپرسینەوە دەستبەسەرکردووە.  ماوەیەکە شەپۆلی کۆچبەران بۆ ئەوروپا چڕبووەتەوە، بەتایبەتی لەڕێگەی بیلاڕووس کە وڵاتەکە وەکو تۆڵەسەندنەوەیەک لەبەرامبەر کێشەیەکی دیپلۆماسی، سنوورەکانی بەڕووی وڵاتانی ئەوروپا واڵاکردووە.  کۆچبەران بە فڕۆکە لە مینسکی پایتەختی بیلاڕووس دەنیشنەوە، لەوێوە بە وڵاتانی ئەوروپی بڵاودەبنەوە کە بەشی زۆریان لەسەر سنووری لیتوانیا، لاتڤیا و چەند وڵاتێکی دیکەی هاوسنوور رووبەڕووی رێوشوێنی تووندی پۆلیس دەبنەوە.  پۆلیسی یۆرۆپۆل رایگەیاند، لە ئۆپەراسیۆنێکی هاوبەشی پاسەوانی بەرگریی ئیسپانیا و پاسەوانی نیشتمانی فەرەنسی، تۆڕێکی قاچاخچیان لە ئیسپانیا دەستگیرکردوون کە پێکهاتوون لە ٧ قاچاخچی کە خەڵکیان لەنێوان وڵاتانی ئەوروپییەوە گواستووەتەوە.  پۆلیسی یۆرۆپۆل لە راگەیێندراوەکەیدا دەڵێت "بە بەکارهێنانی رێگەکانی بەقاچاخبردنی تۆباکۆ لەنێوان ئیسپانیا - فەرەنسا، گرووپەکە شەش مانگە کۆچبەران لەم وڵات بۆ ئەو وڵات دەگوازنەوە. "  پۆلیس ئەوەشی ئاشکراکرد کە لەو ٧ کەسەی کە لە ئەنجامی ئۆپەراسیۆنەکەی شاری بیلباو و پامپالۆنا دەستگیرکراون، ٣ یان بە کارە گەورەکە هەستاون، لە ٧ کەسەکەدا ٦ یان مەغریبین، ئەوەی کۆتاییان هاووڵاتیێکی خەڵکی مالییە.