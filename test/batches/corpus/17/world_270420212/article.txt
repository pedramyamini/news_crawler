دوورگەی لۆنگیچارۆ ژمارەیەک زەڕافەی لەسەر دەژیا، بەڵام بەهۆی بارانبارینی چڕەوە، ئاستی ئاوی دەوروبەری بەرزبووەتەوە و تادێت بەشێکی زیاتری خاکەکەی ژێرئاو دەکەوێت.  ژینگەپارێزان ناچاربوون زەڕافەکان لە دوورگەکەوە بگوازنەوە. بەشێک لەو گیانلەبەرە کێوییە مل درێژانەش بە بەلەم و هەندێکی دیکەیان بە هێلیکۆپتەر لەو دوورگەیەوە بۆ بەشەکانی دیکەی کینیا گوێزرانەوە.  پێشتر دوورگەکە هیچ زەڕافەیەکی تێدا نە دەژیا، بەڵام وەکو پرۆژەیەکی پاراستنی ژینگە، ١٠ ساڵ لەمەوبەر ژمارەیەک زەڕافە بۆ ئەو دوورگە دوورەدەستە گوێزرابوونەوە.  ئێستا لە سەرانسەری کینیا نزیکەی ٨٠٠ دانە لەو زەڕافانە هەن کە پێیان دەگوترێت رۆزچایڵد. ئەو گیانەوەرانە بەهۆی نەمانی شوێنی ژیان و راوکردنەوە، مەترسیی لەنێوچوونیان لەسەرە.