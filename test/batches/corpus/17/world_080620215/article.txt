لەمانگی نیسانەوە ١٥ فیل لە چین لە دەست خەڵک رادەکەن، بەنێو زەویوزاری جووتیاران کەوتوون، تاوەکو ئێستا زیانی ملیۆنێک دۆلاریان لە رەز و باخ و کشتوکاڵی خەڵک داوە.  حکومەتی چین هەنگاو بە هەنگاو لە ئاسمانەوە چاودێری فیلەکان دەکات، فرۆکە بەسەر سەریانەوەیە، ئەمڕۆ دەرکەوت فیلەکان ماندوو بوون، لەنێو دارستانێک پشووێکیان وەرگرت.  لە نیسانەوە ئەو ١٥ فیلە ٥٠٠ کیلۆمەتریان بڕیوە. لەو رێگاو بانانەی فیلەکان پێیدا رۆیشتوون، سەدان کەس لە ترسان خۆیان شاردووەتەوە و ماڵ و حاڵیان جێهێشتووە.  ئەم فیلانە لە ناشناڵ پارکی ژیشوانگبانان بوون، هۆکاری راکردنیان لەو ناشناڵ پارکە دیارنییە، یەکێک لە تویتەر چەند بابەتێکی لەسەر ئەو دارستانە بڵاوکردووەتەوە، کە بەهۆی بارانێکی بەخوڕەوە زیانی گەورەی بەرکەوتووە، لە رۆژی یەکشەممەوە ٣١ هەزار کەس کاردانەوەیان بۆ ئەو توویتە هەبووە، کە وێرانبوونی ناشناڵ پارکی ئەو فیلانە بەلای هەندێ کەسەوە بەهۆکاری راکردنیان لێکدەدرێتەوە.