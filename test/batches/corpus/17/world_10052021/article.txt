پۆلیسی کۆلۆرادۆ رایگەیاند، کاتێک گەیشتوونەتە شوێنی رووداوەکە بینیویانە ٦ کەس گیانیان لەدەستداوە و کەسی حەوتەمیان کە تەقەکەرەکە بووە بە برینداری گەیێندراوەتە نەخۆشخانە، بەڵام بەهۆی سەختی برینەکانی ئەویش گیانی لەدەستداوە.  تەقەکەرەکە لەگەڵ یەکێک لە قوربانییەکانی ئەو رووداوە پەیوەندی خۆشەویستی هەبووە، بەڵام پاڵنەری ئەو تەقەکردنە دیارنییە، پۆلیس سەرقاڵی لێکۆڵینەوەیە.  لە ئاهەنگەکەی لە دایکبووندا منداڵیش هەبوون، بەڵام ئەوان سەلامەتن.  رووداوەکەی شەوی رابردوو یەکێکی دیکەیە لە رووداوە دڵتەزێنەکانی ئەمساڵی ویلایەتەکە، رۆژی ٢٢ی ئاداریش لە دەستڕێژییەکی دیکەدا لەنێو سوپەرمارکێتێکدا ١٠ کەس گیانیان لەدەستدا.  رووداوەکەی ئەمجارە لە شاری کۆلۆرادۆ سپرینگس روویداوە، کە لەدوای دێنڤەر دووەم گەورەترین شاری ویلایەتی کۆلۆرادۆیە.