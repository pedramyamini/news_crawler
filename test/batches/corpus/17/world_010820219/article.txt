رۆژی هەینی دادگەی باڵای دادپەروەری رایگەیاند، سەندنەوەی وڵاتینامە لە گومانلێکراوانی داعش بەبێ ئاگادارکردنەوە نایاساییە و دەبێتە هۆی زیاتر راکێشانی جیهادییەکان بۆ بەریتانیا.  ئەو کەسە ئافرەتێک بووە و لە کەمپی هۆل بووە کە لەژێر دەستی هەسەدەدایە لە باکووری رۆژئاوای سووریا. ژنەکە لە بەڵگەنامەکاندا بە D ٤ ناوی هاتووە. لە ساڵی ٢٠١٩ دا بە تۆمەتی دروستکردنی هەڕەشە بۆ سەر ئاسایشی نیشتمانی، هاووڵاتینامەی لێ سەندرایەوە.  وەزارەتی ناوخۆی بەریتانیا مەبەستییەتی بە رێکاری یاسایی وڵاتینامە لە هاووڵاتیانی وەربگرێتەوە. لەوانەیە هەر ئەو بڕیارە ببێتە هۆی پێدانەوەی وڵاتینامە بە چەندین ئەندامی گومانلێکراوی داعش کە بە بێ ئاگادارکردنەوە لێیان سەندراوەتەوە.  راگەیێندراوەکەی دادگەی باڵای دادپەروەریی بەریتانیا باسی لەوە کردووە، "لە ئەمڕۆوە D ٤ هاووڵاتیی بەریتانییە. "  وەزارەتی ناوخۆی بەریتانیا پێیوایە لە ٢٠١٤ ـەوە ٩٠٠ بەریتانی گەشتی عێراق و سووریایان کردبێت بۆ مەبەستی پەیوەندیکردن بە داعشەوە، تاوەکو ئێستا هاووڵاتینامە لە ١٥٠ بەریتانی سەندراوەتەوە، زۆربەی ئەو هاووڵاتییە بەریتانیانەی کەمپی هۆل لە دۆخێکی مرۆیی ناهەمواردا دەژین. کەمپی هۆل جێگەی زیاتر لە ٦٠ هەزار کەسە کە بەشی زۆریان ژن و منداڵی چەکدارانی داعشن.  مانگی شوباتی ئەمساڵ نەتەوە یەکگرتووەکان داوای لە ٥٧ ئەندام کرد هاووڵاتییە داعشەکانیان بگەڕێننەوە وڵاتەکانیان.