لەدایکبوونی بێچووی وەحشە تاسمانییەکان، کارێکی دوورودرێژ بوو، پرۆژەیەکی ١٠ ساڵەی فۆڵکنەر و تیمەکەی بوو بەناوی "ئۆسی ئارک".  تیم فۆڵکنەر، سەرۆکی پرۆژەی ئۆسی ئارک دەڵێت " ١٠ ساڵ لەمەوبەر لەگەڵ ٤٤ لێکۆڵەری تایبەت بەم ئاژەڵانە دەستمانپێکرد، هەوڵماندا دێوەکان بگەڕێنینەوە بۆسەر خاکی سەرەکی، ئەمڕۆش گەیشتینە دەروازەیەک".  تیمەکە لە مانگی ئایاری ٢٠٢٠، دێوەکانیان لە تاسمانیاوە هێنا بۆ دارستانەکانی بارینگتۆنی ئوسترالیا و لەوکاتەوە چاودێرییان دەکەن.  تیم فۆڵکنەر ئاماژە بەوە دەکات "لەوکاتەوەی دێوەکان لە ٢٠٢٠ گەڕێندراونەتەوە، تیمەکەمان چاودێرییان دەکردن، ئەوان نەک هەر رزگاریان بوو، بەڵکو گەشەشیان کردووە".  ساڵێک لەمەوبەر ٢٦ وەحشی تاسمانیا هێندراونەتە ئەم دارستانە و لە رووبەرێکی ٤٠٠ هێکتاریدا چاودێری دەکرێن؛ رۆژی سێشەممە حەوت بێچووی نوێ لەدایکبوون؛ ئەمەش سێ هەزار ساڵە لەسەر ئەو خاکە رووینەداوە.  بەپێی بەڵگە مێژووییەکان و تویژێنەوەی تیمەکەی فۆڵکنەر، وەحشی تاسمانیا پێش ٣٠٠٠ ساڵ لەوێ هەبوو، بەڵام سەگی کێویی ئوسترالی هەموویان لەناوبردوون.  لە تاسمانیا پێش ساڵی ١٩٩٠ نزیکەی ١٥٠ هەزار لەم ئاژەڵانە دەژیان، بەڵام بەهۆی پەتایەکەوە ژمارەیەن بۆ ٢٥ هەزار کەمبووەتەوە.