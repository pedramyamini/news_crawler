ستیڤ ئەندرسۆن، بەرپرسی پۆلیسی ناوچەی جێفرسۆن رایگەیاند، کچە تەمەن ١١ ساڵەکە دەمانچەکەی لە جانتادا شاردووەتەوە و چووەتە نێو قوتابخانەوە، دواتر دەستی بە تەقەکردن کردووە و دوو قوتابیی بریندارکردووە، پاشان چووەتە دەرەوە و پاسەوانی قوتابخانەکەشی بریندار کردووە.  بەرپرسی پۆلیسی ناوچەی جێفرسۆن ئاماژەی بەوە کرد، دوای رووداوەکە هەرسێ بریندارەکە رەوانەی نەخۆشخانە کراون و بارودۆخیان جێگیرە و برینەکانیان مەترسیدار نییە.  بەگوێرەی زانیارییەکان، ژنە مامۆستایەکی قوتابخانەکە باوەشی بە کچەکەدا کردووە و کۆنترۆڵی کردووە و چەکەکەی لێسەندووە، دواتر پەیوەندیی بە هێزەکانی پۆلیسەوە کردووە.  تاوەکو ئێستا روون نییە هۆکاری تەقەکردنی قوتابییەکە لە قوتابخانەکەی چی بووە و لێکۆڵینەوە لە رووداوەکە دەستیپێکردووە.