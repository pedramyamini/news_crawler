ئەو کۆچبەرانە ویستویانە لە شاری فنیدقی مەغریبەوە بچن بۆ هەرێمی کوێتا کە لەناو سنووری مەغریبدایە، بەڵام سەر بە ئیسپانیایە  هەرێمەکە سنووری وشکانی لەگەڵ مەغریبدا هەیە و دەکەوێتە باکووری رۆژهەڵاتی مەغریب. کۆچبەرەکان ناتوانن لە وشکانیەوە بچن بۆ ئەو هەرێمە لەبەرئەوەی سنوورەکانی تووندوتۆڵن و پەرژینی بەرزیان لە تەواوی سنوورەکەدا داناوە، و رێگەش نادرێت کۆچبەری یاسایی لەو سنوورەوە بچنە ناو ئەو هەرێمەی سەر بە وڵاتێکی یەکێتیی ئەوروپایە.  کۆچبەرەکان ئەم بیرۆکەیان بۆ هاتووە و دواتر بە چەند گرووپێک لە کەناراوەکانی شاری فنیدق دەستیان بە مەلەکردن کردووە بەرەو کەناراوەکانی هەرێمی کوێتا کە زیاتر لە حەوت کیلۆمەتر دوورە.  کۆچبەرەکان مەلەوانی زۆر باش بوون، توانیویانە  ئەو ماوە زۆرە بە مەلە و بەکارهێنانی چوپ ببڕن. تەنانەت هەندێکیان هەر بە مەلە گەیشتوونەتە ئەو هەرێمەی ئیسپانیا. بەشێکیشیان هەر لەناو دەریادا لەلایەن تیمە رزگارکەرەکانی ئیسپانیاوە رزگارکراون.  سێ لەو کۆچبەرانە بەهۆی ماندووبوونەوە لەناو دەریا دۆخی تەندروستیان تێکچووە و رەوانەی نەخۆشخانە کراون، ئەوانی دیکەیان  لەلایەن پۆلیسی ئیسپانیاوە دەسستگیرکراون، بەڵام لەژێر چاودێریی رێکخراوی خاچی سووری نێودەوڵەتیدان.  بەپێی گووتەی بەرپرسانی ئەو هەرێمەی ئیسپانیا، کۆچبەرەکان بۆ ماوەیەک بەپێی رێنوێنییە پزیكشییەکان کەرەنتین دەکرێن بۆ دڵنیابوونەوە لە دۆخی تەندوستییان و ئەگەری تووشبوونیان بە ڤایرۆسی کۆرۆنا، دوای ئەوەش رێگەیان دەدرێت داوای مافی پەنابەرێتی بکەن.