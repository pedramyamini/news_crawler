رۆژی پێنجشەممە ١٠ی حوزەیرانی ٢٠٢١ مەسرور بارزانی، سەرۆکی حکومەتی هەرێمی کوردستان بە سەردانێکی فەرمی گەیشتە ئەسینای پایتەختی یۆنان، وەکو لە راگەیێندراوی حکومەتی هەرێمی کوردستاندا هاتووە، "لەو سەردانەدا، لەگەڵ بەرپرسانی باڵای یۆنان کۆدەبێتەوە و گفتوگۆ دەربارەی گۆڕانکاری و پەرەسەندنەكانى ناوچەکە و پەرەپێدانی هەمەلایەنەی پەیوەندییەکانی نێوان هەرێمی کوردستان و یۆنان، بەتایبەتی دەرفەتەکانی سەرمایەگوزاری و وەبەرھێنانی یۆنانی لە ھەرێمی کوردستان دەکرێت".  رۆژی چوارشەممە ٠٩ - ٠٦ - ٢٠٢١ سەرۆکوەزیرانی هەرێمی کوردستان لەگەڵ یان یامبۆن، سەرۆکوەزیرانی هەرێمی فلاندەرز کۆبووەوە و تاوتوێی چەند پرسێکیان کرد، سەرۆکوەزیرانی فلاندەرز رایگەیاند "هاوسۆزییەکی گەورەمان بۆ دۆزی کورد و هەرێمی کوردستان هەیە".  دواتر مەسرور بارزانی لەگەڵ ئەلیکساندەر دیکروو، سەرۆکوەزیرانی بەلجیکا کۆبووەوە. سەرۆکوەزیرانی بەلجیکا بە سەرۆکی حکومەتی هەرێمی کوردستانی راگەیاند "دەتوانین لە بواری کشتوکاڵ هاوکاریتان بکەین".  ئەمڕۆش سەرۆکی حکومەتی هەرێمی کوردستان لەگەڵ سۆفی وێڵمز، وەزیری دەرەوەی بەلجیکا کۆبووەوە، لە کۆبوونەوەکەدا برەودان بە پوەندییەکانی نێوان هەرێمی کوردستان و بەلجیکا و دوا پەرەسەندنەکانى عێراق و ناوچەکە بەگشتى، پەیوەندییەکانى نێوان هەرێمی کوردستان و حکومەتی فیدراڵی، مەترسی و هەڕەشەکانی تیرۆر و شەڕى داعش و رووبەڕووبوونەوەی تووندڕەوی و بنبڕکردنی هۆکارەکانی و کارکردن بۆ چەسپاندنی سەقامگیریی و چەند پرسێکى جێى بایەخى هاوبەش تاوتوێ کران.