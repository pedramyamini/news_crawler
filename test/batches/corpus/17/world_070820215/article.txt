بە تەنیا لەو ناوچەیە، زیاتر لە ٨٠ خانوو سووتاون و پێنج هەزار کەسیش ئاوارە بوون. وێنەی مانگی دەستکرد پێشانیدەدات کە دووکەڵی ئاگرەکە بە ئاسمانی بەشێکی زۆری ئەمریکادا بڵاوبووەتەوە.   تاوەکو ئێستا لە ١٤ ویلایەتی ئەمریکا، ١٠٠ ئاگر بە چالاکی ماونەتەوە و کۆنترۆڵنەکراون.   لە لایەکی دیکەوە لە یۆنانیش، ٥٦ ئاگر لە سەرانسەری وڵات کەوتوونەتەوە. خەڵکی خۆبەخش هەوڵدەدەن بە پشتیوانی کۆپتەرەکان، ئاگرەکان کۆنترۆڵبکەن.  ڤاسیکی پاپاگیاناتۆ، دانیشتووی یۆنانە و دەڵێت، "من ئێرە بەجێناهێڵم، لانیکەم هێندەی پێم بکرێت، دەمێنمەوە. لە دوێنێوە لێرەم. نازانم هاوژینەکەم ئێستا لە کوێیە، ئەو لە بنکەیەکی ئاگرکوژێنەوە کاردەکات و نێردراوەتە شوێنێکی دیکە. "  خەڵکی گوندێکی دوورگەی ئڤیای ئەو وڵاتەش کە زیاتر لە هەزار کەسن، بەهۆی ئاگرەکەوە ناچار بوون بە بەلەم گوندەکەیان چۆڵبکەن.   لە ئیتاڵیاش لە ٥٧ شوێن ئاگر کەوتووەتەوە. رۆژی هەینی دوو کەس بەهۆی دووکەڵی ئاگرەکەوە گیانیان لەدەستدا.  لە رۆژهەڵاتی مەسەدۆنیای باکووریش ماوەی چەند رۆژێکە ئاگرێکی گەورە کەوتووەتەوە و زیاتر لە سێ هەزار هێکتاری سووتاندووە. تیمەکانی ئاگرکوژاندنەوە بە هاوکاریی چەند تیمێکی نەمسایی، بولگاری و سلۆڤینی هەوڵی کۆنترۆڵکردنی دەدەن.   لە تورکیاش، بە گوێرەی سه‌رۆکكۆماری ئەو وڵاتە، له كۆی ٢١٤ ئاگر له ٤٦ پارێزگای وڵاته‌كه‌ی، ٢٠٢ یان كۆنترۆڵكراون.