وەک یەکەم یانەی تۆپی پێ، یانەی شاڵكە هەفتەی رابردوو لەگەڵ دەستپێکی هێرشەکانی رووسیا بۆ سەر ئۆکراینا بڕیاریدا گرێبەستە مێژووییەکەی لەگەڵ کۆمپانیای گازپرۆمی رووسی هەڵبووەشێنێتەوە و ناو و لۆگۆکەی لەسەر درێسی یانەکەی لاببات، ئەمەش وەک کاردانەوەیەک لە دژی ئەو هێرشانە.  شاڵکە دوێنێ لە خولی بوندێسلیگای دووی ئەڵمانیا لەگەڵ یانەی کارلسرور یاریکرد، بۆ یەکەمجار لە دوای ساڵی ٢٠٠٧ ـەوە ئەم یانەیە بەبێ ناوی گازپرۆم لەسەر سنگی یاریزانەکانی دەرکەوت.  لە یارییەکەدا شاڵکە و کارلسرور بە گۆڵێک بۆ هەرلایەکیان یەکسانبوون.  پێش یارییەکەش هەردوو یانە خولەکێک بۆ گیانی قوربانیان جەنگەکە وەستان و داوای راگرتنی ئەو هێرشانەی رووسیایان بۆ سەر ئۆکراینا کرد.