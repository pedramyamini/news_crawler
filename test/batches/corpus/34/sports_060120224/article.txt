سەمەرەیی رووداوەکە لەوەدایە کە بەهۆی ئەوەی لە نێو یاریگەدا رووبەڕوو بوونەتەوە و لەوێ چاویان بەیەکدی کەوتووە بوونەتە خۆشەویست و دواتر ژیانی هاوژینییان پێکهێناوە.  جێف هاردفیڵدی یاریزانی یانەی ئێمینی هۆڵەندی کە ئێستا لە خولی پلە دووەکان یاری دەکات، لە یەكێك لە یارییەکانی یانەکەیدا کارتی سوور وەردەگرێت، دواتر ناڕەزایەتیی دەردەبڕێت و نایەوێ یاری جێبهێڵێت، یاریزانەکان بە زۆر هەتا نزیک دەرگای راراوی یاریگەکەی دەبەن، لەوێش ناوبژیوانی چوارەم هەوڵی ئەوە دەدات یاریزانەکە دووربخاتەوە و بیکاتە دەرەوە، ناوبژیوانی چوارەم ئافرەتە ناوی شۆنا شوکروڵایە، کە ئافرەتێکی مسوڵمانە، لەوێوە چیرۆکی خۆشەویستی نێوان ئەم دووانە دروستدەبێت و سەرهەڵدەدات.  ئەم یارییە لە مانگی ئۆگەستی ساڵی رابردوودا روویدا، بەڵام دوای یارییەکە پەیوەندی لە نێوان شۆنا و جێفدا دروستدەبێت و ئیدی دوای چوار مانگ لە خۆشەویستییان، بڕیاری هاوسەرگیری دەدەن و چیرۆکەکەیان لە نێو یاریگەوە دەگوازنەوە بۆ دەرەوەی یاریگە.  لە سەرەتای ئەمساڵەوە هەردووکیان بەفەرمی پەیوەندییەکەیان ئاشکراکرد و رایانگەیاند کە ژیانی هاوژینییان پێکهێناوە.  شۆنا یەکێکە لە بەنێوبانگترین ناوبژیوانە ئافرەتەکانی جیهان، ئەو تەمەنی ٣١ ساڵە، تاوەکو تەمەنی ١٧ ساڵی یاریزانی تۆپی پێ بووە، دواتر بووەتە ناوبژیوان، لە سآڵی ٢٠١٧ بووەتە ناوبژیوانی نێودەوڵەتی و یارییەکانی چامپیۆنزلیگی ئافرەتان و پاڵاوتنەکانی یۆفا و فیفای بەڕێوەبردووە، لە ساڵی ٢٠٢١ بۆ یەکەمجار ناوبژیوانی یاریی کۆتایی چامپیۆنزلیگی ئافرەتان بووە.  ئەم ناوبژیوانە یەکەم ناوبژیوانی ئافرەتە لە مێژووی تۆپی پێی هۆڵەندا کە یارییەکانی پیاوان بەڕێوەببات و لەبەر لێهاتووییەکەی پێشبینی دەکرێت لە چامپیۆنزلیگی پیاوانیشدا پشتی پێببەسترێت.