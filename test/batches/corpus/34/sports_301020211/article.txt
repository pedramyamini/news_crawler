یارییەکە کاژێر ١٧: ٠٠ لەسەر یاریگەی سانت جەیمس پارک بەڕێوەدەچێت، بۆ ئەم یارییە رۆمێلۆ لوکاکو، تیمۆ ڤێرنەر و ماتیۆ کۆڤاچیچ لە ریزەکانی چێڵسی یاریی ناکەن، بەڵام لەگەڵ ئەوەشدا یانە لەندەنییەکە دەیەوێت سوود لە بارودۆخی خراپی میواندارەکەی وەربگرێت، بۆ ئەوەی لە پێشەنگ بمێنێتەوە.  لە یارییەکی دیکەدا یانەی لیڤەرپوولی دووەمی ریزبەندی خولەکە، دوای ئەو بردنەوە گەورەیەی لە دەرەوەی یاریگەی خۆیدا بەرامبەر مانچێستەر یونایتد بەدەستیهێنا میوانداریی یانەی برایتۆن دەکات.  یارییەکە کاژێر ١٧: ٠٠ لەسەر یاریگەی ئانفێڵد بەڕێوەدەچێت، برایتۆن هاوشێوەی یانە گەورەکان لەم وەرزەدا ئاستێکی بەرزی پێشکێشکردووە و لە پلەی پێنجەمی ریزبەندی خولەکەیە، بۆیە ئەرکی کڵۆپ و تیپەکەی لەم یارییەدا ئاسان نابێت.  بەر لە یارییەکە کڵۆپ گوتی " بە گرنگییەوە دەڕوانێتە یارییەکە و هیچ یارییەک لە پرێمەرلیگدا ئاسان نییە. "  لە یارییەکی دیکەدا کە ئەویشیان لە هەمان کاتدا دەکرێت، یانەی مانچێستەر سیتی سێیەمی ریزبەندی خولەکە لەنێو یاریگە و هاندەرانی بەرامبەر یانەی کریستاڵ پاڵاس یارییدەکات.  پێپ گواردیۆلا ستایشی کارکردنی پاتریک ڤیێرا وەک راهێنەری ئەو یانەیە لەندەنییە دەکات و دەڵێت " یانەکە گۆڕانکاریی زۆری بەخۆیەوە بینیوە و توانایەکی زۆرباشی هەیە. "  بەر لەم یارییانە لە دەستپێکی رکابەرییەکانی گەڕی دەیەمدا، کاژێر ١٤: ٣٠ یانەی ئارسیناڵ لە یاریی لووتکەدا لە دەرەوەی یاریگەی خۆی بەرامبەر یانەی لێستەر سیتی یارییدەکات.  یارییەکانی ئەمڕۆی پرێمەرلیگ  لێستەر سیتی - ئارسیناڵ ١٤: ٣٠ مان سیتی - کریستال پاڵاس ١٧: ٠٠ واتفۆرد - ساوسامپتۆن ١٧: ٠٠ تۆتێنهام - مانچێستەر یونایتد ١٩: ٣٠