بەپێی میدیاکانی ئیسپانیا، کارلۆ ئەنچیلۆتیی راهێنەری یانەی ریال مەدرید بۆ یاریی کلاسیکۆ هەموو شیکارییەکی لە رووی بەرگرییەوە کردووە، ئەمەش لە پێناو کەمکردنەوەی مەترسیی هێرشبەرەکانی بارسێلۆنا بەتایبەت یانسو فاتی.  بەپێی راپۆرتەکان، ئەنچیلۆتی بڕیاریداوە لە باڵی راستی بەرگریدا یاری بە ناچۆ فێرناندرێز لە جیاتی لوکاس ڤازکێز، ئەمەش بۆ ئەوەی مەترسییەکانی فاتی کەمبکاتەوە، بڕیاریشداوە ڤالڤێردی لەبەردەمیدا یاری بپێبکات بۆ ئەوەی باڵی چەپی بارسا تووشی ئیفلیجی بکات و خۆرجی ئالباش بە ئارەزووی خۆی سەرنەکەوێ بۆ هێرشەکان.  هەرچەندە میدیاکان باس لە ئامادەیی کارڤاخال دەکەن بۆ ئەم یارییە، بەڵام پێناچێ ئەنچیلۆتی متمانەی تەواوی پێی هەبێت چونکە ئەم وەرزە زۆربەی کات پێکانی هەبووە.  هەواڵێکی دیکەی خۆش بۆ ئەنچیلۆتی ئەوەیە کە ئیدین هازارد بە تەواوی ئامادەیە بۆ یاریکردن، بەڵام هێشتا بڕیاری نەداوە سەرەکی دەبێت یان نا، هەرچەندە هازارد ئەگەر بەشداری بکات دەبێتە یەکەم کلاسیکۆ بۆی، لە کاتێکدا سێ وەرزیشە یاری بۆ ریال مەدرید.  هەواڵەکان لەسەر کلاسیکۆ وردەوردە گەرم دەبن، لە یانەی بارسێلۆنا بەفەرمی هەریەکە لە پێدری و ئاراوخۆ یاری ناکەن.