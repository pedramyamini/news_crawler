یانەی بارسێلۆنا لەگەڵ یانەی مانچێستەر سیتی رێککەوتن کە تاوەکو ٢٠٢٧ فیران تۆرێس بۆ یانەی بارسێلۆنا یاری بکات  بڕیارە فیران تۆرێس لە ٣ - ١ - ٢٠٢٢ لە یاریگەی کامپ نوو وەکو یاریزانی نوێی یانە کەتەلۆنییەکە بە هاندەران بناسێنرێت  هێرشبەرە تەمەن ٢١ ساڵانەکەی ئیسپانیا بە بەهای ٥٥ ملیۆن یۆرۆ پەیوەندی بە بارسێلۆناوە کردووە، یەک میار یۆرۆ وەکو مەرجی هەڵوەشاندنەوەی گرێبەستەکەی دانراوە، بەمەش تۆرێس بووە گرانترین یاریزانی ئیسپانی لە مێژووی مێرکاتۆی بارسێلۆنادا.   لە یەکەم لێدوانیدا یاریزانە نوێیەکەی بارسێلۆنا گوتی: "هەست بە دڵخۆشییەکی زۆر دەکەم کە پەیوەندیم بەم یانە گەورەیەوە کردووە، بۆ من مایەی شانازییە درێسی بارسێلۆنا لەبەر بکەم".