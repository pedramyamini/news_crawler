لە یارییەکی دواخراوی گەڕی ١٩ ـی پرێمەرلیگدا، لیڤەرپوول لەسەر یاریگەی ئانفێڵد میوانداری لیدز یونایتدی کرد و ٦ - ٠ لێیبردەوە.  محەممەد سەڵاح لە خولەکی ١٥ لە رێگەی لێدانی سزاوە رێدز بە گۆڵێک پێشخست.  دوای ١٥ خولەکی دیکە، جویل ماتیپ گۆڵی دووەمی بۆ یانەی خاوەن یاریگە تۆمارکرد، ئینجا دوای ٥ خولەکی دیکەش، جارێکی دیکە محەممەد سەڵاح لە رێگەی لێدانی سزاوە گۆڵی دووەمی خۆی و سێیەمی یانەکەی تۆمارکرد.  نیوەی یەکەم بە پێشکەوتنی لیڤەرپوول بە ٣ گۆڵی بێبەرامبەر کۆتاییهات.  لە نیوەی دووەمدا یارییەکە تاوەکو ١٠ خولەک بەر لە فیکەی کۆتایی وەکخۆی مایەوە، بەڵام سادیۆ مانێی سەنیگالی لە خولەکی ٨٠ گۆڵی چوارەمی بۆ رێدز تۆمارکرد و هەمان یاریزان لە دوایین خولەکدا گۆڵی پێنجەمیشی بۆ تیپەکەی یۆرگن کڵۆپ تۆمارکرد.  لیڤەرپوول بەوەندە رانەوەستا و لە خولەکی ٣ ـی زیادکراودا، ڤیرجل ڤان دایکی بەرگریکاری هۆڵەندی گۆڵی شەشەمیشی تۆمارکرد.  بەم ئەنجامە لیڤەرپوولی دووەمی ریزبەندیی پرێمەرلیگ، جیاوازی خاڵەکانی لەگەڵ مانچێستەر سیتیی پێشەنگی خولەکە بۆ تەنای ٣ خاڵ کەمکردەوە، کە ئێستا ٦٠ خاڵی هەیە و مان سیتیش خاوەنی ٦٣ خاڵە.