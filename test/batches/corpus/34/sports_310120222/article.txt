هەردوو هەڵبژاردە لە قۆناخی هەشتی پاڵەوانێتییەکەدا، لەسەر یاریگەی ئەحمەدو ئاهیدجۆ رووبەڕووی یەکبوونەوە و سەرکەوتن بە ئەنجامی ٣ - ١ بەشی سەنیگالییەکان بوو.  شێرەکانی تیرانگا لە خولەکی ٢٨ لە رێگەی فامارا دیێدهیۆ گۆڵی پێشکەوتنیان کرد و نیوەی یەکەم بەو ئەنجامە کۆتاییهات.  لە نیوەی دووەمدا گینییەکان هەوڵیاندا ئەنجامەکە یەکسان بکەنەوە و دوای ١١ خولەک بویلا ئەو کارەی کرد و تۆڕی سەنیگالی هەژاند.  سادیۆ مانێ و هاوڕێکانی سووربوون لەسەر بردنەوە و لە خولەکی ٦٩ شیخۆ کۆیاتی جارێکی دیکە سەنیگالی پێشخستەوە، بەر لەوەی ئیسماعیلا سارا دوای ١٠ خولەکی دیکە گۆڵی سێیەمیش تۆمار بکات.  یارییەکە بە ئەنجامی ٣ - ١ بۆ سەنیگال کۆتاییهات و بلیتی پێشکۆتایی وەرگرت، کە لەسەر گەیشتن بە یاریی کۆتایی بەرامبەر بورکینا فاسۆ یاری دەکات.