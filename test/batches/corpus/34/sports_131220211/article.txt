کاژێر ١٤: ٠٠ لەشاری نیۆنی سویسرا، تیروپشکی قۆناخی شازدەی چامپیۆنزلیگ، بەئامادەبوونی نوێنەری یانە سەرکەوتووەکان ئەنجامدەدرێت.  لەم قۆناخەی پاڵەوانێتییەکەدا، چوار یانەی ئینگلیزی، سێ یانەی ئیسپانی، دوو یانەی ئیتاڵی، دوو یانەی پۆرتوگالی، دوو یانەی فەرەنسی، یانەیەکی ئەڵمانی، یانەیەکی هۆڵەندی، یانەیەکی نەمسایی سەرکەوتوون.  لە تیروپشکی قۆناخی شازدەی پاڵەوانێتییەکە دوو یانەی یەک وڵات بەریەک ناکەون، دوو یانەی یەک کۆمەڵە بەریەک ناکەون.  لەم وەرزەی خولی یانە پاڵەوانەکانی ئەوروپادا، یاسای تۆمارکردنی گۆڵ لە دەرەوەی یاریگەی خۆت هەڵگیراوە و کاری پێناکرێت، بۆیە ئەگەر یارییەک بە ئەنجام یەکسانبوو پەنادەبرێتە بەر کاتی زیادکرا و پاشانیش لێدانەکانی یەکلاکەرەوە.  یانەکانی قۆناخی ١٦ ـی چامپیۆنزلیگ (یەکەمی کۆمەڵەکان)  یانەکانی قۆناخی ١٦ ـی چامپیۆنزلیگ (دووەمی کۆمەڵەکان)  یارییەکانی چوونی قۆناخی ١٦ ـی خولی یانە پاڵەوانەکانی ئەوروپا، لە رۆژانی ١٥ - ١٦ - ٢٢ - ٢٣ ـی شوباتی ٢٠٢٢ بەڕێوەدەچن، یارییەکانی گەڕانەوەش لە رۆژانی  ٨ - ٩ - ١٥ - ١٦ ـی ئاداری ٢٠٢٢ بەڕێوەدەچن.  لە قۆناخی ١٦ ـی چامپیۆنزلیگدا، یەکەمی کۆمەڵەکان لە یاریی چووندا لە دەرەوەی یاریگەی خۆیان یارییدەکەن.  کاژێر ١٤: ٠٠ تیروپشکی خولی یانە پاڵەوانەکانی ئەوروپا، راستەوخۆ لە تەلەڤزیۆن و پەیجی رووداو سپۆرت دەگوازرێتەوە.