سەرۆکی یانە کەتەلۆنییەکە لە لێدوانێکی رۆژنامەڤانیدا لەبارەی مێسییەوە گوتی " مانەوەی مێسی لە بارسێلۆنا لەگەڵ یاسای یاریی خاوێن یەکی نەدەگرتەوە، بارسێلۆنا لەسەرەوەی مێسی و هەموو سەرۆکێکە. "  خوان زیاتر گوتی " من بیرم لەوە دەکردەوە لە دوایین ساتەکاندا مێسی بڵێت بێبەرامبەر یارییدەکەم، چونکە من ئەوم دەناسی و هەستمدەکرد ئەوە دەکات، ئەو لەگەڵ من سەرکەوت بۆ تیپی یەکەم و زۆر هاوکاریی خانەوادەکەی کرد. "  سەرۆکی بلاوگرانا لەبارەی مێسییەوە زیاتر دەڵێت " من لە مێسی تووڕەنیم، زۆر دەستخۆشیی لێدەکەم، بەڵام کە بینیمان ناتوانێت بمێنێتە بێهیوایی لە هەردوولاوە هەبوو، لەکاتێکدا دەمزانی کەو ئە حەزێکی زۆری بۆ مانەوە هەیە. "   لاپۆرتا زیاتر گوتی " کاردەکەین بۆ ئەوەی پرۆژەی یاریگەی نوێی یانەکە جێبەجێبکەین، کە یاریگەی نوێی کامپ نو جێگەی ١١٠ هەزار هاندەری تێدا دەبێتەوە، کە ئێمە لەبارەی ٨٠٠ و ٩٠٠ ملیۆن یۆرۆ قسەدەکەین، بەڵام بۆ تەواوکردنی پێویستیمان بە ١.٥ ملیار یۆرۆیە.  سەرۆکی بلاوگرانا، لەبارەی داهاتووی رۆناڵد کۆمان، راهێنەری یانەکەیەوە قسەیکرد و گوتی " کۆمان گرێبەستی لەگەڵ یانەکە هەیە و رێزی دەگرین، جۆردی کرۆیفیش بۆ مانەوەی ئەو لەگەڵ یانەکە رۆڵێکی گرنگی بینیوە. "  لەبارەی ئەوەی کە ئایا چاڤی دەبێتە راهێنەری یانەکە؟ لاپۆرتا گوتی " پەیوەندییەکی زۆرباشمان لەگەڵ چاڤی هەیە، بەڵام ئێستا کۆمان راهێنەری یانەکەیە و شانازیی پێوە دەکەین، متمانەمان پێی هەیە و شایستەی متمانەپێدانە. "  خوان لاپۆرتا لەسەر نوێکردنەوەی گرێبەستی یاریزانە لاوەکانی تیپەکەی گوتی " نوێکردنەوەی گرێبەستی ئانسو فاتی و پێدری، هەنگاوەکانی لەسەر رێگەی راست دەڕۆن و هەوڵدەدەین گرێبەستی سەرجەم یاریزانە لاوەکان نوێبکەینەوە، چاومان لەوەیە لە ماوەی هەفتەیەکدا هەواڵی خۆشمان هەبێت. "