لە میانی یارییەکانی گەڕی بیستەمی خولی نایابی عێراق، یانەی هەولێر لە یاریگەی خۆی توانی بە سێ گۆڵی بێوەڵام بەسەر مینا سەربکەوێت.  لە خولەکی ٣ یاریزانی پیشەگەری سووری یاسین سامییە گۆڵی پێشکەوتنی بۆ هەولێر تۆمار کرد، هەمان یاریزان لە خولەکی ٧٠ گۆڵی دووەمی  تۆمارکرد، دوای پێنج خولەک کۆسرەت باییز گۆڵی سێیەم و سێ خاڵی یارییەکەی تۆمار کرد و هەولێریان کرد بە خاوەنی سەرکەوتن.  دوای ئەم سەرکەوتنە، ژمارەی خاڵەکانی هەولێر بۆ ٢٤ خاڵ بەرزبووەوە و هاتە پلەی دوازدەیەمی ریزبەندی، لە بەرامبەردا یانەی مینا بە پلەی نۆزدەیەمی ریزبەندی خولەکە دێت.  هەولێر دوای هێنانی هەشت یاریزانی پیشەگەر ئاستێکی بەرز پێشکێش دەکات، لەوکاتەوەی نزار مەحروس بووە بە راهێنەری یانەی قەڵاو منارە لە شەش یاری ٥ سەرکەوتن و یەکسانبوونێکی هەیە.