کیلد کە لە ٢٠١٨ میدالیای زێڕی بەدەستهێنا، ئەمجارە لە بەیجینیش میدالیا زێڕەکەی کردە بەشی خۆی، دوای ئەوەی توانی ماوەی پێشبڕکێیەکە بە خولەکێک و ٤٣ چرکە ببڕێت.  کیلدی تەمەن ٣٢ ساڵ بەسەر هاونیشتیمانییەکەی، تۆماس کرۆلدا سەرکەوت و کیم مینسیۆکی خلیسکێنەری کۆریای باشووریش میدالیای برۆنزی پێشبڕکێیەکەی بردەوە، پاش ئەوەی لە دوای هەردوو هۆڵەندییەکە پلەی سێیەمی بەدەستهێنا.  کیلد چوارەم خلیسکێنەرە لە مێژوودا دووجار بەسەریەکەوە میدالیای زێڕی پێشبڕکێی ١٥٠٠ مەتر خلیسکانی سەربەفر بەدەستبێنێت، کە پێشتر کلاس تۆنبێرگی فینلەندی، یێڤگینی گریشینی رووسی و یۆهان ئۆلاف کۆسی نەرویجیش کردوویانە.