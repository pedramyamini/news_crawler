فۆنسێکا لە پەیامێکی ڤیدیۆییدا دەرکەوت و گوتی " سڵاو، من و خێزانەکەم ئۆکراینامان بەجێهێشت، دوای گەشتێکی پاس کە زیاتر لە ٣٠ کاژێری خایاند ئێمە لە رۆمانیان، هیوادارم بەرەو پۆرتوگال گەشتبکەین، لەم خاڵەدا وردەکاریی زیاتر دەدەم دەربارەی رۆیشتنمان. "  راهێنەری پێشووی رۆما زیاتر دەڵێت "، سوپاسی هەموو ئەو کەسانە دەکەم کە لە ماوەی چەند رۆژی رابردوودا هاوکارییەکی زۆریان کردین، ئێمە سەلامەتین، بەڵام کابۆسەکە بۆ خەڵکی ئۆکراینا بەردەوامدەبێت، کە بەردەوام بەشێوەیەکی پاڵەوانانە دەجەنگن. "  پاوڵۆ داوا لە هەموو لایەک دەکات پاڵپشتی ئۆکراینا بکەن و دەڵێت " داوا لە هەموو کەسێک دەکەم کە هەموو هەوڵێکی خۆیان بخەنەگەڕ بۆ ئەوەی پشتگیریان بکەن، چونکە ئەوان هێشتا بە شێوەیەکی نادادپەروەرانە و دڕندانە ئازار دەچێژن. "  پاوڵۆ فۆنسێکا تەمەنی ٤٨ ساڵە و خەڵکی پۆرتوگالە، پێشتر لە ٢٠١٦ تاوەکو ٢٠١٩ راهێنەری یانەی شاختاری ئۆکراینی بووە و لە ماوەی رابردوودا بەسەردان گەڕاوەتەوە ئەو وڵاتە، بەڵام لە کاتی دروستبوونی شەڕدا گیری خواردووە و رووبەڕووی کێشەبووەتەوە.