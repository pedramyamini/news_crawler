لە یاریی کۆتاییدا کە رکابەرییەکانی پاڵەوانێتییەکە لە کامیرۆن بەڕێوەچوو، سەنیگال بەلێدانەکانی یەکلاکەرەوە بە ٤ - ٢ سەرکەوتنی بەرامبەر میسر بەدەستهێنا و بۆ یەکەمجار لە مێژوویدا نازناوەکەی بردەوە، لەکاتێکدا ئەمە جاری سێیەم بوو بگاتە یاریی کۆتایی پاڵەوانێتییەکە.  بەر لە بەڕێوەچوونی پاڵەوانێتییەکە، محەممەد سەڵاح و سادیۆ مانێ، کە لە یانەی لیڤەرپوول بەیەکەوە یارییدەکەن، رایانگەیاندبوو خەون بەبردنەوەی نازناوێک بۆ وڵاتەکەیان دەبینن، بەڵام ئەوەی سەرکەوت مانێ بوو و بۆ یەکەمجار نازناوێکی بەدەستهێنا.  میسر لە پاڵەوانێتییەکەدا مێژوویەکی نوێی تۆمارکرد و بووە یەکەم هەڵبژاردە لە قۆناخی کۆمەڵەکانەوە تاوەکو یاریی کۆتایی هەر چوار یارییەکەی بچێتە کاتی زیادکراو.  سادیۆ مانێ لە یارییەکەدا لێدانێکی سزای لەدەستدا، بەڵام لەلێدانەکانی یەکلاکەرەوەدا قەرەبووی کردەوە و توانیی لەلێدانی یەکلاکردنەوەی نازناوەکەدا گۆڵ بکات و سەرکردایەتی شێرەکانی تیرانگای کرد بۆ بردنەوەی جامی ئەفریقا بۆ داکار.