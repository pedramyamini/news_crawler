سوفیان لۆکار، یاریزانی یانەی مەولودییە سەعیدەی جەزائیری لەنێو یاریگەدا و لە کاتی بەڕێوەچوونی یاریی یانەکەی لە خولی نێوخۆیی جەزائیری بەرامبەر بە یانەی جەمعیەی وەهران، دەکەوێتە سەر زەوی و گیان لەدەستدەدات، هۆکاری مردنەکەشی بۆ جەڵتەی دڵ دەگەڕێتەوە.  رۆژنامە و سۆشیال میدیای جەزائیری پڕبوون لەم هەواڵە، چونکە ئەو یاریزانە تەمەن ٣٠ ساڵانە پێشتر هیچ نەخۆشییەکی نەبووە و بەپێی راپۆرتی پزیشکیش هیچ کێشەیەکی دیکەی نەبووە.  یاریزانەکە بەشێوەیەکی ئاسایی لەسەر زەویی یاریگەکە بەردەبێتەوە، دواتر لەلایەن تیمەکانی پزیشکییەوە هەوڵی زۆری لەگەڵ دەدرێت تاوەکو رزگاری بکەن، بەڵام سوودی نابێت و گیان لەدەستدەدات.  لە یاریگەکانی جەزائیردا پێشتر روودانی گیانلەدەستدان هەبوون، بەر یەکێکیان بەر لە شەش ساڵ بوو کاتێک کە ئیبۆسیی کامیرۆنی کۆتایی بە ژیانی هات لە یاریی نێوان یانەی شەبیبەی قەبائیل و ئیتیحادی جەزائیریدا.  بەر لە چەند رۆژێکیش لە عومان مخەلەد ئەلرقادیی یاریزانی یانەی مەسقەت لە کاتی خۆگەرمکردنەوەدا گیانی لەدەستدا و بووە مژاری گەرمی هەوالی میدیاکانی عەرەبی.