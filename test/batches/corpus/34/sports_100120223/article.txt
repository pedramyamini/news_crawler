سێڤییا لەسەر یاریگەی خۆی کە رامۆن سانچێز پیزخوانە، میوانداری نوێنەرەکەی شاری مەدریدی کرد و یارییەکەشی بە ئەنجامی گۆڵێكی بێ وەڵام لێبردەوە.  تاکە گۆڵەکەی سێڤییا لە رێگەی رافایێل میر ڤیسێنتییەوە لە خولەکی ٢٢ تۆمارکرا.  یانەکەی ئەندەلوس بە کۆکردنەوەی ٤٤ خاڵ و بە یارییەک کەمترەوە پلەی دووەمی لالیگای گرتووە، ئێستا ٥ خاڵ لە دوای یانەی ریال مەدریدی پێشەنگی لالیگاوەیە.  بەڵام یانەی خیتافی دۆخی باش نییە، تەنیا ١٨ خاڵی هەیە و پلەی ١٦ ـی بەدەستەوەیە و شەڕی مانەوە لە لالیگا دەکات.  لە یارییەکی دیکەی لالیگادا، یانەی رایۆ ڤاییکانۆ هەلی ئەوەی لەدەستدا کە پێش بارسێلۆنا بکەوێ و لەگەڵ یانەی ریال بێتیس بە گۆڵێک یەکسانبوون.