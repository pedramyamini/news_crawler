یارییەکە لەسەر یاریگەی سیوتات دێ ڤالینسیای تایبەت بە  یانەی لیڤانتی کرا، ئەنجامەکەش چوار گۆڵ بۆ ڤالێنسیا و سێ گۆڵیش بۆ لیڤانتی بووە.  لە گەڕی ١٨ ـی لالیگا و لە دوایین یارییەکانی ئەو هەفتەیەدا، یانەی لیڤانتی زۆر بە هێزەوە چووە نێو یارییەکە و هەر زوو دوو گۆڵیان لە رێگەی خۆسێ کامپانیا و رۆجێر مارتییەوە تۆمارکرد، پێش تەواوبوونی نیوەی یەکەم گۆنزالۆ گێدێش گۆڵێکی بۆ ڤالێنسیا هێنا، بەڵام لە نیوەی دووەمدا بەتەواوی مێزەکە هەڵگەڕایەوە، گۆنزالۆ گێدێش و کارلۆس سۆلێر ئەنجامەکەیان لە ماوەی ٢٥ خولەکدا کرد بە ٤ - ٢ لە سوودی ڤالێنسیا، لە خولەکی کۆتاییشدا ئەنیس بەردیی مەکدۆنی گۆڵی سێیەمی بۆ لیڤانتی هێنا، یارییەکەش ٤ - ٣ بۆ ڤالێنسیا کۆتاییهات.  شەمشەمەکوێرەکان بردنەوەی سێیەمی لەسەریەکی تۆمارکرد و چوونە پلەی حەوتەم بە ٢٨ خاڵ، لیڤانتیش یەک بردنەوەی نییە و لە پلەی کۆتاییە بە ٨ خاڵ لە ١٨ یاریدا.