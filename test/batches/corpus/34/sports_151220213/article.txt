بەپێی چەند راپۆرتێکی رۆژنامەڤانی لە ئیسپانیا، بوونی چاڤی لە پۆستی راهێنەرایەتی یانەی کەتەلۆنی رێگەنادات پۆگبا پەیوەندی بە ریزەکانی بارسێلۆناوە بکات.  ماوەی گرێبەستی پۆگبای تەمەن ٢٨ ساڵان لەگەڵ مانچێستەر یونایتد لە کۆتایی ئەم وەرزەدا کۆتاییدێت، کە بەگوێرەی میدیای بەریتانی، ئەو یاریزانە چەندین دەستەوارەی بۆ نوێکردنەوەی گرێبەستەکەی لە یانەکەی رەتکردووەتەوە و دەیەوێت ئەزموونێکی نوێ تاقیبکاتەوە.  لەم رۆژانەی دواییدا، زۆر باس لە ئەگەری رۆیشتنی پۆل پۆگبا بۆ ریزەکانی بارسێلۆنا دەکرێت، بەتایبەتیش کە پەیوەندییەکی بەهێز لە نێوان مینۆ رایۆلای بەڕێوەبەری کارەکانی پۆگبا و خوان لاپۆرتای سەرۆکی بارسێلۆنادا هەیە، خودی یانەکەش پێویستی بە چەند یاریزانێک هەیە بۆ بەهێزکردنی پێکهاتەکەی، کە ماوەیەکە بارسا بەدەست قەیرانی ئاست و ئامانجدا دەناڵێنێت.  سەرەڕای هەموو ئەمانە، هەندێک لە سەرچاوە رۆژنامەڤانییەکان لە ئیسپانیا، باس لەوە دەکەن کە چاڤی بە هیچ شێوەیەک رێگە نادات بارسێلۆنا گرێبەست لەگەڵ ئەستێرەی فەرەنسیدا بکات.  ئەو سەرچاوانە هۆکاری رەتکردنەوەی پۆگبا لە لایەن چاڤییەوە بۆ ئەوە دەگەڕێننەوە، کە چاڤی پێیوایە پۆگبا لەگەڵ پلانەکانیدا ناگونجێت و دەڵێن "چاڤی بەپێی هەندێک وردەکاری هونەری ئەو یاریزانانە دیاری دەکات کە دەیەوێت گرێبەستیان لەگەڵدا بکات، پۆگبا لەنێو ئەو یاریزانانەدا نییە کە چاڤی داوایکردوون".  ئەمە لە کاتێکدایە کە رۆژنامەکانی کەتەلۆنیا دووپاتیدەکەنەوە کە مینۆ رایۆلا لە کۆبوونەوەکەی بەر لە دوو رۆژی لەگەڵ خوان لاپۆرتادا، داوایلێکردووە کە پۆگبا بباتە بارسێلۆنا و دەڵێن "بەڵام چاڤی نەیویستووە".  راپۆرته رۆژنامه‌ڤانییه‌كان به‌شێوه‌یه‌كی زۆر به‌رفراوان باس له‌وه ده‌كه‌ن كه پۆگبا ده‌یه‌وێ له مانچێسته‌ر یونایتد بڕوات و ده‌ڵێن "ریال مه‌درید و یوڤێنتوس له ململانێدان بۆ به‌ده‌ستهێنانی تواناكانی پۆگبا"، به‌ڵام تاوه‌كو ئێستا پۆگبا راشكاوانه رای خۆی له‌و باره‌وه نه‌گوتووه.  بۆ یه‌كه‌مجاره پۆگبا دان به‌وه‌دا ده‌نێت كه ده‌یه‌وێ له مانچێسه‌ر یونایتد بڕوات، ئه‌و به رۆژنامه‌ی میره‌ری به‌ریتانی گوتووه "له‌وانه‌یه ئێستا كاته گونجاوه‌كه بێت بۆ گه‌ڕان به‌دوای ئاڵنگارییەكی نوێدا".