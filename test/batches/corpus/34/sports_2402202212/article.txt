بەپێی بڕیارێکی دادگای فیدڕالی، لەمەودوا مووچە و خەرجییەکانی هەڵبژاردە نیشتیمانییەکانی پیاوان و خانمان لە ئەمریکا، لە هەموو یارییە دۆستانە و لە پاڵەوانێتییە فەرمییەکاندا وەکیەک و یەکسان دەکرێت، بە مۆندیالیشەوە.  ئەم بڕیارە لە کاتێکدایە کە هەڵبژاردەی تۆپی پێی خانمانی ئەمریکا لە ساڵی ٢٠١٩ سکاڵایەکی لەسەر یەکێتیی تۆپی پێی ئەمریکا تۆمارکرد و داوایکرد بڕی خەرجی و مووچەکانیان لەگەڵ یاریزانانی پیاو یەکسان بکرێتەوە.  میگان راپینۆی خانمە یاریزانی هەڵبژاردەی خانمانی ئەمریکا، دوای ئەم بڕیارە، گوتی "ئێستا ئێمە دەتوانین بڵێین ئەمە ئەو رۆژەیە کە تۆپی پێی ئەمریکا بەرەو باشتر هەنگاو دەنێت".  هەروەها گوتیشی "ئێمە نامانەوێت بگەڕێینەوە دواوە و باس لەو ستەمە بکەین کە دەرهەقمان کراوە، بەڵام ئەو رۆژێکی گەورەیە و بەدڵنیاییەوە بۆ داهاتووی تۆپی پێی ئەمریکا دەبێتە سەرەتایەکی باش".  بە گوێرەی ئەو بڕیارە، بڕی ٢٢ ملیۆن دۆلار بەسەر یاریزانە خانمەکاندا دابەش دەکرێت، بڕی ٢ ملیۆن دۆلارەکەی دیکەش بۆ کارە خێرخوازییەکان دابین دەکرێت".  تیپی پیاوانی ئەمریکا بڕی ٥.٣٧٥ دۆلاریان وەک پاداشت وەرگرت، کاتێک لە مۆندیالی ٢٠١٤ گەیشتنە قۆناخی ١٦ ـی مۆندیال، بەڵام تیپی خانمانی ئەمریکا تەنیا ١.٧٢٥ دۆلاریان وەک پاداشت وەرگرت، کاتێک لە ٢٠١٥ مۆندیالی جخانمانیان بردەوە.