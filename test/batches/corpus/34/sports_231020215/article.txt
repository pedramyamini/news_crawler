بۆرووسیا دۆرتمون، کە بە جیاوازی خاڵێک لە بایرن میونشنی پێشەنگ، پلەی دوووەمی گرتووە، لە یەکەم یاریی ئەمڕۆدا دەبێتە میوانی ئەرمینیا بێڵیفێڵد، کە لەسەر کاخەز ئەرکی دۆرتموند زۆر ئاسانە، بەو پێیەی میواندارەکەی تاوەکو ئێستا هیچ سەرکەوتنێکی بەدەستنەهێناوە، تەنیا ٥ خاڵی هەیە و پلەی پێشکۆتایی ریزبەندیی گرتووە.  لە یارییەکی دیکەی گرنگدا، بایرن میونشنی یەکەمی ریزبەندیی لەسەر یاریگەی ئالیانز ئارێنا میوانداری هۆفێنهایم دەکات و ورە بەرزە بەوەی لە یاری پێشوودا ٥ - ١ لە بایرلیڤەرکوزنی بردەوە و لە چامپیۆنزلیگیشدا ٤ - ٠ لە بێنفیکای پۆرتوگالی بردووەتەوە، لەگەڵ ئەوەشدا ناگێلسمانی راهێنەری باڤارییەکان، کە تووشی کۆرۆنا بووە و ئامادەی ئەو یارییە نابێت، هۆشداری دایە یاریزانەکانی و رایگەیاند، هۆفێنهایم دەتوانێت بە چەندین شێواز یاری بکات و هەر یانەیەک تووشی سوپرایز بکات.  ئەرمینیا بێڵیفێڵد - بۆرووسیا دۆرتموند ١٦: ٣٠ ڤۆلفسبۆرگ - فرایبۆرگ ١٦: ٣٠ بایرن میونشن - هۆفێنهایم ١٦: ٣٠ لایپزیگ - گروتێر فورت ١٦: ٣٠ هێرتا بەرلین - بۆرووسیا مونشنگلادباخ ١٩: ٣٠