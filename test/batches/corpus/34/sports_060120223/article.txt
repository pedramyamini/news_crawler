دوای کۆتاییهاتنی پشووی کریسمس و سەری ساڵ، رکابەرییەکانی خولی ئیتاڵیا دەستپێدەکەنەوە و یارییەکانی گەڕی ٢٠ بەڕێوەدەچن.  کاژێر ١٤: ٣٠ یانەی ئینتەرمیلانی پێشەنگی ریزبەندی خولەکە لە دەرەوەی یاریگەی خۆی بەرامبەر یانەی بۆلۆنیا یارییدەکات، هەرچەند بڕیاری دواخستنی ئەم یارییە بەهۆی کۆرۆناوە درابوو، بەڵام دەستەی بەڕێوەبردنی سێریا ئەی لە بڕیارەکە پاشگەزبووەوە و بڕیارییدا هیچ یارییەک دوانەخرێت.  کاژێر ٢٠: ٣٠ لە یارییەکی بەهێزدا یانەی میلان لە سانسیرۆ میوانداریی رۆما دەکات، یانەی میلان بەهۆی کۆرۆناوە لە بارودۆخێکدا خراپدایە، پێشتر گۆڵپارێزی دووەمی یانەکەی تووشی کۆرۆنا بووە، لە دوایین مەشقەکانیشدا تۆمۆری، رۆمانیۆلی و کالابریا بەشداریان لە مەشقەکاندا نەکردووە.  لە یاریی لووتکەی ئەم گەڕەی خولەکەدا، یانەی یوڤێنتوس کاژێر ٢٢: ٤٥ میوانداریی یانەی ناپۆلی دەکات.  یوڤێ لە پلەی پێنجەمی ریزبەندی خولەکەیە و بەجیاوازیی پێنج خاڵ لە ناپۆلییەوە دوورە، بۆیە بەبردنەوەی یارییەکە دەیەوێت جیاوازییەکە بۆ تەنیا دوو خاڵ کەمبکاتەوە.  لەم یارییەدا لوچیانۆ سپالێتی، راهێنەری ناپۆلی بەهۆی تووشبوونی بە کۆرۆنا ناتوانێت لەنیو یاریگەدا ئامادەبێت.