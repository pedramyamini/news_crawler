میدیای ئیتاڵیا بڵاویکردەوە، هەموو رێگەکان بەرەو ئەوەن کە کریستیان ئێریکسن لە یانەی ئینتەرمیلان بڕوات، بەتایبەت کە یاریزانەکە چیدیکە ئەمساڵ ناتوانێت یاریی بکات.  رۆژنامەی کۆریێری دێللۆ سپۆرت دەڵێت " بەهۆی دانانی ئەو ئامێرەی تایبەت بە لابردنی لەرزینی دڵ بۆ ئێریکسن دانراوە، یاریزانەکە مەترسیی ئەوەی لەسەرە کە چیدیکە نەتەوانێت لە خولی ئیتاڵیا یاریی بکات.  بەپێی راپۆرتەکە چارەسەری گونجاو بۆ ئێریکسن ئەوەیە جارێکی دیکە بگەڕێتەوە یانەی ئایاکسی هۆڵەندی، بەتایبەت کە هەلی هەڵگرتنی ئامێری تایبەت بە لەرزینی دڵ بۆ ئەو یاریزانە زۆر زەحمەتە.  لە ئەگەری گەڕانەوەی یاریزانەکە بۆ یانەی ئایاکس، ئێریکسن هەلی ئەوەی دەبێت کە توانای جەستەیی بگەڕێنێتەوە و بگەڕێتەوە نێو هەڵبژاردەی دانیمارکیش.  کریستیان ئێریکسن لە یۆرۆی ٢٠٢٠ لە یاریی دانیمارک و فینلەندا، کریستیان ئێریکسن تووشی رووداوێکی چاوەڕواننەکرا و نەخوازراو بووەوە و بەو هۆیەوە یاریزانەکە بەخێرایی بۆ نەخۆشخانە گواسترایەوە، لەو کاتەوە یاریزانەکە نەیتوانیوە هیچ یارییەک ئەنجامبدات و وادەی گەڕانەوەشی دیارنییە.  گرێبەستی کریستیان ئێریکسن، گرێبەستەکەی لەگەڵ ئینتەرمیلان لە هاوینی ٢٠٢٤ کۆتاییدێت، یاریزانەکە لە ٢٠١٠ تاوەکو ٢٠١٣ لە ئایاکس یارییکردووە، لە ١٦٣ یارییدا ٣٢ گۆڵی تۆمارکردووە و ٦٥ ئاسیستی هەبووە.      کریستیان ئێریکسن