ئۆنس لە یارییەکی پڕ رکابەریدا رووبەڕووی ئەلیکساندرا ساسنۆڤیچی خانمە تێنسزانی بیلاڕووسی بووەوە و بە ئەنجامی دوو کۆمەڵە بەرامبەر کۆمەڵەیەک لێیبردەوە.  لە کۆمەڵەی یەکەمدا ئۆنس بە ئاسانی و یەک شەش بە خاوەن پلەی هەشتەمی ریزبەندیی جیهان دۆڕا، بەڵام خاوەن پلەی دەیەمی ریزبەندیی جیهان لە کۆمەڵەی دووەمدا توانی حەوت پێنج بباتەوە و لە کۆمەڵەی سێیەم و یەکلاکەرەوەدا شەش سێ سەرکەوتنی بەدەستهێنا.  بەم سەرکەوتنە خانمە تێنسزانی تونسی خۆی گەیاندە قۆنخای ١٦ ـی پاڵەوانێتییەکە، کە پێشتر هەرگیز قۆناخی چارەکی کۆتایی پاڵەوانێتی کراوەی تێنسی دەوحەی تێنەپەڕاندووە.  پێشتر ئەو دوو خانمە تێنسزانە یەکجار رووبەڕووی یەکدی بوونەتەوە، کە ساڵی ٢٠١٩ لە پاڵەوانێتی کراوەی تێنسی ئەمریکادا و لە یاریی کرانەوەدا خانمە بیلاڕووسییەکە لە خانمە تونسییەکەی بردەوە.