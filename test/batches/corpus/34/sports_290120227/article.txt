کریستیانۆ رۆناڵدۆ ئاڤیێرۆ، سەرقاڵی دروستکردنی ئیمپراتۆریەتێکی گەورەیە، بۆ خۆی خانەوادەکەی.  نرخی ئیمپراتۆریەتی خانووبەرەی رۆناڵدۆ ٥٧ ملیۆن دۆلارە، لە ٨ خانوو و کۆشکێک پێکدێت، کە کۆشکەکە لە پۆرتوگال دروستی دەکات دوای وازهێنانی لە یاریکردن.  ئەم کۆمەڵە ڤێلا و خانووە سەرسوڕهێنەرانە لە چەندین وڵاتی جیهان دروستدەکرێن، کە دۆن دەیەوێت ئەندامانی خێزانەکەی لە سەرانسەری جیهاندا و لە هەر شوێنێک کە حەزیان لێبێت پشوو بدەن.  رۆناڵدۆ پلانێک بۆ نوێترین پڕۆژەی خۆی دادەنێت و بە نزیکەیی ٩ ملیۆن دۆلار لە ناوچەی کوینتا دا مارینیای شاری کاساسی پۆرتوگالی پارچە زەوییەکی گەورە دەکڕێت.  ئەم رووبەرە کەنارییە جوانە دەکەوێتە سەر کەنار دەریای ریڤێرای پۆرتوگالی، کە هەندێک لە سەرچاوەکان دووپاتیدەکەنەوە کە دەستکراوە بە جێبەجێکردنی پرۆژەکە و بڕیارە لە ماوەی ٤ ساڵدا ئامادەبێت.  رۆژنامەیەکی پۆرتوگالی بڵاویکردووەتەوە کە کریستیانۆ رۆناڵدۆ وەک پرۆژەیەکی وەبەرهێنان سەیری کۆشکەکەی دەکات، بەڵام ئاژانسێکی میدیایی پۆرتوگالی بانگەشەی ئەوەی کردووە کە کریس پێشتر پلانی داناوە بۆ ئەوەی دوای وازهێنانی لە یاریکردن لەگەڵ ئەندامانی خێزانەکەیدا لەوێ بژیت.  هاندەرانی تۆپی پێ و بەشداربووانی تۆڕە کۆمەڵایەتییەکان بە بایەخەوە چاودێری شێوازی ژیانی کریستیانۆ رۆناڵدۆ دەکەن و دەیانەوێت هەموو ورد و درشتێک لەبارەیەوە بزانن.  ئەستێرەی یانەی مانچێستەر یۆنایتدی ئینگلیزی، خاوەنی فرۆکەیەکی تایبەتە، کە نرخی ٢٧ ملیۆن دۆلارە، هەروەها خاوەنی کۆمەڵێک ئۆتۆمبێلی گرانبەها و خێرایە، کە ملیۆنەها دۆلاری لە کڕینیاندا خەرجکردووە، جگە لەوەش سیستمێکی راهێنانی بەناوبانگی هەیە و ریجیمێکی توندیش دەکات بۆ پارێزگاریکردن لە توانا و جوانی جەستەیی خۆی.  رۆناڵدۆ بەهۆی سەرکەوتنە مەزنەکانی لەنێو یاریگەکان و لە دەرەوەشیاندا لەم ساڵانەی دواییدا وایکردووە زیاتر لە ١ ملیار دۆلار بەدەستبهێنێت، ئەمەش مانای ئەوەیە کە ئەو و خێزانەکەی هیچ بژاردەیەکیان نییە کاتێک باس دێتە سەر خانووبەرە و رێکخستنەکانی ژیان، ئەوان دەتوانن لە خۆشترین شوێنی جیهان و بە باشترین شێوە بژین.  رۆناڵدۆ و خێزانەکەی ئێستا لە ناوچەی کۆمەڵە ڤێلاکانی شیشایەر دەژین، کە خاوەنەکەی ئاندی کۆلی یاریزانی پێشووی مانچێستەر یونایتدە و وا بڕیارە بەمزووانە بچنە نێو ماڵی خۆیان دوای گەڕانەوەی کریس بۆ پرێمەرلیگ لەم هاوینەدا.  ئەو پێشتر خاوەنی خانوویەکی ٦ ملیۆن دۆلاری بوو لەو ناوچەیە پێش ئەوەی لە ساڵی ٢٠١٩ دا بفرۆشرێت، بەڵام هێشتا لە  خاوەنی چەندین موڵکە لە سەرانسەری ئەوروپادا.  گرانترین خانووبەرەی رۆناڵدۆ شوقەیەکی گرانبەهایە لە تاوەری ترەمپی شاری نیویۆرکی ئەمریکی، کە ساڵی ٢٠١٥ بە ١٨.٥ ملیۆن دۆلار کڕیویەتی.