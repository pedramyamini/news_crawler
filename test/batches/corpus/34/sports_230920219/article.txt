کەریم سەرکردایەتی ریال مەدریدی کردووە بۆ ئەوەی پێشەنگی لالیگا وەربگرێت، کە تاوەکو ئێستا لە ٦ یارییدا ٨ گۆڵ و ٧ ئاسیستی هەیە، واتا بەشداری لە ١٥ گۆڵی تیپەکەیدا کردووە، کە ئەم وەرزە تاوەکو ئێستا هیچ یاریزانێکی دیکە لە خولە گەورەکانی ئەوروپادا ئەو ژمارەیەی تۆمار نەکردووە.  هێرشبەری فەرەنسی، بە رەچەڵەک جەزائیری، دوێنێ لە گەڕی شەشەمی لالیگادا، بە دوو گۆڵ و دوو ئاسیستی یارمەتی تیپەکەی دا بۆ بردنەوە لە مایۆرکا، بە ئەنجامی ٦ - ١ گۆڵ، کە ئەو یانەیە ٧٤ یارییە ٦ گۆڵی لە یەک یارییدا نەکردووە.  کەریم ئێستا کوڕە خۆشەویستەکەی مەدریدییەکانە، کە راهێنەر و هاوڕێکانی زۆر دڵخۆشن بەو ئاستە بەرزەی پێشکەشی دەکات، هاندەرانیش هیوایان بەوە هەیە سەرکردایەتی یانەکەیان بکات بۆ دووبارە بردنەوەی نازناوەکان.