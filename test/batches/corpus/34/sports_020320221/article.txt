لە قۆناخی پێنجەمی پاڵەوانێتییەکەدا، مانچێستەر سیتی بووە میوانی یانەی پێتێرپرۆ یونایتد و بە ئەنجامی دوو گۆڵی بێبەرامبەر لێیبردەوە.  یاریزانانی پێتێرپرۆ توانیان لە نیوەی یەکەمدا بەرامبەر گوشاری یاریزانانی پاڵەوانی پرێمەرلیگدا خۆڕاگر بن و گێمەکە بەبێ گۆڵ کۆتاییهات.  لە نیوەی دووەمدا تیپی خاوەن یاریگە تەنیا ١٥ خولەک توانی خۆڕاگربن، کە لە خولەکی ٦٠ ریاز مەحرەز توانی گۆڵی پێشکەوتن بۆ تیپەکەی پێپ گواردیۆلا تۆماربکات.  دوای ٧ خولەک جاک گریلیش گۆڵی دووەمیشی بۆ من سیتی تۆمارکرد و یارییەکە بە سەرکەوتنی تیپی میوان کۆتاییهات و مانچێستەر سیتی گەیشتە قۆناخی هەشتی جامی یەکێتی ئینگلتەرا.  لەو یارییەدا رێزێکی تایبەت لە زیچینکۆ گیرا، وەک پاڵپشتییەک بۆ خۆی و وڵاتەکەی، کە ئێستا وڵاتەکەی رووبەڕووی هێرشی سوپای رووسیا دەبێتەوە.