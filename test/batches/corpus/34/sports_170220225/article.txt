ئەمشەو لە یاریی چوونی قۆناخی دەرکردنی دۆڕاو، لە یورۆپالیگدا، یانەی بارسێلۆنا لەسەر یاریگەی کامپ نو میوانداری یانەی ناپۆلی دەکات و یارییەکە کاژێر ٢٠: ٤٥ بە کاتی باسووری کوردستان دەستپێدەکات.  لۆچیانۆ سپالێتی، لە کۆنگرەی رۆژنامەڤانی بەر لە یارییەکەدا، قسەی بۆ رۆژنامەڤانان کرد و گوتی "پێویستە هەمیشە هەوڵ بدەین ئێمە ناپۆلی بین، دەزانین خاڵە بەهێزەکانمان چین و پێویستە چۆن پشتیان پێببەستین، دەبێت هەمیشە بەدوای سەرکەوتندا رابکەین".  ئەو زیاتر گوتی "تەنیا بەوە گەورە دەبیت کە هەمیشە بۆ سەرکەوتن هەوڵ بدەی لە هەر پاڵەوانێتییەکدا و بەرامبەر هەر رکابەرێک".  راهێنەری یانەی ناپۆلی، هەروەها گوتیشی "ئەگەر ئامانجمان بەرەوپێشچوون بێت دەبێت ئامادەبین بۆ رووبەڕووبوونەوەی هەر رکابەرێک، دەزانین کە لەم یارییەدا هەندێک جار پێویستە بەباشی بەرگری بکەین و لە کاتی هێرشبردنیشدا زوورترین سوود لە هێرشەکانمان وەربگرین".  لۆچیانۆ سپالێتی، زیاتر باسی رووبەڕووبوونەوەی بارسێلۆنای کرد و بە یاریی خەونەکان ناویبرد "ئەم جۆرە یارییانە یاریی خەونەکانن، دەبێت چێژیان لێوەربگری و بکەیتە پێوەر بۆ هەڵسەنگاندنی کەسایەتیت و گەیشتن بە لووتکە، ئێمە هەوڵدەدەین ئەوە بکەین".  راهێنەری یانە ئیتاڵییەکە، باسی چاڤی هێرناندێزی راهێنەری یانە رکابەرەکەشیانی کرد و گوتی "چاڤی وەک یاریزان کەسایەتییەکی سەرکەوتوو بوو، دەکرێت وەک راهێنەریش سەرکەوتوو بێت، هەروەها کۆمەڵێک یاریزانی نوێشی هێناوە".