لە گەڕی ١٩ ـی لالیگادا، بارسێلۆنا بە ناچاری دەبێتە میوانی مایۆرکا، دوای ئەوەی یەکێتیی تۆپی پێی ئیسپانیا داواکارییەکەی بۆ دواخستنی ئەم یارییە رەتکردەوە، کە بەهۆی تووشبوونی کۆمەڵێک لە یاریزانەکانی بە کۆرۆنا و هەندێکیشیان بە پێکان، داوای کردبوو یارییەکە دوابخرێت.  چاڤی کە لەم یارییەدا پەنای بردووەتە بەر یاریزانانی ئەکادیمیایەکەی بارسا، دەیەوێت بە هەر نرخێک بێت ئەو یارییە بباتەوە، کە بە کۆکردنەوەی ٢٨ خاڵ لە پلەی حەوتەمی ریزبەندییە و هەوڵدەدات سوود لەو بارودۆخە خراپە وەربگرێت کە مایۆرکا تێیدایە، کە لە دوایین ٥ یارییدا تەنیا سەرکەوتنێکی هەیە، تەنیا ٢٠ خاڵی هەیە و پلەی ١٥ ـی ریزبەندی گرتووە.  یانەی کەتەلۆنی بۆ ئەم یارییە ١٧ یاریزانی لەدەستداوە، بەڵام ئەگەری هەیە ساموێل ئومتیتی، کە لە کۆرۆنا چاکبووەتەوە، رێگەی پێبدرێت بەشداری لەو یارییەدا بکات.  راهێنەری بارسا زۆر داوای کرد یارییەکە دوابخرێت و گوتی "نازانم بۆچی ئەم یارییە دواناخرێت، بەڕاستی ئەگەر دوانەخرێت زۆر بێمانایە". هەروەها گوتیشی "یارییەکە بشکرێت هیچ تامێکی نامێنێت و هیچ نمایشێکی جوانی بۆ هاندەران نابێت".  بارسێلۆنا نزیکەی ١٠ لە یاریزانەکانی تووشی کۆرۆنا بوونە، دوو یاریزانی سڕکراون و ٦ یاریزانیش پێکانیان هەیە، لەگەڵ ئەوەشدا ئامانجی یانەکە تەنیا بردنەوەیە.  ئەمانە ئەو یاریزانانەی بارسان کە ناتوانن یاری بکەن:         پێدری  ئەلڤێش  ئومتیتی  کۆتینیۆ   دێمبێلی   گاڤی  لێنگلێ   دێپای   ئالبا   گارسیا  دێست  زەلزولی  یوسف   برایتوایت  رۆبێرتۆ  واگی       یارییەکانی دیکەی ئەمڕۆی لالیگا:   خیتافی - ریال مەدرید ١٦: ٠٠ ئاتلێتیکۆ مەدرید - رایۆ ڤاییکانۆ ١٨: ١٥ دیپۆرتیڤۆ ئالاڤێش - ریال سۆسیداد ٢٠: ٣٠ لالیگا.. ریال بێتیس - سێلتا ڤتگۆ ٢٠: ٣٠، مایۆرکا - بارسێلۆنا ٢٣: ٠٠