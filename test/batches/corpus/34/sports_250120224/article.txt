بەر لە یارییەکە ١٣ یاریزان و راهێنەری دوورگەکانی قەمەر تووشی کۆرۆنا بوون، کە گۆڵپارێزانی دووەم و سێیەم عەلی ئەحمەدا و موئەیەد ئۆسینی لەنێویاندانە و گۆڵپارێزی سەرەکیش سالم بن بۆنیا تووشی پێکان بووە.  شاکر هەدهۆر، کە بەرگریكاری باڵی چەپی ھەڵبژاردەی دوورگەكانی قەمەر و یانەی ئەجاکسیۆ خولی پلە دووی فەرەنسایە، بە ناچاری بووە گۆڵپارێز و چەندجارێک بە سەرکەوتووی پارێزگاری لە گۆڵەکەی کرد.  هەدهۆری تەمەن ٣٠ ساڵان، لە پاڵاوتنەكانی مۆندیالدا تووشی پێكانێكی قورس بوو، پاشان گەڕایەوە و بانگھێشتی ھەڵبژاردەكە كرا بۆ جامی ئەفریقا، بەڵام لە قۆناخی یەكەمدا یاریی نەكرد.  سەرەڕای دۆڕان بە ئەنجامی ١ - ٢ بە کامیرۆن، یاریزانانی دوورگەکانی قەمەر، بە تایبەتیش شاکر سەرنجی هەموو جیهانیان بەلای خۆیاندا راکێشا و مێژوویەکی گەورەیان تۆمارکرد، کە لەوانەیە یەکەمجار بێت رووداوێکی لەم جۆرە لە مێژووی تۆپی پێدا روودابێت.  بەپێی یاساکانی جامی نەتەوەکانی ئەفریقا، هەر تیپێک ١١ یاریزانی لەبەردەستبێت، پێویستە یارییەکەی بکات و ئەگەر هیچ گۆڵپارێزێکیشی لەبەردەست نەبێت، پێویستە یاریزانێک رۆڵی گۆڵپارێز بگێڕێت