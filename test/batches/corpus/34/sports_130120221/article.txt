ئینتەرمیلان لە یاریگەی سان سیرۆ رووبەڕووی یوڤێنتوس بووەوە، یارییەکەشی بە ئەنجامی دوو گۆڵ بەرامبەر بە گۆڵێک لێبردەوە، دوای ئەوەی لە خولەکی کۆتایی گێمی دووەمی زیادکراودا ئەنجامەکەی یەکلاکردەوە.  یوڤێنتوس کە ساڵی رابردوو بووە پاڵەوانی جامی ئیتاڵیا، بەرامبەر بە ئینتەرمیلانی هەڵگری نازناوی خولی سێریا ئەی یاریکرد، یارییەکەشی بە ئەنجامی ٢ - ١ پێدۆڕاند.  لە نیوەی یەکەمدا وێستۆن مەککینی گۆڵی یەکەمی بۆ یوڤێنتوس لە خولەکی ٢٥ تۆمارکرد، دوای ١٠ خولەک لەو گۆڵە، لاوتارۆ مارتینێز بە لێدانی سزا ئەنجامەکەی یەکسانکردەوە.  لە نیوەی دووەمدا ئەنجام نەگۆڕآ، یارییەکە چووە گێمی زیادکراو و ئەمجارە نۆرەی ئەلێکسیس سانچێز هات، لە خولەکی ١٢٠ ـدا گۆڵی بردنەوەی ئینتەری تۆمارکرد.  ئینتەرمیلان بۆ جاری شەشەم ئەم نازناوەی بردەوە، دوایین جار کە بووە پاڵەوان لە ساڵی ٢٠١٠ بوو.