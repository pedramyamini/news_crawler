بارسێلۆنا لە گەڕی ٢٢ ـی لالیگادا بووە میوانی دیپۆرتیڤۆ ئالاڤێش و بە گۆڵێکی بێبەرامبەر لێیبردەوە.  نیوەی یەکەم بە بێ گۆڵ کۆتاییهات، سەرەڕای ئەوەی هەردوو تیپ چەند جارێک هەوڵیان بۆ هەژاندنی گۆڵی یەکدی دا.  لە نیوەی دووەمیشدا یارییەکە بە هەمان ریتمی نیوەی یەکەم بەڕێوەچوو، تاوەکو لە خولەکی ٨٧ ـدا فرێنکی دی یۆنگی یاریزانی هۆڵەندی توانی گۆڵێک بۆ بارسێلۆنا تۆماربکات، کە بەس بوو بۆ ئەوەی یانە کەتەلۆنییەکە ٣ خاڵی گرنگ بباتەوە.  بارسێلۆنا کە ٦ یارییە بەسەریەکەوە لە لالیگادا نادۆڕێت، بەم سەرکەوتنە بووە خاوەنی ٣٥ خاڵ و خۆی گەیاندە پلەی پێنجەمی ریزبەندیی خولەکە. دیپۆرتیڤۆ ئالاڤێشیش ١٧ خاڵی هەیە و لە پلەی پێشکۆتایی ریزبەندیدایە.