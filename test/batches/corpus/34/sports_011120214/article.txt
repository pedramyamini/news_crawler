سپێرز لەسەر ماڵپەری فەرمی خۆی هەواڵی دوورخستنەوەی نونۆ سانتۆ و ستافەکەی بڵاوکردەوە، دوای ئەوەی لە یاریی رابردوودا لە یاریگەی خۆیدا بەرامبەر یانەی مانچێستەر یونایتد دۆڕا.  سانتۆ لە ٤ مانگی رابردوودا مەشقدانەوەی یانە لەندەییەکەی وەرگرت، بەڵام لەگەڵ یانەکە سەرکەوتوو نەبوو و لە ١٠ یاریی ئەم وەرزەی پرێمەرلیگدا، یانەکەی ٥ یاریی دۆڕاند، کە پێشتر لە ١٩٩٧ - ١٩٩٨ ـەوە هیچ راهێنەرێکی یانەکە لە ١٠ یاریی پرێمەرلیگدا ئەو ژمارە زۆرەی یاریی نەدۆڕاندووە.  تۆتێنهام لە دوو یاریی رابردوودا دوو کاژێر و ١٦ خولەک یارییکردووە، بەرامبەر وێستهام یونایتد و مانچێستەر یونایتد یونایتد دۆڕا و هیچ لێدانێکی بۆ گۆڵ نەبووە.  فابیۆ پاراتیچی، بەڕێوەبەری وەرزشیی یانەی تۆتێنهام بە ماڵپەری یانەکەی گوت " ئێمە لەوە تێدەگەین کە نونۆ و ستافەکەی چەندە هیواخوازبوون سەرکەوتوو بن، بەڵام بەداخەوە کە نەیانتوانی بگەنە ئەوە بۆیە ئەم بڕیارە دراوە. "  پاراتیچی دەڵێت " نونۆ پیاوێکی بەڕێزە و هەمیشە لێرە پێشوازیی لێدەکرێت، سوپاسی ئەو و ستافەکەی دەکەین و هیوای سەرکەوتنیان بۆ دەخوازین لە داهاتوودا. "  بەپێی هەواڵی میدیای بەریتانیا، ئەنتۆنیۆ کۆنتی، راهێنەری بەنێوبانگی ئیتاڵی نزیکترین بەربژێرە بۆ وەرگرتنی راهێنەرایەتی تۆتێنهام و گفتوگۆکانی نێوان هەردوولا بەرەوپێشچوونی زۆرباشیان بەخۆیەوە بینیوە، راهێنەرەکە دەیەوێت ئەو بڕیار لە گرێبەستکردن بدات و گرێبەستەکەشی درێژخایەن بێت.