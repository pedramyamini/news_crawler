لاوانی یانەی هەولێر بەسەرپەرشتی رەوەند عەبدولخالقی راهێنەر، دوو مانگە لەنێو راهێنانێکی چڕدان و دەیانەوێت لە دووەم بەشداریکردنیان لە خولەکەدا رکابەری لەسەر بەدەستهێنانی نازناوەکە بکەن.  رەوەند عەبدولخالق، راهێنەری لاوانی یانەی هەولێر، لە لێدوانێکی تایبەت بە تۆڕی میدیایی رووداو، رایگەیاند "بەشێوەیەکی زۆر باش ئامادەین و چاومان لە ئەنجامێکی باشە، ئەمساڵ خولەکە جیاوازە و یارییەکان زۆرن کە ئەمەش یارمەتیدەری هەموو یانەکانە بۆ دۆزینەوەی یاریزانانی ئاستبەرز".   لە ریزی لاوانی یانەی هەولێر هەریەک لە عەبدولقادر ئەیوب و عەلی شاخەوان یاریزانانی هەڵبژاردەی لاوانی عێراق یاریدەکەن و خاڵێکی بەهێزی تیپەکەن.   عەلی کاروان، یاریزانی لاوانی یانەی هەولێر، روونیکردەوە "ئامادەکارییەکانمان زۆر تۆکمەیە و چاوممان لە ئاستێکی بەرزە لە خولەکەدا، تەواوی رێنمایی و ئەو ئەرکانەش جێبەجێدەکەین کە راهێنەر پێمان دەدەن".   یارییەکانی خولی لاوانی نایابی عێراق بەمشێوەیە:   نەفتی میسان - ئەمانە بەغدا