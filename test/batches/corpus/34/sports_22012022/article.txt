ریال بێتیس لە گەڕی ٢٢ ـی لالیگادا بووە میوانی ئیسپانیۆل، کە یانەیەکی شاری بارسێلۆنایە و بە ئەنجامی ٤ - ١ لێیبردەوە.  تیپی خاوەن یاریگە ١٤ خولەکی پێویست بوو بۆ ئەوەی لە رێگەی رائول دی تۆماسەوە تۆڕی ریال بێتیس بهەژێنێت، بەڵام ئەو گۆڵە گڕوتینێکی زۆری بە تیپی میوان بەخشی و دەستی بە هێرشەکانی کرد تاوەکو بۆرخا ئیگلیسیاس لە خولەکی ٣١ بە لێدانی سزا گۆڵی یەکسانبوونی تۆمارکرد.  دوای تەنیا ٥ خولەک جویدۆ رۆدریگز گۆڵی دووەمیشی بۆ بێتس تۆمارکرد.  لە نیوەی دەووەمدا، دوای تێپەڕبوونی تەنیا ٨ خولەک بۆرخا ئیگلیسیاس گۆڵی دووەمی خۆی و سێیەمی ریال بێتیسی تۆمارکرد.  لە خولەکی ٧٦ ویلیام خۆسێ گۆڵی چوارەمی بۆ یانەکەی ئەندەلووس کرد و دوا ئەنجامی ایرییەکە ٤ - ١ بوو لە بەرژەوەندی ریال بێتیس، کە بەم سەرکەوتنە ژمارەی خاڵەکانی گەیاندە ٤٠ خاڵ لە پلەی سێیەمی ریزبەندییدا، ئیسپانیۆلیش ٢٧ خاڵی هەیە و پلەی یانزدەمی گرتووە.  لەم یارییەدا رائول دی تۆماسی یاریزانی ئیسپانیۆل بە کارتی سوور دەرکرا، دوای ئەوەی لە خولەکی ٨١ کارتی زەردی دووەمی وەرگرت.