بیانکۆنێری چەند یاریزانێکی کردووەتە ئامانج، کە لە زۆربەی شوێنەکانی یاریگەدان، هەموو ئەو ناوانەی کە ماسیمیلیانۆ ئالێگری بە کارگێڕیی یوڤێنتوسی داوە کاریان لەسەر دەکرێت.  بۆ هێڵی هێرشبەر یانەی یوڤێنتوس سێ بژاردەیان لەبەردەمدایە، بەپێی رۆژنامەی لاگازێتا دێلۆ سپۆرت یەکێكیان بە دڵنیاییەوەی دەبێتە یاریزانی یانەی یوڤێنتوس، ئەوانیش هەریەکە لە ئیدینسۆن کاڤانی، ماورۆ ئیکاردی و ئانتۆنی مارسیالن.  میدیاکان دەڵێن ئانتۆنی مارسیال زۆر نزیکە لەوەی درێسی یوڤێتنوس بپۆشێت و چانسی لەوانەی دیکە زیاترە.  لەلایەکی دیکەوە جیانلوکا سکاماکای هێرشبەری یانەی ساسۆلۆ لە رادارەکانی یوڤێتنوسدایە و لەدوای گواستنەوەی مارسیال، دووەم گرێبەستی یوڤێ لە زستاندا ئەم یاریزانە تەمەن ٢٢ ساڵانە دەبێت.  دێنیس زەکەریا، یاریزانی یانەی بۆرووسیا مۆنشنگلادباخ و ناوەڕاستکاری هەڵبژاردەی سویسرا کە تەمەنی ٢٥ ساڵە بژاردەی سێیەمی بەردەم ئانێلییە و کاری لەسەرکراوە و تەنیا رێککەوتنی فەرمی ماوە.  هەر بۆ هێڵی ناوەڕاستی یانەکە، ماسیمیلیانۆ ئالێگری داوایکردووە کە نیکۆلۆ رۆڤێلای یاریزانی لاوی یانەی جێنەوای بۆ بگوازنەوە کە ئەم وەرزە ئاستێکی باشی هەیە و لەگەڵ هەڵبژاردەی لاوانی ئیتاڵیاش جێگەی سەرنجی میدیاکان بووە.  لە کۆتاییشدا بۆ دڵی بەرگری، پەنا دەبەنە بەر یانەی فرۆسینۆنی کە یاریزانێکیان هەیە بەناوی فێدێریکۆ گاتی، ئەو بەرگریکەرە تەمەن ٢٣ ساڵانە لەلایەن ئینتەر و ناپۆلیشەوە داواکراوە و پێدەچێت گرێبەستێکەی یوڤێنتوس بۆ ئەو یاریزانە قایلکەرتر بێت.  ئەمە جیا لەوەی کە یانەکە بەنیازە لە زستاندا دەستبەرداری چەند یاریزانێک ببێت کە دیارترینیان ئارۆن رامزی و ئارسەر میلۆ دەبن.