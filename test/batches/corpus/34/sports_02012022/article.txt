ریال مەدرید لە رووی ئامادەباشیەوە بۆ ئەم یارییە بەتەواوی ئامادە نییە، چونکە کۆمەڵێک لە یاریزانەکانی بەهۆی تووشبوونیان بە کۆرۆنا ناتوانن ئامادەی ئەم یارییە ببن، تەنانەت ئەوانەی لە ڤایرۆسەکە چاکیشبوونەتەوە رێگەیان پێنادرێت یاری بکەن، چونکە دەبێت ١٠ رۆژی کەرەنتینەیان تەواو بکەن، وەک ڤینیسیۆس جۆنیۆر، ڤالڤێردی و کاماڤینگا.  جگە لەمەش کۆمەڵێک یاریزانی دیکەش بە دەست پێکانەوە دەناڵێنن و کارلۆ ئەنچیلۆتی راهێنەر ناتوانێت سوودیان لێوەربگرێت.  سەرەڕای هەموو ئەمانە، خیتافی پێشوازی لە میوانێکی رەزاقورس دەکات، کە ریال مەدرید ئێستا لە باشترین ئاستیدایە و تەنانەت یاریزانە یەدەگەکانیشی دەتوانن ئاستێکی ەبرز پێشکەش بکەن، بەتایبەتی کە یانە بچووکەکەی مەدرید لە دۆخێکی خراپدایە و پلەی ١٦ ـی ریزبەندیی گرتووە.  هەر چۆنێک بێت، ئەنچیلۆتی و یاریزانەکانی خوازیارن چۆن بە باشی و بە سەرکەوتنەوە ساڵی ٢٠٢١ ـیان کۆتاییپێهێنا بەو شێوەیەش بە بردنەوە دەست بە ساڵی نوێ بکەن، بەڵام خیتافیش هەوڵەکانی دەدات بۆ ئەوەی سوپرایزێک بکات، ئەگەرچی زۆریش زەحمەتە.  یارییەکانی دیکەی ئەمڕۆی لالیگا:   خیتافی - ریال مەدرید ١٦: ٠٠ ئاتلێتیکۆ مەدرید - رایۆ ڤاییکانۆ ١٨: ١٥ دیپۆرتیڤۆ ئالاڤێش - ریال سۆسیداد ٢٠: ٣٠ لالیگا.. ریال بێتیس - سێلتا ڤتگۆ ٢٠: ٣٠، مایۆرکا - بارسێلۆنا ٢٣: ٠٠