ڤیدیۆکەی پێلێ لە ئەکاونتی ئینستاگرامەکەی خۆیدا بڵاوکرابووەوە و پاسکیلی دەستیی لێدەخوڕی و بەهۆشخۆی هاتبووەوە، ئەمەش دوای ئەوەی نەشتەرگەرییەکی گەورەی بۆکرا و ئەو پەڵەیەی سەر کۆڵۆنیان بۆ لابرد.  چەند کەسێک بۆ کێڵی ناشیمێنتۆی کچی پێلێییان نووسیبوو: ئەو ڤیدیۆیە کورتە و بۆ ئەوەی لە تەندروستیی ئەفسانە پێلێ دڵنیابینەوە پێویستە ڤیدیۆی دیکە بڵاوبکەیتەوە.  دواتر کێڵی لە ئینستاگرام ڤیدیۆیەکی دیکەی باوکی بڵاوکردەوە کە لەگەڵ براکەیدا لە نەخۆشخانەی ئەلبێرتۆ ئینشتاین لە ساوپاولۆ بە گیتارێکەوە سروودی یانەی سانتۆس دەڵێنەوە و پیلێش لەگەڵیان دەیڵێتەوە کە پێشتر یاریزانی ئەو یانەیە بووە.  بەر لە چەند رۆژێک بەهۆی تێکچوونی دۆخی تەندروستیی گەوهەرە رەشە تەمەن ٨٠ ساڵانەکەوە بەپەلە گەیێندرایە نەخۆشخانە و خرایە ژێر چاودێریی چڕەوە، دواتر نەستەرگەریی بۆکرا و ئێستا تەندروستیی بەرەو باشی دەچێت و هیوادارە بەزووترین کات بگەڕێتەوە بۆ سانتۆس و نێو خانەوادەکەی.