دادگای ئوسترالیا بڕیارییدا، رەتیبکاتەوە ڤیزای یاریزانە سێربییەکە رەتبکاتەوە و دەستبەجێ نۆلێ ئازاد دەکرێت، لەکاتێکدا ماوەی ٥ رۆژ بوو ئەستێرەکەی تێنس بەهۆی ئەوەی کە ڤاکسینی کۆرۆنای وەرنەگرتووە، لە ئوسترالیا راگیراوە، کە بۆ بەشداریکردن لە پاڵەوانێتی کراوەی ئوسترالیا چوو بووە ئەو وڵاتە.  ئەنتۆنی کیلی، دادوەرێکی ئوسترالیا و سەرپەرشتی پرۆسەی دادگای تایبەت بە راگرتنی جۆکۆڤیچ کرد و دوای لێکۆڵینەوە لە رووداوەکە بڕیاردرا، یاریزانەکە ئازادبکرێت و ڤیزاکەشی رەتناکرێتەوە.       جۆکۆڤیچ دووپاتیدەکاتەوە کە پێشتر لە ١٦ ـی ١٢ پشکنینی کۆرۆنای کردووە کە پۆزەتیڤ بووە و دوای ئەوە لە ٢٢ ـی هەمان مانگ پشکنینی کردووەتەوە و دەرکەوتووە کە پشکنینەکەی نێگەتیڤە و کۆرۆنا لە لەشیدا نەماوە.  جۆکۆڤیچ دووپاتیدەکاتەوە کە پێشتر لە ١٦ ـی ١٢ پشکنینی کۆرۆنای کردووە کە پۆزەتیڤ بووە و دوای ئەوە لە ٢٢ ـی هەمان مانگ پشکنینی کردووەتەوە و دەرکەوتووە کە پشکنینەکەی نێگەتیڤە و کۆرۆنا لە لەشیدا نەماوە.  راگرتنی جۆکۆڤیچ، لە ئوسترالیا بەبیانووی ئەوەی کە ڤاکسینی کۆرۆنای وەرنەگرتووە و رێگە بە چوونە نێو ئەو وڵاتە نادات، کاردانەوەیەکی گەورە و جیهانی بەدوای خۆیدا هێنا، لە ماوەی ٥ رۆژی رابردوودا هاندەرانی ئەو یاریزانە لەبەردەم ئەو شوێنە کۆبوونەوە کە یاریزانەکەی تێدا راگیرابوو و داوای ئازادکردنی نۆڤاکیان دەکرد.  جۆکۆڤیچ بۆ بەشداریکردن لە پاڵەوانێتی کراوەی ئوسترالیا، کە یەکێکە لە پاڵەوانێتییە گەورەکانی گراندسلام روویکردووەتەوە ئوسترالیا، هەرچەند لەلایەن یەکێتیی تێنسی جیهانەوە لێخۆشبوونی بۆ دەرکراوە، کە ڤاکسینی کۆرۆنای وەرنەگرتووە، بەڵام بەرپرسانی ئوسترالیا رێگەیان نەدا ئەو یاریزانە بچێتە نێو وڵاتەکە و لە فرۆکەخانەی تالا مارین لە مێلبۆرن راگیرا، بەو هۆیەوە یاریزانەکە تاوەکو ئەمڕۆ لە ژوورێکی تایبەتدا راگیرا.  بەهۆی راگرتنی نۆڤاک جۆکۆڤیچەوە حکومەتی سێربیا هاتووەتە سەر هێڵ و داوا لە حکومەتی ئوسترالیا دەکات، هەرچی زووە جۆکۆڤیچ ئازادبکەن، لەکاتێکدا ئەو یاریزانە موڵەتی پزیشکیی هەبووە بۆ ئەوەی ڤاکسین بەکارنەهێنێت، بەڵام حکومەتی ئوسترالیا متمانەی بەو موڵەتە نییە، بەتایبەت کە سێ یاریزانی دیکەش بەهەمان شێوە ویستویانە بچنە ئەو وڵاتە، بۆیەش ئەگەری هەیە پرسی راگرتنی جۆکۆڤیچ لەسەر ئاستی باڵا پەیوەندییەکانی سێربیا و ئوسترالیا تێکبدات.  سەرۆکوەزیرانی ئوسترالیا لەسەر ئەو پرسە قسەیکردووە و دەڵێت " جۆکۆڤیچ بەڵگەی پێویستی لەبارەی موڵەتەکەیەوە پێشکێشنەکردووە، بۆیە راگیراوە. "، سەرۆکی سێربیاش لە تویتێکدا دەڵێت " لەگەڵ جۆکۆڤیچ قسەیکردووە و سێربیا بەهەموو توانایەکەوە پاڵپشتی لەو یاریزانە دەکات و هەموو لایەنە پەیوەندیدارەکانی راسپاردووە بۆ ئەوەی هەرچییەک پێویست بێت بیکەن بۆ ئەوەی پرسەکە چارەسەرببێت. "  سەرۆکی سێربیا دووپاتیدەکاتەوە، وڵاتەکە هەموو رێکارێکی نێودەوڵەتی و یاسایی دەگرێتەوە بۆ ئەوەی مافی جۆکۆڤیچ نەفەوتێت.  پاڵەوانێتی کراوەی ئوسترالیا لە ١٧ ـی ئەم مانگە دەستپێدەکات، نۆڤاک جۆکۆڤیچ لە سێ ساڵی رابردوودا لەسەریەک بووەتە پاڵەوان و خاوەنی ٩ نازناوی پاڵەوانێتییەکەیە.  جۆکۆڤیچ سەرەڕای ئازادکردنی، تاوەکو ئێستا دیارنییە کە بەشداری لە پاڵەوانێتی کراوەی ئوسترالیادا دەکات یان نا.