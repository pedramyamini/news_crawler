هەردوو هەڵبژاردە لەسەر یاریگەی ئەحمەدۆ ئەحیدجۆ رووبەڕووی یەکدی بوونەوە و مەغریبییەکان بە زەحمەت توانیان بلیتەکە لە رکابەرەکەیان وەربگرن.  مالاوی تەنیا ٧ خولەکی پێویست بوو بۆ ئەوەی لە رێگەی گابادینگۆ مانگۆوە بە گۆڵێک پێش بکەوێت.  دوای ئەو گۆڵە مەغریبییەکان زۆر هەوڵیاندا ئەنجامەکە لە بەرژەوەندی خۆیاندا یەکسان بکەنەوە و تاوەکو لە خولەکی دووی زیادکراوەی نیوەی یەکەمدا یوسف نسێری توانی تۆڕی کاپ ڤێردی بهەژێنێت.  لە نیوەی دووەمدا مەغریب باشتر دەرکەوت و بەردەوام بوو لەسەر هێرشبردنە سەر گۆڵی رکابەریان، تاوەکو ئەشرەف حەکیمیی یاریزانی یانەی پاریس سانجێرمانی فەرەنسی لە خولەکی ٧٠ ـدا گۆڵی دووەم و سەرکەوتنی بۆ مەغریب تۆمارکرد.  مالاوی دواتر چەند هەوڵێکی دا بۆ یەکسانکردنەوەی ئەنجامی یارییەکە، بەڵام هیچ شتێک نەگۆڕا و بلیتی یارییەکە بووە بەشی مەغریب، کە لە قۆناخی هەشتدا رووبەڕووی براوەی یاریی ئەمڕۆی نێوان میسر و کوتدیڤوار دەبێتەوە.