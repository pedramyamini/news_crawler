رۆژنامەیەکی فەرەنسا بڵاویکردەوە: "زینەدین زێدان، لە کۆتایی مانگی حوزەیرانی ئەمساڵ، بەفەرمی دەبێتە راهێنەری یانەی پاریس سانجێرمانی فەرەنسی، چونکە پەیوەندییەکی بەهێز لەنێوان زێدان و بەرپرسانی یانە پاریسییەکە دروست بووە".  رۆژنامە فەرەنسییەکە باس لەوەش دەکات: "ناکۆکییەکانی ئەمدواییەی نێوان لیۆناردۆی بەڕێوەبەری وەرزشی پاریس سانجێرمان و ماوریسیۆ پۆچیتینۆی راهێنەری ئێستای یانەکە، لە ئاستێکی خراپدایە، ئەوەش ئاماژەیەکە بۆ کۆتاییهاتنی ماوەی کارکردنی راهێنەرە ئەرجەنتینییەکە لە کۆتایی ئەم وەرزەدا".  رۆژنامەکە باس لەوە دەکات: "لیۆناردۆ لە هەنگاوەکانی ئەمدواییەی پۆچیتینۆ توڕەیە، کە هەوڵی جێهێشتنی یانەکەی دەدا، بەئامانجی وەرگرتنی ئەرکی راهێنەرایەتی مانچێستەر یونایتد لە شوێنی ئۆلیگونار سۆڵشایەر".  سەرباری وەرگرتنی پۆستی راهێنەرایەتی مانچێستەر یونایتد بەشێوەی کاتی لەلایەن راڵف رانگنیک، بەڵام هێشتا بەرپرسانی یانە ئینگلیزییەکە لە هەوڵەکانیان بەردەوامن، بۆ قایلکردنی پۆچیتینۆ، بۆ ئەوەی وەرزی داهاتوو پۆستی راهێنەری یانەی مانچێستەر یونایتد وەربگرێت".  میدیا فەرەنسییەکە باس لەوە دەکات: "بەڕێوەبەری وەرزشیی پاری سانجێرمان، جارێکی دیکە ئەو هەلە لەدەست نادات و لەگەڵ زێدان دەستی بە دانوستاندن کردووە و پەیوەندییەکی بەهێز لەنێوان هەردوولا دروست بووە".  ئەوەشی روونکردووەتەوە: "تاکە بەربەستی بەردەم رازیبونی زینەدین زێدان ئەوەیە، هەوادارێکی سەرسەختی یانەی مارسیلیای فەرەنسییە کە رکابەری کلاسیکی یانەی ماریس سانجێرمانە، رەنگە ئەمە ببێتە هۆکاری لەدەستدانی خۆشەویستی هەوادارانی مارسیلیا بۆ راهێنەرە فەرەنسییەکە".