ئەمشەو کاژێر ٢٢: ٠٠ بە کاتی باشووری کوردستان، یانەی رۆما لە یاریی چوونی قۆناخی پێشکۆتایی کۆنفرانسلیگدا دەبێتە میوانی یانەی لێستەر سیتی.  برێندان رۆجێرز، راهێنەری لێستەر سيتی، لە کۆنگرەی رۆژنامەڤانی بەر لە یارییەکەدا قسەی بۆ رۆژنامەڤانان کرد و گوتی "کۆنفرنسلیگ پاڵەوانێتییەکی گەورەیە، هەر چوار یانەکەی قۆناخی پێشکۆتایی دەیانەوێت نازناوەکەی ببەنەوە"  ئەو هەروەها گوتی "بۆنەیەکی جوانە کە بەرامبەر بە یەکێک لە یانە گەورەکانی وەک رۆما یاری دەکەین، هەموو شتێک دەکەین لەپێناو گەیشتن بە یاریی کۆاتیی، کە بەڵگەیەکی دیکە دەبێت لەسەر پێشکەوتنی یانەکەمان".  رۆجێرز، دووپاتیکردەوە "ئەمە یەکەم یاریی پێشکۆتایی یانەکەمانە و هەلی گەیشتن بە یاریی کۆتاییمان لەپێشە، ئەوە دەستکەوتێکی گەورە دەبێت، هەموومان ئەو راستییە دەزانین، بۆیە یارییەکی گەورەیە بۆ ئێمە".  راهێنەری لێستەر سیتی پەسنی جۆزێ مۆرینیۆشی دا و لەبارەیەوە گوتی "لە چەند ساڵی رابردوودا زۆر لەبارەی جۆزێ مۆرینیۆ گووتراوە، بەڵام سەبارەت بە من ئەو راهێنەرێکی تایبەتە، یەکێکە لە گەورەکانی نەوەکەمان. مۆرینیۆ راهێنەرێکی گەورەیە و هێشتا یەکێکە لە راهێنەرە مەزنەکانی ئەوروپا، ئەو پێویستی بەوە نییە هیچ شتێک بکات بۆ ئەوەی بۆ هیچ کەسێک بسەلمێنێت کە گەورەیە، جۆزێ هەمیشە براوەیە".