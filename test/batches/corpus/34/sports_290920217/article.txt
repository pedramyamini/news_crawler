یاریگەی هەندرێن لە هەولێری پایتەخت، میوانداری یاریی کۆتایی جامی سوپەری کوردستانی کرد، کە یەکەمجارە ئەم پاڵەوانێتییە لە لایەن یەکێتیی تۆپی پێی کوردستانەوە رێکدەخرێت.  یارییەکە لە نێوان هەردوو یانەی شێروانە و سیروانی نوێ بەڕێوەچوو، کە لە هەردوو نیوەی یەکەم بەبێ گۆڵ کۆتاییهاتن و بێئەوەی دوو گێمی زیادکراو بکەن، پەنایان بردە بەر لێدانەکانی یەکلاکەرەوە، کە تیایاندا بەخت یاوەری شێروانە بوو، بە ئەنجامی ٥ - ٣ یارییەکەی لە بەرژەوەندی خۆیدا یەکلاییکردەوە و یەکەم نازناوی جامی سۆپەری کوردستانی بردەوە.  ٤ یانە بەشدارییان لە جامی سوپەری کوردستاندا کرد، کە لە قۆناخی پێشکۆتاییدا شێروانە لە هەندرێنی بردەوە و گەیشتە یاریی کۆتایی، سیروانی نوێش بە بردنەوە لە برایەتی بلیتی فایناڵی وەرگرت.