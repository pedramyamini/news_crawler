بەگوێرەی میدیاکانی ئیسپانیا و ئیتاڵیا، یانەی بارسێلۆنا لە هەوڵدایە گرێبەست لەگەڵ هەریەک لە ئەلڤارۆ مۆراتای هێرشبەری ئیسپانی و ماتیاس دیلێختی بەرگریکاری هۆڵەندی بکات.  میرالیم پیانیچ، رێنمایی هەردوو هاوڕێی پێشووی لە یوڤێنتوس دەکات نەچنە بارسێلۆنا، بۆ ئەوەی وەک ئەویان بەسەرنەهێت، کە یاریزانە بۆسنییەکە دوای رۆیشتنی لە یوڤێنتوسەوە بۆ بارسێلۆنا، نەیتوانی لەگەڵ یانە کەتەلۆنییەکە سەرکەوتووبێت و هیچ شوێنێکی لە پێکهاتەی سەرکیدا دەستنەکەوت، بۆیە بەناچاری و بەشێوەی خواستن چووە یانەی بێشکتاشی تورکی.  پیانیچ لە لێدوانێکدا بۆ میدیاکانی ئیتاڵیا، گوتی "مۆراتا دەزانێت کە پێویستە چی بکات، تاکە ئامۆژگاری کە بتوانم ئاراستەی هەر یاریزانێک بکەم ئەوەیە کە زۆر بیربکاتەوە بەر لەوەی بیەوێت لە شوێنێک بڕوات کە تێیدا هەست بە دڵخۆشی دەکات، تەنانەت ئەگەر ئەوانەی دیکە شتێکی گەورەتریشی پێشکەش بکەن".  یاریزانە بۆسنییەکە، هەروەها سەبارەت بە ماتیاس دیلێختیشەوە گوتی "دیلێخت لە یوڤێنتوس دڵخۆشە، کاتێکیش دڵخۆش دەبی باشترە بمێنیتەوە".  لەبارەی ئەگەری نوێکردنەوەی گرێبەستی پاولۆ دیبالاشەوە، پیانیچ گوتی "ئەگەر هەردوولا ئامانجیان مانەوەی یاریزانەکە بێت دەتوانن چارەسەر بدۆزنەوە و رێکبکەون، دیبالا هەمیشە دەیەوێت لە یوڤێنتوس بمێنێتەوە".