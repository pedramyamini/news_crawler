یارییەکە لە رکابەرییەکانی گەڕی ٢٦ لە کامپ نو بەڕێوەچوو، هەردوو لا داوای راگرتنی شەڕیان کرد و بۆ قوربانییەکانی ئۆکراینا وەستان، دوای ئەوە یارییەکە دەستیپێکرد.  لە خولەکی ٣٧ پیێر ئۆبامیانگ گۆڵی پێشکەوتنی بۆ خاوەن یاریگە تۆمارکرد، یاریزانەکە لە سێ یارییدا ٥ گۆڵی تۆمارکردووە.  لە نیوەی دووەمدا چاڤی بە سێ گۆڕانکاری ئەنجامەکەی زیاتر کرد و سێ خاڵەکەی بردەوە.  لە خولەکی ٧٣ عوسمان دێمبێلی گۆڵی دووەمی بەلێدانێکی بەهێز تۆمارکرد، دوای ئەویش لوک دییۆنگ لە خولەکی ٨٩ بەلێدانی سەر بارسا کردە خاوەنی گۆڵی سێیەم.  لە خولەکی ٩٣ مێمفێس دێپای کە لە پێکان گەڕابووە، گۆڵی چوارەم و یەکلاکردنەوەی یارییەکەی تۆمارکرد و بارسێلۆنا بە چوار گۆڵی بێبەرامبەر بردنەوەی تۆمارکرد و ژمارەی خاڵەکانی لە پلەی چوارەم کردە ٤٥ خاڵ و بە جیاوازیی خاڵێک لە دواوەی ریال بێتیسە، یارییەکی دواخراویشی ماوە.