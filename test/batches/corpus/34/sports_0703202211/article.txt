لە دوو یاریی پێشوودا، لیۆنێل مێسی کاپتنی هەڵبژاردەی ئەرجەنتین لە لایەن لیۆنێل سکالۆنیی راهێنەرەوە بانگهێشت نەکرا و پشووی پێدرا، بەهۆی ئەوەی ئەوکات لە کۆرۆنا چاکببووەوە.  هەڵبژاردەی ئەرجەنتین لەم مانگەدا دوو یاریی دیکە لە پاڵاوتنەکانی ئەمریکای باشوور بۆ مۆندیالی ٢٠٢٢ ـی قەتەر ئەنجام دەدات، کە لە یەکەمیاندا رۆژی ٢٦ ـی ئادار میوانداری ڤێنزویلا دەکات، لە دووەمیشیاندا، لە ٣٠ ـی هەمان مانگدا دەبێتە میوانی ئیکوادۆر.  هەڵبژاردەی ئەرجەنتین پێشوەختە گەیشتنی خۆی بۆ مۆندیال مسۆگەرکردووە، کە دوای ئەنجامدانی ١٥ یاری ٣٥ خاڵی کۆکردووەتەوە و پلەی دووەمی ریزبەندیی گرتووە، لە دوای بەرازیل، کە بە کۆکردنەوەی ٣٩ خاڵ پێشەنگی گرتووە و بلیتی مۆندیالی وەرگرتووە.  لیۆنێل سکالۆنی، راهێنەری هەڵبژاردەی ئەرجەنتین، لیستی ناوی یاریزانە بانگهێشتکراوەکانی هەڵبژاردەکەی بۆ ئەو دوو یارییە ئاشکرا کرد، کە ناوی لیۆنێل مێسی تێدایە.  لیستی ناوی یاریزانە بانگهێشتکراوەکان:  گۆڵپارێز: فرانكۆ ئارمانی، ئيميليانۆ مارتينيز، خوان موسۆ و جيرونيمۆ رۆلی.  هێڵی بەرگری: مۆنتێل، مۆلينا، فۆيس، كوارتا، پێزێلا، ئۆتامێندی، رۆمێرۆ، ئەكۆنيا، تالياڤيگۆ، پيرێز، مارتينيز.  هێڵی ناوەڕاست: كاربۆنی، پارادێس، جويدۆ رۆدريگێ، دی پاول، پالاسيۆس، لانزينی، لوسێلسۆ، پێرێرا، بوينديا، گومێز، گونزالێس، ئۆکامپۆس، گارناچۆ، ئیليستەر، نيكۆلاس باز، جيرالنيك و ڤالنتين كاربۆنی.  هێڵی هێرشبردن: ديماريا، رۆمێرو، ماتياس سولی، لیۆنێل مێسی، پاولۆ ديبالا، لاوتارۆ مارتينيز، ئانخێل كۆريا، خواكين كۆريا، ئەلڤارێز، سيميۆنی و لوكاس بۆی.