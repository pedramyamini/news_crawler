مان یونایتد لە گەڕی ٢٥ ـی پرێمەرلیگدا، لەسەر یاریگەی ئۆڵترافۆرد میوانداری ساوسامپتۆنی کرد و لە گەڵیدا بە ئەنجامی ١ - ١ یەکسانبوو.  سەرەتا هەلێکی زێڕین بۆ کریستیانۆ رۆناڵدۆ دروستبوو، کە تۆپەکەی لە گۆڵپارێز تێپەڕاند، بەڵام نەیتوانی گۆڵ بکات.  سانچۆ لە خولەکی ٢١ گۆڵی پێشکەوتنی بۆ خاوەن یاریگە تۆمارکرد و نیوەی یەکەم بە گۆڵێکی بێبەرامبەر لە بەرژەوەندی مان یو کۆتاییهات.  لە نیوەی دووەمدا، تیپی میوان تەنیا ٣ خولەکی بەس بوو بۆ ئەوەی چی ئادەمز گۆڵی یەکسانبوون تۆماربکات، کە یارییەکە تاوەکو فیکەی کۆتایی ناوبژیوان وەکخۆی مایەوە و هەردوولا یەکەو خاڵێکیان بەرکەوت.  ئەوەی جێگەی سەرنجە مانگرتنی کریستیانۆ رۆناڵدۆی ئەستێرەی پۆرتوگالییە لە گۆڵکردن، کە ٦ یارییە بەسەریەکەوە نەیتوانیوە گۆڵ بکات.  مانچێستەر یونایتد بەم ئەنجامە ژمارەی خاڵەکانی گەیاندە ٤٠ خاڵ لە پلەی پێنجەم و ساوسامپتۆنیش بە ٢٩ خاڵ پلەی دەیەمی ریزبەندیی گرتووە.