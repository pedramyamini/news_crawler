ئەو یاریزانە تەمەن ١٨ ساڵانە توانی لە یاریی کۆتاییدا شکست بە دیێگۆ شوارتزمانی ئەرجەنتینی بهێنێت، یارییەکەشی بە ئەنجامی دوو کۆمەڵەی بێ وەڵام شەش چوار و شەش دوو لێبردەوە.  ئالکاراز کە لە دوایین ١٦ یاریی خۆیدا ١٢ بردنەوەی هەیە، بۆ یەکەمجار لە مێژوویدا توانی پاڵەوانێتییەکی ئەی تی پی ٥٠٠ خاڵی بباتەوە.  جیا لەوەش، ئالکارازی ئیسپانی بووە بچووکترین یاریزان لە مێژوودا کە لە تەمەنی ١٨ ساڵیدا بچێتە نێو تۆپ ٢٠ ـی ریزبەندی گشتیی یاریزانانی تێنسی جیهانەوە.