یارییەکە زۆری نەخایەند و تەنیا ٥٥ بەس بوو بۆ ئەوەی کڤیتۆڤا کۆتایی بە کاروانی بێگو بهێنێت لە پاڵەوانێتیی قەتەردا، بە ئەنجامی دوو کۆمەڵەی بێ وەڵام براوەبوو، شەش سێ و شەش یەک.  لە کۆمەڵەی یەکەمدا کڤیتۆڤا چوار بە سفر پێشکەوت، بەڵام بێگو سێرڤەکەی شکاند و سێ گێمی لێ وەرگرت، لە کۆتاییدا ئەو کۆمەڵەی لە سوودی کڤیتۆڤا کۆتاییهات، لە کۆمەڵەی دووەمیشدا زۆر بە ئاسانی بە شەش یەک لەو یاریزانە رۆمانییەی بردەوە.  کڤیتۆڤا لە قۆناخی داهاتووی تێنسی قەتەردا بەرامبەر بە ئێلیس مێرتینسی بەلجیکی یاری دەکات.  ئانێت کۆتاڤیتی ئیستۆنی دوای ئەوەی لە ئانا کۆنیوخی کرواتی بردەوە، گەیشتە قۆناخی ١٦ ـی جامی قەتەر بۆ تێنسی ئافرەتان.  کۆنتاڤیت یارییەکەی زۆر بە ئاسانی بە ئەنجامی دوو کۆمەڵەی بێ بەرامبەر لەو خانمە یاریزانە کرواتییە بردەوە، ئەنجامەکانیش شەش دوو بە شەش سێ بوون.  کۆنتاڤیتی تەمەن ٢٦ ساڵ کە هەفتەی رابردوو لە رۆژی خۆشەویستیدا خۆشترین هەوآڵی پێگەیشت، ئەویش ئەوەبوو کە بووە یەکەم یاریزانی مێژووی ئیستۆنیا کە بەرزترین پلەی لە ریزبەندیی گشتی یاریزانانی تێنسدا هەبێت، کە ئێستا لە پلەی ٦ ـمی ریزبەندیدایە، هەر لەو رۆژەشدا بووە پاڵەوانی تێنسی سان پیتەرسبۆرگ.