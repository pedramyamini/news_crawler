لەم پاڵەوانێتییەدا كچە یاریزانانی کورد، کە نوێنەرایەتی تیپی خانمانی هەڵبژاردەی عێراقیان دەکرد، ٣٣ میدالیایان  بردەوە.  میدالیاکانی كچە یاریزانانی کورد بریتی بوون لە  ١٣ زێڕ و ١٣ زیو و ٧ برۆنز، کە ئیسرا موحسین، خەڵاتی باشترین کچە یاریزانی پالەوانێتی بەرزکردنەوەی قورسایی عەرەبی وەرگرت، دوای ئەوەی ٣ میدالیای زێڕی بردەوە.  ئیناس موحسینی خوشکی ئیسراش لەم پاڵەوانێتیەدا ٦ میدیالیای زێڕی لە ملکرا.  لەم پاڵەوانێتییەدا چەند یاریزانێکی بەنێوبانگ لەسەر ئاستی جیهان بەشدارییان تێداکرد، وەک فارس ئیبراهیم حەسونەی یاریزانی قەتەری، کە بەشداری لە ئۆڵیمپیادی ٢٠٢٠ ـی تۆکیۆدا کردبوو، و میدالیای زێڕی بەدەستهێنا بوو.  فارس ئیبراهیم حەسونە، لە پاڵەوانێتیی بەرزکردنەوەی قورسایی عەرەبدا ٣ میدالیای زێڕی بەدەستهێنا و خەڵاتی باشترین یاریزانی پاڵەوانێتییەکەشی پێدرا.  لە دوای کۆتاییهاتنی رکابەرییەکانی پاڵەوانێتییەکە، عەدنان درجال وەزیری لاوان و وەرزشی عێراق و سەرۆکی یەکێتیی تۆپی پێی عێراق، لە لێدوانێکی تایبەت بە رووداو، گوتی "دەمانەوێت زۆرترین پاڵەوانێتی نێودەوڵەتی لە عێراق بەڕێوەبچن".