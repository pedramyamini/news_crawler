رۆخی بلانکۆس کۆتایی بە زنجیرەیەک ئەنجامی خراپی هێنا و سەرکەوتنی بەسەر رایۆ ڤاییکانۆدا بەدەستهێنا، کاتێک لەنێو یاریگەی واندا میترۆپۆلیتانۆدا میوانداری ئەو یانەیەی کرد و بە دوو گۆڵی بێوەڵام لێیبردەوە.  لە خولەکی ٢٨ ـدا ئانخێل کۆریا گۆڵی پێشکەوتنی بۆ ئاتلێتیکۆ مەدرید تۆمارکرد و نیوەی یەکەم بەو ئەنجامە کۆتاییهات.  لە نیوەی دوەمدا هەمان یاریزان لە خولەکی ٥٣ گۆڵی دووەمی خۆی و یانەکەی تۆمارکرد و ٣ خاڵی یارییەکە بوونە بەشی یانە مەدریدییەکە.   لەم یارییەدا هەردوو یاریزانی ئاتلێتیکۆ مەدرید، لویس سوارێز و خۆسێ ماریا خیمینێز یەکەو کارتێکی زەردیان وەرگرت، کە بەهۆیەوە ناتوانن بەشداری لە یاریی داهاتووی یانەکەیان بەرامبەر ڤیاڕیال بکەن.  بەمەش دیێگۆ سیمیۆنیی راهێنەر، کە خۆیشی لە م یارییەدا کارتێکی زەردی وەرگرت، لە تواناکانی زۆر لە یاریزانە سەرەکییەکانی بێبەش دەبێت، کە زێدەباری سوارێز و خیمینێز، هەر یەک لە ماركۆس يۆرێنتیي وستيڤان ساڤیچ وئانتوان گريزمانیش یاری ناکەن بەهۆی تووشبوونیان بە ڤایرۆسی کۆرۆنا.  ئاتلێتیکۆ مەدرید بە ٣٢ خاڵ پلەی چوارەمی ریزبەندیی گرتووە، رایۆ ڤاییکانۆش بە ٣٠ خاڵ لە پلەی شەشەمە.