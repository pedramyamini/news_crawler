ڤالێنسیا تاوەکو ئێستا وەرزێکی خراپ پێشکەش دەکات و لە دوایین ٥ یارییدا نەیتوانیوە تامی سەرکەوتن بکات، دوایین یارییشی بە بارسێلۆنا دۆڕاندووە، ئەو یانەیە دەیەمی ریزبەندییە، بۆیە دەکرێت ئەمڕۆ سوود لە یاریگە و هاندەرانی وەربگرێت، بۆ بردنەوە لە مایۆرکا، کە ئەمیش لە بارودۆخێکی خراپدایە و پلەی ١٣ ـی ریزبەندیی گرتووە.  یاریی لووتکەی ئەمشەو لەسەر یاریگەی سان مامێس دەبێت، کاتێک ئاتلێتیک بیلباو میوانداری ڤیاڕیال دەکات.  ئەم یارییە بۆ هەردوولا زۆر گرنگە، کە دوو یانەی دیاری لالیگان، بەڵام بیلباو نۆیەمە و ڤیاڕیالیش دوانزدەمی ریزبەندییە، بۆیە پێویستە هەردوو یانە کار بۆ رازیکردن و ئاشتکردنەوەی هاندەرانیان بکەن، کە تیپی خاوەن یاریگە لە گەڕی رابردوودا سەرکەوتنی بەدەستهێناوە و هەوڵدەدات بە بردنەوە لە ڤیاڕیال هەنگاوێکی باش بچێتە پێشەوە.  کادیز - دیپۆرتیڤۆ ئالاڤێس ١٧: ١٥ ئاتلێتیک بیلباو - ڤیاڕیال ٢٢: ٠٠