سۆنگی تەمەن ٣٤ ساڵان، کە ساڵی ٢٠١٢ بەرامبەر ١٩ ملیۆن یۆرۆ لە ئارسیناڵەوە پەیوەندی بە بارساوە کرد، لە لێدوانێکی نوێی رۆژنامەڤانیدا، گوتی "زۆربەی یاریزانانی تۆپی پێ لە دەرەوەی توانای دارایی خۆیان دەژین".  ئەو گوتیشی "من ماوەی ٨ ساڵ لە ئارسیناڵ بووم، بەڵام تەنیا ٤ ساڵی دوایی هەندێک بە باشی دەژیام، تەنیا لەبەرئەوە نا کە مووچەی من زۆر زیادی کرد، بەڵکو لەبەرئەوەی زانیم کە من زۆر دەستبڵاوم".  ئەو لە بەردەوامی قسەکانیدا، دووپاتیکردەوە کە ئەو بەدرێژایی ئەو ماوەیەی لە ئارسیناڵ بووە نەیتوانیوە تەنانەت ١٠٠ هەزر پاوەندیش پاشەکەوت بکات، لە کاتێکدا خەڵکی وایدەزانی کەو پێویستە ملیۆنێر بم.  یاریزانی کامیرۆنی دوای ئەوەی لە ساڵی ٢٠١٢ پەیوەندی بە ریزەکانی یانەی بارسێلۆنای ئیسپانی کرد، نەیتوانی تواناکانی بسەلمێنێت و ببێتە یاریزانی سەرەکی تیپەکە، لەگەڵ ئەوەشدا ئەو ئامادەبوو لەسەر کورسیی یەدەگی ئەو یانەیە بمێنێتەوە، سەرەڕای ئەوەی چەندین گەورە یانەی ئەوروپا داوای گرێبەستیان لێدەکرد".  سۆنگ دەڵێت "کاتێک بارسێلۆنا دەستەوارەیەکی پێشکەشکردم و زانیم کە من چەند پارە وەردەگرم، دووجار بیرم لێنەکردەوە، هەستمکرد کە پێویستە هاوژینەکەم و منداڵەکانم ژیانێکی باش بژین دوای ئەوەی کە واز لە تۆپی پێ دەهێنم".  ئەو بەردەوامە لە قسەکانی و دەڵێت "بەڕێوەبەری وەرزشیی بارسێلۆنام بینی و پێیگوتم کە ناتوانم بەشداری لە زۆر یارییدا بکەم، بەڵام من هیچ بایەخێکم بەوە نەدا، چونکە دەمزانی کە من دەبمە ملیۆنێر، لە راستیدا من دەمویست لەگەڵ دەوڵەمەندەکان بم، لە هەر شوێنێک بمەوێت بازاڕ بکەم بتوانم بیکەم و هەروەها بتوانم شەوانێکی شێتانە بەسەرببەم".  یاریزانی پێشووی بارسێلۆنا زیاتر نهێنییەکانی خۆی ئاشکرادەکات و دەڵێت "کە دەچوومە مەشقەکان دەمبینی تێری هێنری بە ئۆتۆمبێلێکی گرنبەها دەهاتە یانە، بەخۆم دەگوت هەمان ئۆتۆمبێلم دەوێت بەهەر نرخێک بێت".  ئەو دەشڵێت "رۆژێک رۆیشتم پارەم برد و هەموو کارەکانم جێبەجێکرد و هەمان ئۆتۆمبێلی شا هێنریم کڕی، بەڵام دوای دوو مانگ سوێندم خوارد کە ئەو ئۆتۆمبێلە دەفرۆشم، چونکە هەموو پارەکەم بۆ بەنزین دەڕۆیشت، بە فرۆشیارەکانم گوت ئۆتۆمێلێکی دیکەم دەوێت کە پێداویستییەکانم جێبەجێ بکات".