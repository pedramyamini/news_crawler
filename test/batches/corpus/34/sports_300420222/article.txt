ئامینە ئۆزێل یان ئامینە گولشە، خانمە ئەکتەر و مۆدێلی تورکیا بە میدیاکانی وڵاتەکەی راگەیاندووە، ئێستا دووگیانە و بەمزووانە دەبنە خاوەنی منداڵی دووەمیان، هەروەها ئاماژەی بەوەشداوە کە سکەکەی سێ مانگە و هەر لەم ساڵدا منداڵەکەیان دەبێت.  ئۆزێل و ئامینە لە ساڵی ٢٠٢٠ بوونە خاوەنی یەکەم منداڵیان کە کچە و ناویان لێناوە ئێدا.  ئامینە ئۆزێل قسەی دیکەی بۆ میدیاکان کردووە و دەڵێت، من و مەسعود بڕیارمانداوە ببینە خاوەنی پێنج منداڵ.  ئەو خانمە لە ساڵی ٢٠١٤ بووە شاجوانی تورکیا و هەر لەو ساڵەشدا بووە بەربژێری شاجوانی جیهان، بەڕەچەڵەک تورکمانی شاری کەرکووکە و لە سوێد لەدایکبووە.   ئامینە و ئۆزیل لە ساڵی ٢٠١٧ ـەوە پەیوەندییان هەیە، لە سآڵی ٢٠١٩ بە ئامادەبوونی رەجەب تەیب ئەردۆغانی سەرۆکی تورکیا ئاهەنگی هاوژینییەکەیان بەڕێوەچوو.