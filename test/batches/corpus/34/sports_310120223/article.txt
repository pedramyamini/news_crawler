ئەلڤێش، کە دوو مانگی ماوە تەمەنی ببێتە ٤٠ ساڵ، لە کۆنگرەیەکی رۆژنامەڤانیدا، باسی رێگەی هەڵبژاردەی بەرازیلی بەرەو مۆندیال کرد و گوتی "ئێمە دەزانین کە رێگەیەکی درێژمان لەپێشە بۆ جامی جیهانی و دەبێت بیبڕین".  ئەلڤێش سەبارەت بە خۆیشی گوتی "من پێموایە مۆندیال هۆکاری سەرەکی گەڕانەوەمە بۆ ئەوروپا، ئەوە وایلێکردم بگەڕێمەوە ئەوروپا، دەمەوێت ئاستێکی بەرز پێشکەش بکەم، چونکە ئەگەری ئەوە هەیە ئێمە رووبەڕووی ئەوروپییەکان ببینەوە، کە لە راستیدا ئەو رووبەڕووبوونەوەیە درێژەپێدەرێکی ئەو ئاڵنگاریانەیە کە تۆ رۆژانە رووبەڕوویان دەبیتەوە".  بەرگریکاری بەرازیلی گەشبینە بە ئاستی خۆی و هەڵبژاردەی سامبا، ئەو گوتی "پێموایە لە پرۆسەی ئەم خۆئامادەکردنەدا و بەبێ گومان هەوڵدەدەین بگەینە بژاردەکانمان، یەکەمجار بۆ ئەوەی بانگهێشتی هەڵبژاردەی بەرازیلمان بکەنەوە و دووەمجاریش بۆ ئەوەی بتوانین لەسەر ئاستێکی بەرز رکابەری بکەین و ئەوە پێشکەش بکەین کە لە هەڵبژاردەی بەرازیل داوادەکرێت.  بەرگریکاری بارسێلۆنا، لە کۆتایی قسەکانیدا گوتیشی "سەبارەت بە خۆم شتێکی وا نەگۆڕاوە لەبارەی ئەوەی کە دەیکەمە پێشینەی کارەکانم لەپێناو گەیشتن بەو ئامانجەی خەونی پێوە دەبینم".  هەروەها گوتیشی "بارسێلۆنا دیارییەکە خوا پێیبەخشیوم، من خۆم لە مۆندیال دەبینم، بەهۆی پابەندی، کەسایەتی و لەخۆبوردەیی خۆم".