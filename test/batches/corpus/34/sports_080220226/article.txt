بیتالۆن یەکێکە لە سەرەکیترین پێشبڕکێکانی ئۆڵیمپیادی زستانە، کە پێشبڕکێکاران ماوەی ١٥ کیلۆمەتر بە خلیسکان دەبڕن، بەڵام لەنێو ئەو مەودایەدا پێویستە پێشبڕکێکاران ٤ گەڕی نیشانەشکێنیش ئەنجام بدەن، کە هەر یەکێک نەتوانێت لە نیشانەشکێندا ئامانجەکەی بپێکێت ماوەی پێشبڕکێیەکەی بۆ درێژدەکەنەوە.  هێرمان بە جیاوازییەکی باش لە رکابەرانی پلەی یەکەمی بەدەستهێنا و میدالیای زێڕ بووە بەشی ئەنیس شۆفالێی خانمە وەرزشوانی فەرەنسی، پلەی سێیەم و میدالیای برۆنزیش بۆ مارتی رۆیسلاندی خانمە وەرزشوانی نەرویجی مایەوە.  دینیس هێرمان، تەمەن ٣٣ ساڵ خاوەنی ٦ میدالیای جیهانییە لە پێشبڕکێکانی بیتالۆندا، بەڵام لە ئۆڵیمپیاددا ئەمە یەکەم میدالیای زێڕە ئەو خانمە ئەڵمانییە لەملی دەکات.