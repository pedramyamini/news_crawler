بەپێی هەواڵی میدیای ئیتاڵیا، هەردوو یانە ئیسپانی و ئیتاڵییەکە، چاویان لە تواناکانی ئیسماعیل بن ناسر، ئەستێرەی هێڵی ناوەڕاستی یانەی میلان و هەڵبژاردەی جەزائیرە، لەکاتێکدا یاریزانەکە بەهۆی ئەو ئاستە بەرزەی ساندرۆ تۆنالی پێشکێشیدەکات، جێگەی لە پێکهاتەی سەرەکی یانەکەدا لەدەستداوە و ئەگەری هەیە بیر لە تاقیکردنەوەی ئەزموونێکی دیکە بکاتەوە.  ئەیسی میلان بیر لە دەستبەرداربوون لە بن ناسر دەکاتەوە، بەڵام تاوەکو ئێستا بڕیاریی نەداوە کە لە گواستنەوەی زستانەدا یاریزانەکە بفرۆشێت یانیش لە کۆتایی وەرزدا.  گرێبەستی ناوەڕاستکارە جەزائیرییەکە لەگەڵ یانە لۆمباردییەکە لە هاوینی ٢٠٢٤ کۆتاییدێت، نرخی ئێستا لە بازاڕی گواستنەوەی یاریزاناندا دەگاتە ٣٨ ملیۆن یۆرۆ.  لەم وەرزەدا بن ناسر بەشداریی لە ٩ یاریی میلاندا کردووە، بەشێوەیەکی گشتی لەسەرجەم پاڵەوانێتییەکاندا ٣٦٩ خولەک یارییکردووە.  ئیسماعیل بن ناسر، ئێستا لەگەڵ هەڵبژاردەی جەزائیرە و خۆی بۆ رووبەڕووبوونەوەی دوو یاریی داهاتوو ئامادەدەکات کە هەردووکیان لە پاڵاوتنەکانی مۆندیالی ٢٠٢٢ ـی قەتەر بەرامبەر هەڵبژاردەی نەیجەر دەبێت.