ئەم دوو تیپە ئەمە یەکەم دەرکەوتنیان بوو لە رکابەرییەکانی هۆکیدا لە ئۆڵیمپیادی بەیجین، ئەمریکییەکان ئاستێکی ناوازەیان پێشکێشکرد و بە ئەنجامی پێنج گۆڵی بێ وەڵام یارییەکەیان لە خانمانی رووسیا بردەوە.  لە قۆناخی کۆمەڵەکاندا ئەم دوو تیپە کەوتوونەتە کۆمەڵەی یەکەمەوە شانبەشانی هەڵبژاردەکانی کەنەدا کە دوو یاریی بردووەتەوە، فینلەندا و سویسراش بەشدارن، رکابەرییەکانیش لە دوو کۆمەڵە پێکدێن.  شێوازی بەڕێوەچوونی پاڵەوانێتییەکە سەیرە، چونکە لەو دوو کۆمەڵەیەی کە هەڵبژاردەکانی بەسەردا دابەشکراون هەر کۆمەڵەکیان ٥ هەڵبژاردەی تێدایە، بەڵام لە کۆمەڵەی یەکەمدا سەرجەم تیپەکان گەیشتوونەتە قۆناخی چارەگی کۆتایی و هیچ تیپێک ماڵئاوایی ناکات، بەڵام لە کۆمەڵەی دووەمدا لە کۆی ٥ هەڵبژاردە سێ دانەی پێشەوە سەردەکەون بۆ قۆناخی چارەگی کۆتایی و دووانەکەی کۆتاییش ماڵئاوایی دەکەن، واتا یاریکردن لە کۆمەڵەی یەکەمدا هیچ لە بابەتەکە ناگۆڕێت کە ئەگەر هەموو یارییەکانیش بدۆڕێنیت.