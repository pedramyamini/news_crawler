لە شاری نیۆنی سویسرا و بارەگای یەکێتیی تۆپی پێی ئەوروپا، تیروپشکی یارییەکانی قۆناخی ١٦ ـی یۆرۆپالیگ راکێشرا، ٨ یانەی قۆناخی پاشکۆ کە شەوی پێنچشەممە سەرکەوتن، بەرامبەر بە ٨ یانەی خاوەن پلەی یەکەمی کۆمەڵەکانی یۆرۆپالیگ یاری دەکەن.  بارسێلۆنای ئیسپانی لە یارییەکی بەهێزدا لەگەڵ یانەی گالاتاسەرای تورکی یاری دەکات، لە مێژوودا ٨ یارییان بەیەکەوە کردووە، ٥ بردنەوە بۆ بارسێلۆنا، ١ بردنەوە بۆ گالاتاسەرای و دوو یەکسانبوونیشیان هەیە.  لە یارییەکی دیکەی قۆناخی ١٦ ـدا، یانەی ئاتالانتای ئیتاڵی بەرامبەر بە یانەی بایەر لیڤەرکوزنی ئەڵمانی یاری دەکات.   سێڤییای ئیسپانی و وێستهامی ئیگلیزی یەکێکی دیکە دەبێت لە یارییە بەهێزەکانی قۆناخی ١٦.  لایپزیگی ئەڵمانی و سپارتاک مۆسکۆی رووسی بەیەکدەگەن.  پۆرتۆی پۆرتوگالی و لیۆنی فەرەنسی یاری دەکەن.  گلاسگۆ رێنجێرزی سکۆتلەند رووبەڕووی رێدستار بەلگرادی سێربی دەبێتەوە.  سپۆرتینگ براگای پۆرتوگالی و مۆناکۆی فەرەنسی رکابەریی یەکدی دەکەن.  لە کۆتاییشدا ریال بێتیسی ئیسپانی و ئاینتراخت فرانکفۆرتی ئەڵمانی یاری دەکەن.  یارییەکانی قۆناخی چوون لە رۆژی ١٠/٣ ـی ئەمساڵ دەکرێت، یارییەکانی گەڕانەوەش لە رۆژی ١٧/٣ ئەنجامدەدرێت , سەبارەت بە یارییەکەی بارسێلۆنا و گالاتاسەرای، یاریی یەکەم لە کامپ نو دەبێتم یاریی دووەمیش لە تورک تێلێکۆم ئارێنا دەکرێت.