لە یارییەکی بەهێزدا، ڤیاڕیال بە ئەنجامی ٢ - ٠ لە ریال بێتیسی بردەوە، کە لە دواخولەکی نیوەی یەکەمدا ئارنوت گرۆنێڤێلد گۆڵی یەکەمی تیپی خاوەن یاریگەی تۆمارکرد.  لە نیوەی دووەمدا ریال بێتیس زۆر هەوڵیدا ئەنجامەکە یەکسان بکاتەوە، بەڵام هەمان یاریزانی ڤیاڕیال لە خولەکی ٦٩ ـدا توانی گۆڵی دووەمی خۆی و یانەکەی تۆماربکات و یارییەکە بەو ئەنجامە کۆتاییهات.  یانەی ڤیاڕیال تاکە یانەی لالیگایە کە تاوەکو ئیستا نەدۆڕاوە، دوای ئەوەی لەم گەڕەدا ریال مەدرید و سێڤییا یارییەکانیان دۆڕاند، لەگەڵ ئەوەشدا ڤیاڕیال بە ١١ خاڵ یانزدەمی ریزبەندییە، کە لە ٧ یارییدا ٥ یەکسانبوون و ٢ سەرکەوتنی هەیە.  یانەی ریال بێتیسیش بە کۆکردنەوەی ١٢ خاڵ پلەی دەیەمی ریزبەندیی خولەکەی گرتووە.