داوکاری گشتیی ئیمارات ناوی رۆژنامەڤانەکەی ئاشکرا نەکردووە کە کاری بۆ کەناڵی وەزرشی ئەبوزەبی سپۆرت کردووە، بەڵام دەڵێت، ١٢ ـی ئەم مانگە و چەند خولەکێک پێش ئەوەی یارییەکە دەستپێبکات، چاوی کامێراکە لەسەر رۆژنامەڤانەکە بووە کە  لەگەڵ هەندێ لە هاوکارەکانی گفتوگۆیەکی کردووە و ئەو قسانەی کردوون، بەڵام ئەو دیمەنانە راستەوخۆ پەخش نەکراون، بەڵکو، بە گوێرەی میدیای فەرمیی ئیمارات، کەناڵەکە "هاککراوە و دواتر ئەو دیمەنانە لە هەندێ لە تۆڕە کۆمەڵایەتییەکان بڵاوکراونەتەوە. "  بە گوێرەی ئاژانسی هەواڵی ئیماراتی، لێکۆڵینەوە لە سەرچاوەی هاککردنەکە بەردەوامە.   بەهۆی ئەو تۆمەتەی کە دراوەتە پاڵ رۆژنامەڤانەکە، ئەگەری هەیە تاوەکو ٥ ساڵ سزای زیندانیکردن وەربگرێت و لە هەزار و ٣٦٠ دۆلار تا ١٣٦ هەزار دۆلار پێبژاردنی لێ وەربگیرێت.  لەسەر ئەو رووداوە، کەناڵی ئەبوزەبی سپۆرت کە سەر بە حکومەتی ئیماراتە، سێ کەسی دیکەی لەگەڵ رۆژنامەڤانەکە لە کارەکانی دوورخستەوە.