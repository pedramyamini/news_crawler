دهۆک بۆ رکابەریکردن لەسەر بەدەستهێنانی سێ خاڵی دیکە و درێژەدان بە ئەنجامە باشەکانی و رکابەریکردن لەسەر گەیشتن بە خولی پلە نایابەکانی عێراق و رووبەڕووی یانەی کۆفە دەبێتەوە.  یانەی دهۆک چەند رۆژێکە چووەتە نەجەف و بە ورەیەکی بەرزەوە لەژێر سەرپەرشتی محەممەد یوسف، بۆ یارییەکە ئامادەیە، کە ئەمە سێیەم یارییە لەسەریەک دوای رۆیشتنی ئەحمەد کازم لە یانەکە محەممەد یوسف، سەرپەرشتی یانەی دهۆک دەکات و لە دوو یاریی رابردوودا سەرکەوتنی بەدەستهێناوە و دەیەوێت سێیەم بردنەوەی لەسەریەک تۆماربکات.  یارییەکە کاژێر ١٤: ٠٠ لەسەر یاریگەی کۆفە بەڕێوەدەچێت و راستەوخۆ لە پەیجی رووداو سپۆرت دەگوازرێتەوە.  عەبدوڵلا جەلال، سەرۆکی یانەی دهۆک لە شەوی رابردووەوە بەڕێکەوتووە بۆ ئەوەی بگاتە نەجەف و لە یارییەکەدا ئامادەبێت، لە ئەگەری بردنەوەی یارییەکەش پاداشتی یاریزانەکانی دەکات.  دهۆک لە پلەی دووەمی ریزبەندی کۆمەڵەی یەکەمی خولی پلە یەکی عێراقە و خاوەنی ٣١ خاڵە و سێ خاڵ لە یانەی حدوودی یەکەمی ریزبەندی خولەکەوە دوورە، یانەی کۆفەش لە پلەی شەشەمی ریزبەندی خولەکەیە بە کۆکردنەوەی ٢٢ خاڵ.  لە هەمان کاتدا، یانەی حدوودی یەکەمی ریزبەندی کۆمەڵەکە لە دەرەوەی یاریگەی خۆیدا بەرامبەر یانەی مرور یارییدەکات.