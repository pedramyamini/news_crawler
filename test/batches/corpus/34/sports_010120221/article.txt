هەردوو سەرۆک لە یەک تیپ یارییان کرد و پوتین ژمارە ١١ بوو، لۆکاشینکۆش ژمارە یەک.   لەو یارییەدا، کە لەسەر هۆڵی هۆکی سەر بەفری قوتابخانەی مانیگ بۆ منداڵان و وەرزشوانە لاوەکان لە سترلینا لە نزیک سانت پێترسبێرگ ئەنجامدرا، نیکۆلای لوکاشینکۆی کوڕی سەرۆکی بیلاڕووسیش بەشداربوو.  هەروەها چەند یاریزانێکی بەنێوبانگی هۆکیی رووسی کە بریتین لە ڤیاچسلاڤ ڤیتسۆڤ و ڤالێری کامینسکی و ئەلێکسی کاساتۆنۆڤ لە یارییەکەدا بەشدارییان کرد.  ڤلادیمێر پوتینی سەرۆکی رووسیا بە سەرۆکێکی وەرشوان ناسراوە و زۆرجار وەک وەرزشوان و یاریزان بەشداری لە یارییە وەرزشییەکاندا دەکات، بەتایبەتیش یاریی جۆدۆ و هۆکی لەگەڵ ئەسپسواری.  ئەلێکساندەر لوکاشینکۆی سەرۆکی بیلاڕووس زۆر هۆگری یاریی هۆکی سەربەفرە و ئەوکاتەی جیهان بەهۆی ڤایرۆسی کۆرۆناوە لە لوتکەی مەترسیدابوو، ئەو بە ئەنجامدانی یارییەکی هۆکی سەربەفر بەگژ کۆرۆنادا چوو، رایگەیاند: کۆرۆنا بوونی نییە و نامانترسێنێت".