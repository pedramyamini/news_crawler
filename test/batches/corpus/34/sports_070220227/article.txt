سیسی لەسەر لاپەرەی تایبەتی خۆی لە فەیسبووک نووسیوویەتی " دەمەوێت ئەوپەڕی سڵاو و پێزانینی خۆم ئاراستەی یاریزانانی هەڵبژاردەی نیشتمانی بکەم، دوای ئەو ئاستە بەرزەی لە جامی نەتەوەکانی ئەفریقادا پێشانیاندا. "  سەرۆکی میسر دەڵێت " ئەوەی لەسەرتان بوو کردتان، رێزی زۆرم هەیە بۆ هەمووان، جێگەی شانازین بۆ وڵاتەکە، هەموومان دڵنیان کە قەرەبووی لەدەستدانی ئەم نازناوە دەکەنەوە و بە گەیشتن بە مۆندیال میسرییەکان دڵخۆشدەکەن.  لە کۆتایی پەیامەکەیدا عەبدولفەتاح سیسی نووسیوویەتی " متمانەم بە سەرکردایەتی و هونەریتان هەیە، ئێوەی شایستەی باشترینن و پشت بەخوا باشترین بەدەستدەهێنن.  پەیامی سەرۆکی میسر بۆ محەممەد سەڵاح و هاوڕێکانی لە هەڵبژاردەی وڵاتەکەی لەکاتێکدایە، لە یاریی کۆتاییدا بەلێدانەکانی یەکلاکەرەوە بەرامبەر هەڵبژاردەی سەنیگال دۆڕان و نازناوی جامی ئەفریقایان لەدەستدا.