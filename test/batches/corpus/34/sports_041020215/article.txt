ئەم پێشبڕکێیە زۆر قورسە و ماوەکەی ٢٥٧.٧ کیلۆمەترە، کە رێگایەکە بە وردە بەرد داپۆشراوە و کێشە بۆ لێخوڕینی پایسکل دروست دەکەن و پێشبڕکێکاران چەندینجار لەسەر پایسکلەکانیان بەردەبنەوە و دەکەونە سەرزەوی و جارێکی دیکە هەڵدەستنەوە، بۆیە کاتێک کۆلبرێلی هێڵی کۆتایی پێشبڕکێیەکەی بڕی هەموو جەستەی بە قوڕ و لیتاو داپۆشرابوو.  پاڵەوانی ئەوروپا، کە لە تیمی بەحرەین ڤیکتۆریۆسە، توانی پێش هەردوو رکابەرەکەی، فلۆریان فیرمیرشی پایسکیلسواری بەلجیکی و ماتیۆ ڤان دێر پۆلی هۆڵەندی بکەوێت، کە پلەی دووەم و سێیەمیان بەدەستهێنا.  ڤان دێر پۆل یەکێک بوو لە بەربژێرە سەرەکییەکانی بردنەوەی نازناوەکە، کە جاری یەکەمیش بوو بەشداری لە پێشبڕکێی پاریس - رۆبێکس بکات، بەڵام پایسکیلەکەی چەندجارێک تووشی کێشەبوو، بۆیە بە پلەی سێیەم رازی بوو، کە باوکیشی ساڵی ١٩٨٦ نازناوی ئەم پێشبڕکێیەی بەدەستهێناوە.  جیانی مۆسکۆنی پایسکیلسواری ئیتاڵیش دڵخۆش بوو بەوەی پلەی چوارەمی لەم پێشبڕکێ قورس و زەحمەتەدا بەدەستهێناوە.