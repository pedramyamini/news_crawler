لە کۆمەڵەی یەکەمدا و لە یارییەکی گرنگدا، یانەی لیۆنی فەرەنسی میوانداری یانەی سپارتا براگی چیکی دەکات، کە یانە فەرەنسییەکە بە بردنەوە گەیشتنی خۆی بە قۆناخی ١٦ ـی پاڵەوانێتییەکە مسۆگەر دەکات، بەو پێیەی بە ٩ خاڵ پێشەنگی کۆمەڵەکەی گرتووە،  سپارتا براگ تەنیا ٤ خاڵی هەیە، بەڵام پلەی دووەمی گرتووە و بە بردنەوە هەنگاوێکی باش بەرەو سەرکەوتن دەنێت، بەڵام بە دۆڕان پێگەی دەکەوێتە مەترسییەوە، چونکە گلاسکۆ رێنجەرزی سکۆتلەندیش ٣ خاڵی هەیە و ئەمڕۆ بەرامبەر برۆندبيی دانیمارکی یاری دەکات و دەرفەتی ئەوەی لەپێشە پلەی دووەمی کۆمەڵەکە بەدەستبێنێت.  لە کۆمەڵەی دووەمدا، مۆناکۆی فەرەنسی و ئایندهۆڤنی هۆڵەندی یارییەکی گرنگ دەکەن، کە مۆناکۆ بە کۆکردنەوەی ٧ خاڵ پێشەنگە و ئایندهۆڤنیش ٤ خاڵی هەیە و سێیەمە، کە ئەمەی دوایی پێویستە لە دەرەوەی یاریگەی خۆیدا بباتەوە، ئەگەر بیەوێت بەردەوام بێت لە رکابەریکردن لەسەر بلیتێکی کۆمەڵەکە، چونکە ريال سوسيدادی دووەمیش ٥ خاڵی هەیە و ئەمڕۆ لە ئەرکێکی ئاساندا میوانداری شتورم گراتزی نەمسایی دەکات، کە هیچ خاڵی نییە، تەنانەت لە ٣ یارییدا تەنیا گۆڵێکی کردووە.  لە کۆمەڵەی پێنجەمدا یاریی لووتکە لەنێوان هەردوو یانەی مارسيليا و لازیۆ بەڕێوەدەچێت، کە یەکەمیان بە ٣ خاڵ سێیەمە و دووەمیشیان بە ٤ خاڵ دووەمە و بردنەوە بۆ هەر یەکێکیان هەنگاوێک نزیکبوونەوەیە لە بلیتێکی سەرکەوتن و دۆڕانیش هەنگاوێک کشانەوەیە بۆ دواوە، چونکە گالاتەسەرای تورکی بە ٧ خاڵ لە پێشەنگە و ئەمڕۆ ئەگەر ٣ خاڵ لە لۆكۆمۆتيڤ مۆسکۆی میوانی وەربگرێت، بلیتێک بۆ خۆی مسۆگەر دەکات.  ريال سوسيداد - شتورم گراز ٢٠: ٤٥  گالاتەسەرای - لۆكۆمۆتيڤ مۆسکۆ ٢٠: ٤٥ خينك - وێستهام يونايتد ٢٠: ٤٥ ئۆڵیمپیاکۆس - ئينتراخت فرانكفورت ٢٠: ٤٥ برۆندبي - گلاسکۆ رێنجەرز ٢٠: ٤٥ ليگيا وارسۆ - ناپۆلی ٢٠: ٤٥ بايەرليفركۆزن - ريال بێتيس ٢٣: ٠٠ لێستەر سيتی - سپارتاك مۆسكۆ ٢٣: ٠٠ دينامۆ زاگرب - راپيد ڤیەننا ٢٣: ٠٠ فرينكفارۆزی - سێلتیك ٢٣: ٠٠ سبۆرتينگ براگا - لۆدۆگۆريتس رازگراد ٢٣: ٠٠  رويال ئانتوێرپ - فێنەربەخچە ٢٣: ٠٠ سرڤينا زڤيزدا - ميتييلاند ٢٣: ٠٠