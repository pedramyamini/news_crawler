لە گەڕی ٢٢ ـی خولی ئەڵمانیا، یانەی بۆخوم تۆڵەی لە یانەی بایرن میونشن کردەوە، کە لە یاریی چووندا ٧ - ٠ پێی دۆڕابوو، لەم یارییەدا ٤ - ٢ لێیبردەوە.  هەرچەندە لیڤاندۆڤسکی لە خولەکی ٩ ـدا گۆڵی یەکەمی بۆ بایرن تۆمارکرد، بەڵام لە خولەکی ١٤، کریستۆفەر ئانتۆی ئاجی ئەنجامەکەی یەکسانکردەوە، لە خولەکی ٣٨ ـدا یۆرگن لۆسادیا بە لێدانی سزا گۆڵی دووەمی بۆخومی هێنا، دوای دوو خولەک کریستیان گاموا گۆڵی سێیەمی بۆ یانەی میوانداری تۆمارکرد، هەر لە نیوەی یەکەمدا بۆخوم گۆڵی چوارەمیشی لە رێگەی گێریت هۆڵتمانەوە تۆمارکرد.  بەر لە چارەگێک لە کۆتاییهاتنی یارییەکەش، رۆبەر لیڤاندۆڤسکی گۆڵی دووەمی خۆی و بایرنی هێنا، بەڵام یارییەکەیان دۆڕاند.