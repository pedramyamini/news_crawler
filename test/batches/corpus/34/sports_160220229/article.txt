رۆژنامەی بیڵدی ئەڵمانی هەواڵێکی چاوەڕواننەکراوی بڵاوکردەوە و دەڵێت " لە چەند کاژێری رابردوودا لەلایەن چەند کەسێکی نادیارەوە بە نامەیەک کە کەس نازانێت لە کوێ هاتووە، هەڕەشەی کوشتن لە یاریزانانی یانە باڤارییەکە کراون.  رۆژنامەکە دەڵێت " ئەو یاریزانانەی هەڕەشەیان لێکراوە، هەریەکە لە مانوێل نۆیەر، گۆڵپارێز و کاپتنی یانەکەیە کە بەهۆی پێکانەوە دوورکەوتووەتە، سێرج نابری، ئەستێرەی لاو و رۆبێرت لیڤاندۆڤسکی، باشترین یاریزانی جیهان و گۆڵکاری یانە ئەڵمانییەکەیە. "  لەو نامەیەدا کە لەلایەن بەرپرسانی بایرن میونشن بۆ پۆلیسی ناردووە نووسراوە، "خول و تۆپی پێ رزگاربکەن، ئاگر و مردن بۆ بەرازە پیسەکانی بایرن. "  گوتەبێژێک بەناوی پۆلیس بە میدیای ئەڵمانیای گوت " لێکۆڵینەوە لە ناردنی ئەو نامەیە دەستپێکراوە، لەکاتێکدا هەڕەشەکردن دەبێتە هۆی تێکدانی ئاسایشی گشتی و دەچێتە چوارچێوەی تاوانەوە.  بایرن میونشن ئەمشەو لە خولی یانە پاڵەوانەکانی ئەوروپا، لە یاریی چوونی قۆناخی ١٦ لە دەرەوەی یاریگەی خۆی بەرامبەر یانەی رێدبوڵ سالزبۆرگی نەمسایی یارییدەکات، تاوەکو ئێستاش هیچ بەرپرسێکی یانەکە لێدوانی لەبارەی هەڕەشەکردن لە یاریزانەکانی نەداوە.