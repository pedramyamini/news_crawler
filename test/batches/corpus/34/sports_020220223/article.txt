بورکینا فاسۆ خوازیارە بەربەستی سەنیگال ببڕێت و رێگە نەدات بۆ دووەمجار بەسەریەکەوە بگاتە یاریی کۆتایی و خەونی گەلی بورکینی بێنێتەدی و نازناوەکە بباتەوە.  هەڵبژاردەی سەنیگالیش بە سەرکردایەتی سادیۆ مانێ، دوای سەرەتایەکی زۆر خراپ کە بە تەنیا گۆڵێک لە قۆناخی کۆمەڵەکاندا سەرکەوت، دوای دوو یەکسان بوون بەبێ گۆڵ و بردنەوەیەک بە تاکە گۆڵێک، لە قۆناخی ١٦ و هەشتدا باشتر دەرکەوت و کاپ ڤێردی و گینیای کەمەرەیی لە پاڵەوانێتییەکە دەرکرد، بۆیە هەوڵدەدات بەردەوام بێت لە بەرەوپێشچوون تاوەکو بەدەستهینانی نازناوەکە.  سادیۆ و هاوڕێکانی دەیانەوێت قەرەبووی لەدەستدانی نازناوەکە لە پاڵەوانێتی رابردوودا بکەنەوە، بۆیە نایانەوێت هیچ هەڵیەک بکەن کە لێی پاشگەز ببنەوە.  بورکینا فاسۆش دوای دەرکردنی تونس لە قۆناخی هەشت زۆر ورەبەرزە و متمانەی ئەوەی هەیە لە سەنیگال بباتەوە.  ئەمە یەکەم رووبەڕووبوونەوەی بورکینا فاسۆ و سەنیگالە لە قۆناخەکانی یەکلاکەرەوەی جامی نەتەوەکانی ئەفریقادا، بەڵام ساڵانی ٢٠٠٠ و ٢٠٠٤ لە قۆناخی کۆمەڵەکان رووبەڕووی یەکدی بوونەوە و جارێکیان سەنیگال ٣ - ١ بردیەوە و جارێکیش بەبێ گۆڵ یەکسانبوون.