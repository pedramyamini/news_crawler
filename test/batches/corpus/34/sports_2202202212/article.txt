ئێمری لە کۆنگرەیەکی رۆژنامەڤانیدا گوتی: ئێمە لێرەین چونکە شایستەی ئەوەین، ئەوەی لە تواناماندا هەبێت دەیکەن، بێ گومان وادەکەین، ئێمە بەرامبەر بە یانەیەک یاری دەکەن کە بەربژێری بردنەوەیە، بەڵام ئێمەش ئەوەمان سەلماندووە کە دەتوانین کارەکە بکەین، دەتوانین لە یوڤێنتوس ببەینەوە.  ئەو راهێنەرە ئیسپانییە ئاماژەی بەوەشکرد کە کار بۆ راگرتنی دوشان ڤلاهۆڤیچی یاریزانی یانەی یوڤێنتوس دەکەن و دەڵێت: ئێمە کار دەکەین لەسەر راگرتنی دوشان ڤلاهۆڤیچ و هەموو ئەوانەی دیکە، ئەو هێرشبەرە گۆڵی زۆری هەیە، ئەگەر راستم ١٧ گۆڵی لەگەڵ فیۆرێنتینا کردووە و گۆڵێکیش لەگەڵ یوڤێ ئەوە ١٨، ئەمە ژمارەیەکی گەورەیە بۆ ئەو تەمەنە، دەتوانێ بە شێوازی جیاواز گۆڵ بکات و هەمیشە برسییە بۆ گۆڵ، بەو برسێتییەوە پەیوەندیی بە یوڤێنتوسەوە کردووە و دەبیت رووبەڕووی ببینەوە، ئەمە ئەو ئاڵنگارییە کە ئێمە چێژی لێوەردەگرین.  تیپە زەردەکەی ئیسپانیا، بەهیوایەکی زۆرەوە ئەم یارییە دەکات، کە دوای بەدەستهێنانی سەرکەوتنێکی گەورە بەرامبەر گرانادا لە لالیگادا، یاریزانانی ئونای ئێمری بە مۆرالێکی بەرزەوە بەرامبەر خانمە پیرەکە یاری دەکەن و هەوڵدەدەن بە یارمەتی یاریگە و جەماوەرەکەیان، ئیتاڵییەکان بە دڵشکاوی بنێرنەوە ماڵەوە و پەیامی ئەوەیان پێبدەن کە ئەوان تەنیا لە لیگادا بەرامبەر گەورەکانیان گەورە نین، بەڵکو بەرامبەر گەورەکانی ئەوروپاش گەورەیی دەنوێنن.