ڤیاڕیال لە گەڕی ٢٢ ـی لالیگادا لەسەر یاریگەی لاسیرامیکا میوانداری ریال مایۆرکای کرد و بە ئەنجامی ٣ - ٠ شکستی پێهێنا.  لە خولەکی ١٢ فرانکۆ رۆسۆی یاریزانی مایۆرکا تیپی خاوەن یاریگەی کردە خاوەنی گۆڵی یەکەم، کاتێک بەهەڵە گۆڵێکی لە تۆڕی گۆڵی یانەکەیان کرد.  دوای کۆمەڵێک هەوڵی دیکە، مانۆ تریگیرۆس لە خولەکی ٣٤ گۆڵی دووەمی بۆ ڤیاڕیال تۆمارکرد.  لە نیوەی دووەمدا هەموو شتێک هاوسەنگ بوو، تاوەکو سێ خولەک بەر لە فیکەی کۆتایی یارییکە دانیێل پارێخۆ بە لێدانی سزا بۆ جاری سێیەم و کۆتایی تۆڕی مایۆرکای هەژاند.  لەو یارییەدا فرانکۆ رۆسۆی یاریزانی مایۆرکا بە کارتی سوور دەرکرا و ئەو یانەیە بە ٢٠ خاڵ لە پلەی ١٧ ـی ریزبەندیی مایەوە، لە کاتێکدا ڤیاڕیال ژمارەی خاڵەکانی گەیاندە ٣٢ خاڵ لە پلەی شەشەم.