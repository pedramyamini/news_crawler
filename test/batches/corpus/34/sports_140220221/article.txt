یارییەکە لەسەر یاریگەی یونیەن بەرلین بەڕێوەچوو، بەڵام دۆرتموند باشتر یارییکرد و زەرد پۆشەکان بە سێ گۆڵی بێبەرامبەر سێ خاڵیان بەدەستهێنا.  لە خولەکی ١٨ مارکۆ رویس گۆڵی یەکەمی فێستیڤاڵنی تۆمارکرد، پاشان دوای ٧ خولەک هەمان یاریزان گۆڵی دووەمی بۆ دۆرتموند تۆمارکرد.  لە نیوەی دووەمدا لە خولەکی ٧١ رافایێل گێرێرۆ گۆڵی سێیەم و یەکلاکردنەوەی ئەنجامەکەی تۆمارکرد و دۆرتموند لە دەرەوەی یاریگەی خۆی سێ خاڵی یارییەکەی بردەوە و ژمارەی خاڵەکانی لە پلەی دووەمی ریزبەندی خولەکە بۆ ٤٦ خاڵ بەرزکردەوە و بەجیاوازیی ٦ خاڵ لە دواوەی بایرن میونشنی یەکەمە.