عێراق لەسەر یاریگەی یانەی عەرەبی لە شاری دەوحەی قەتەر بە سەرپەرشتیی دیک ئەدڤۆکاتی هۆڵەدی دوایین ئامادەکارییەکانی بۆ رووبەڕووبوونەوەی هەڵبژاردەی لوبنان ئەنجامدا، کە یارییەکە سبەی پێنجشەممە لەو یاریگەیەدا دەکرێت.  بڕیارە ئەمڕۆ هەریەکە لە ئەحمەد فازل و محەممەد داود پەیوەندی بە ریزەکانی هەڵبژاردەی عێراقەوە بکەن کە مەشقەکان هەر لەسەر هەمان یاریگە دەکرێن.  ئەمڕۆش راهێنەری هەڵبژاردەکە کۆنگرەی رۆژنامەڤانیی بەر لە یارییەکە سازدەکات و عەلی عەدنانیش بەشداری لە کۆنگرەکەدا دەکات.  یاریی عێراق و لوبنان لە گەڕی سێیەمی یارییەکانی پاڵاوتنی ئاسیا بۆ گەیشتن بە مۆندیالی قەتەر لە کاژێر ١٧: ٣٠ دەکرێت لە رۆژی پێنجشەممە، ئەمە لە کاتێکدایە عێراق پلەی کۆتایی ریزبەندییەکەی گرتووە بە تەنیا یەک خاڵ و لوبنانیش هەمان رێژەی خاڵی هەیە، بەڵام دۆخی لە عێراق لە رووی گۆڵلێکرانەوە باشترە.  لە ریزەکانی هەڵبژاردەی عێڕاق شێرکۆ کەریم تاکە یاریزانی کوردە کە بانگهێشتکراوە.