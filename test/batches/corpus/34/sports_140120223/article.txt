ئەنجومەنی پرێمەرلیگ لە کۆبوونەوەیەکی بەپەلەدا بڕیاری دواستنی یاریی نێوان هەردوو یانەی بێرنلی و لێستەر ستی دا، دوای ئەوەی ڤایرۆسی کۆرۆنا لە نێو یاریزانانی هەردوو یانەدا بڵاوبووەوە.  داواکاریی دواخستنی یارییەکە لەلایەن یانەی بێرنلییەوە کرابوو، ئەوان ژمارەیەکی زۆری یاریزانانیان تووشی کۆرۆنا بووە و ئامادەی یاریکردن نین.  ئەمە یاریی ژمارە چواری ئەم وەرزەی یانەی بێرنلییە کە دوادەخرێت، پێشتر یارییەکی دیکەشیان بەهۆی بەفرەوە دواخرابوو، دوو یاری دیکەش بەهۆی کۆرۆناوە دواخرا.  بە گشتی لەم وەرزەی پرێمەرلیگدا ٢٠ یاری دواخراون، ئەمەش دوای ئەوەی شاڵاوی کۆرۆنا بەر یانەکانی ئەو خولە کەوت و بەشی زۆری یاریزانانی یانەکان تووشی ڤایرۆسەکە بوون.  بەپێی یاساکانی پرێمەرلیگ، ئەگەر هەر یانەیەک لە ٣٠ % یاریزانانی تووشی کۆرۆنا ببن، ئەوا بڕیاری دواخستنی یارییەکەیان دەدرێت، واتا ئەگەر حاڵەتەکانی کۆرۆنا لەنێو یانەیەکدا بگاتە ١٢ یان ١٣ کەس، ئەوا بەپێی یاسا یارییەکەیان دوادەخرێت.