لە دوایین لێدوانیدا مایکل ئارتێتا راهێنەری یانەی ئارسیناڵ گوتی: "پێشبینی دەکەم یاریەکەمان بەرامبەر تۆتێنهام دوابخرێت، چونکە ژمارەیەکی زۆر لە یاریزانی تیپی سەرەکیمان بەهۆی کۆرۆنا و بەشداریکردن لە جامی نەتەوەکانی ئەفریقا و پێکانەوە لەدەستداوە".  میدیای بەریتانیا بڵاویکردەوە: "یانەی ئاریسیناڵی ئینگلیزی، بە فەرمی داوای لە دەستەی بەڕیوەبردنی پرێمەرلیگ کردووە، یارییەکەیان بەرامبەر تۆتێنهام بۆ دوابخەن، چونکە ژمارەیەکی زۆری یاریزانیان لەدەستداوە، بڕیارە لە چەند کاژێری داهاتوودا وەڵامی داواکارییەکەی ئارسیناڵ بدرێتەوە".  رێنماییەکانی مەرجی بەڕیوەچوونی یارییەکانی پرێمەریگ ئەوەیە لە هەر یانەیەک ١٤ یاریزانی لەبەردەست بدێت، دەبێت یارییەکەی ئەنجام بدات، ئێستاش ئارسیناڵ بە هۆکاری جیاواز نزیکەی ١٠ یاریزانی لەدەست داوە، کە پێنجیان لەگەڵ هەڵبژاردەکانیان بەشداری جامی نەتەوەکانی ئەفریقا دەکەن.  ئەم وەرزە بەهۆی تووشبوونی یاریزانانی یانەکان بە ڤایرۆسی کۆرۆنا تاوەکو ئێستا سی یاری تۆتێنهام دواخراوە، ئەرسیناڵیش یارییەکی دواخراوی هەیە بەهەمان هۆکار.   تۆتێنهام و ئارسیناڵ لە کێبڕکێیەکی توندی بەدەستهێنانی کورسییەکی چامپیۆنزلیگدان، ئەرسیناڵ بە پلەی پێنجەم دیت و خاوەنی ٣٥ خاڵە، هەرچی تۆتێنهامیشە بە پلەی شەشەم دێت و ٣٣ خاڵی کۆکردووەتەوە، بەڵام تۆتێنهام دوو یاری کەمتر لە ئارسیناڵی ئەنجامداوە.