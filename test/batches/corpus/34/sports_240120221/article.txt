لە گەڕی ٢٢ ـی لالیگاد، ریال مەدرید لەسەر یاریگەی سانتیاگۆ برنابیۆ میوانداری یانەی ئیلچێ کرد و ٢ - ٢ یەکسانبوون.  لە نیوەی یەکەمدا کەریم بنزیما لێدانێکی سزای لەدەستدا، کە دوای ئەوەی پێشتر لە ١٦ لێدانی سزا لە لالیگادا هەموویان گۆڵکردبوو، کەریم بۆ یەکەمجار لە لالیگادا لێدانی سزای لەدەستدا.  بەر لە کۆتاییهاتنی نیوەی یەکەم بە ٣ خولەک، لۆکاس بۆی بە لێدانی سەر تۆڕی کۆرتوای هەژاند.  لە نیوەی دووەمدا ریال مەدرید بە گوشار خستنە سەر گۆڵی تیپی میوان دەستیپێکرد و لە کاتێکدا هەوڵی بۆ یەکسانکردنەوەی ئەنجامەکە دەدا، میلا لە خولەکی ٧٦ گۆڵی دووەمیشی بۆ یانەی ئیلچێ تۆمارکرد.  کوڕانی ئەنچیلۆتی سەرەڕای ئەوەی کەریم بنزیمایان بەهۆی پێکرانەوە لەدەستدا، بەڵام خۆیان بەدەستەوە نەدا، تاوەکو لوکا مۆدریچ لە خولەکی ٨٢ بە لێدانی سزا گۆڵی یەکەمی بۆ یانەی شاهانە کرد و لە خولەکی دووی زیادکرراویشدا میلیتاوی بەرازیلی گۆڵی یەکسانبوونیشی تۆمارکرد.  ریال مەدرید بەم یەکسانبوونە ژمارەی خاڵەکانی گەیاندە ٥٠ خاڵ کە بە جیاوازی ٤ خاڵ لە سێڤییا پلەی یەکەمی گرتووە، ئیلچێش بە ٢٣ خاڵ پلەی ١٥ ـی ریزبەندیی لالیگای گرتووە.