دوای ئەوەی بڕیاردرا پێداچوونەوە بەبڕیاری راگرتنی نۆڤاک جۆکۆڤیچدا بکرێت، دوای پێداچوونەوە دادگای ئوسترالیا بڕیاریی کۆتاییدا و پێداچوونەکەوە هیچ سوودێکی بۆ تێنسزانە سێربییەکە نەبوو، بەمەش بەفەرمی یاریزانەکە لە بەشداریکردن لە پاڵەوانێتی کراوەی تێنسی ئوسترالیا بێبەشدەبێت و پێویستە ئوسترالیا بەجێبهێڵێت.  نۆڤاک جۆکۆڤیچ نزیکەی دوو هەفتەیە، بەهۆی وەرنەگرتنی ڤاکسینی کۆرۆنا لە ئوسترالیا راگیرا و رێگەنەدراوە ئەو یاریزانە بچێتە نێو خاکی ئوسترالیا، ئەمەش کاردانەوەی گەورەی بەدوای خۆیدا هێنا و ناڕەزایەتییەکی زۆری لێکەوتەوە، بۆیە دادگا بڕیاریدا پێداچوونەوە بەبڕیارەکەدا بکات، بەڵام دوای پێداچوونەوە داواکاریی جۆکۆ بۆ چوونە نێو ئوسترالیا رەتکرایەوە.  بەهۆی راگرتنی نۆڤاکەوە، پەیوەندییەکانی سێربیا و ئوسترالیا ساردیان تێکەوت و پێشتر سەرۆکی سێربیا رایگەیاندبوو، هەموو رێکارێک دەگرنەبەر بۆ ئەوەی مافی جۆکۆڤیچ نەفەوتێت.  بەهۆی راگرتنی نۆڤاک جۆکۆڤیچەوە، ماوەی چەند رۆژێکە هاندەران لە ئوسترالیا لەبەردەم ئەو هۆتێلە خۆپێشاندان دەکەن کە یاریزانەکەی تێدا راگیراوە و داوادەکەن رێگەبدرێت یاریزانەکە بەشداری لە یارییەکەدا بکات.  رکابەرییەکانی پاڵەوانێتی کراوەی تێنسی ئوسترالیا، رۆژی ١٧ ـی ئەم مانگە دەستپێدەکات و تاوەکو ٣٠ ـی مانگ بەردەوامدەبێت، نۆڤاک جۆکۆڤیچ خاوەنی زۆرترین نازناوی پاڵەوانێتییەکە و ٩ جار نازناوەکەی بردووەتەوە، بەڵام ناتوانێت بەشداری لە رکابەرییەکانی ئەمساڵدا بکات.