فارکێ، راهێنەری پێشووی یانەی نۆرویچ سیتی بوو، لە ١٣ ـی مانگی یەکی ئەمساڵ گرێبەستێکی تاوەکو هاوینی ٢٠٢٤ لەگەڵ یانە رووسییەکە واژۆکرد، بەڵام دوای تەنیا دوو مانگ دەستی لە کارەکەی کێشایەوە.  بڕیاربوو راهێنەرەکە ئەم هەفتەیە یەکەم یاریی خۆی وەک راهێنەری یانەکە ئەنجامبدات، دوای ئەوەی پشووی زستانەی یانەکان کۆتاییهات و رووبەڕووی یانەی لۆکۆمۆتیڤ مۆسکۆ دەبووە، بەڵام بەهۆی هێرشەکانی رووسیا بۆ سەر ئۆکراینا یارییەکانی خولەکە کێشەیان تێکەوتووە و گەشتەکانی فرۆکەخانەی کراسنۆداریش وەستان، بەو هۆیەشەوە راهێنەرەکە بڕیارییدا دەستلەکارەکەی بکێشێتەوە.  یانە رووسییەکە لە راگەیێنراوێکی فەرمیدا لە تویتەرەکەیدا نووسیوویەتی " گرێبەستەکەمان لەگەڵ دانیێل فارکێ بە رێککەوتنی هەردوولا هەڵوەشێندرایەوە. "  کراسنۆدار دەڵێت " جگە لە فارکێ ئادمۆند ریمەر، کریس دومۆگالا و کریستۆڤەر جۆن، یاریدەدەرانی دانیێل فارکێش وازیان لە کارەکەیان هێناوە. "  دەستلەکارکێشانەوەی فارکێ لە راهێنەرایەتی کراسنۆدار لەکاتێکدایە، دوو رۆژ لەمەوبەر، مارکۆس گیسدۆڵ، راهێنەری یانەی لۆکۆمۆتیڤ مۆسکۆش دەستیلەکارکێشایەوە.      دانیێل فارکێ، راهێنەری ئەڵمانی