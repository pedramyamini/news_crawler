بەر لە دەستپێکردنی یارییەکانی ئۆڵیمپیادەکە بە ٥ هەفتە، رێکخەرانی لە هەوڵ و کارکردنی بەردەوامدان بۆ داپۆشینی شوێنی یارییەکان بە بەفرێکی کوالیت بەرز، کە چاودێران پێیانوایە ئەرکێکی زەحمەتە و لە رووی ژینگەییشەوە ناجێگیرە.  ئۆڵیمپیادی زستانەی بەیجین، کە لە ماوەی ٤ تاوەکو ٢٠ ـی شوباتی داهاتوو بەڕێوەدەچێت، یەکێکە لەو بۆنە وەرزشییە گەورانەی ساڵی ٢٠٢٢ بەخۆیەوە دەبینێت و چاوی هەموو دونیا لە ماوەی ١٦ رۆژدا دەکەوێتە سەر بەیجین.  بە قسەی لایەنە پەیوەندیدارەکان، ئەو بەفرە دەبێت بەپێی پێوەرە پێویستەکان بێت، لە رووی قەبارەی گەردیلە ئاوەکان و ناوەڕۆکەکانیان، هەروەها بەفرەکە لە شوێنە جۆراوجۆرەکانی پێشبڕکێکە دەبێت رەقی گونجاو و پێویستی هەبێت.  لی شین، جێگری سەرۆکی ناوەندی نیشتیمانیی خلیسکانی سەر بەفر، دەڵێت "گەورەترین ئاڵنگاری بۆ ئێمە پاراستنی کوالێتی بەفرەکەیە لە هەموو شوێنەکانی بەڕێوەچوونی یاریی و پێشبڕکێکانی ئۆڵیمپیاد.