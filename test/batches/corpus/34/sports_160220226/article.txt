هەردوو یانە پێشتر چوار یارییان بەرامبەر یەکدی کردووە، ٣ یاری لە بەرژەوەندی لیڤەرپوول و یارییەکیش بۆ ئینتەرمیلان کۆتاییهاتووە، ئەمە یەکەم رووبەڕووبوونەوەی هەردوو یانەیە لە دوای ساڵی ٢٠٠٨ ـەوە.  لیڤەرپوول لە قۆناخی کۆمەڵەکاندا هەموو یارییەکانی بردەوە و خاوەنی هێڵێکی هێرشبەری بەهێزە، کە لە قۆناخی کۆمەڵەکاندا ١٧ گۆڵی تۆمارکرد.  لە بەرامبەردا یانەی ئینتەرمیلان وەک دووەمی کۆمەڵەکەی گەیشتووەتە قۆناخی شازدە، لە قۆناخی کۆمەڵەکاندا لە ٦ یارییدا ٣ بردنەوە، یەکسانبوونێک و دوو دۆڕانی هەبوو، بەشێوەیەکی گشتیش ٨ گۆڵیان تۆمارکرد، بەڵام توانیان جێگەی خۆیان لە قۆناخی شازدەدا بکەنەوە.  بردنەوە لە میلان یان ئینتەر لە چامپیۆنزلیگدا ئاساییە، بەڵام بردنەوە لە هەردووکیان لە یەک پاڵەوانێتییدا لەوانەیە مێژوو جارێک هەلت پێدا، وەک چۆن تۆتێنهام بەر لە ١١ ساڵ کردی، ئێستا لیڤەرپوولەکەی کلۆپ هەلی ئەوەی لەبەردەمە لە یەک وەرزەدا شکست دووچآری دوو جەمسەرە گەورەکەی میلانۆ بهێنێت.  لە یارییەکی ئاگرینی دیکەی قۆناخی ١٦ ـی خولی یانە پاڵەوانەکانی ئەوروپا، ئینتەرمیلان لەسەر یاریگەی خۆی میوانداریی لیڤەرپوول دەکات، ئەو لیڤەرەی کە سەرجەم یارییەکانی قۆناخی کۆمەڵەکانی بردەوە، بەرامبەر ئینتەرمیلانێک یاری دەکات کە یەکێکە لەو یانانەی کەمترین گۆڵیان لەو قۆناخە تۆمارکرد.   ئینتەری سیمۆنی ئینزاگی لە خولی ئیتاڵیا پەستانێکی زۆری لەسەرە، بەم دواییە پلەی یەکەمی ریزبەندییەکەی لە چنگ دەرهێندرا، ئەگەرچی بەشێوەیەکی کاتییە، بەڵام لە رووی دەروونییەوە یانەکە باش نییە، نیرازووری لە سێ یاریی رابردوودا یەک بردنەوەی هەیە ئەویش لە جامی ئیتاڵیا بووە بەرامبەر رۆما، لە خولی ئیتاڵیدا لە کۆی ٦ خاڵ تەنیا یەک خاڵیان هێناوە.   لیڤەرپوولی یۆرگن کلۆپ، لە رووی ئاستەوە لە لووتکەن، لە رووی گرێبەستەوە لەو پەڕی باشیدا، لە خولی یانە پاڵەوانەکان یەکێک بوون لەو سێ یانەیەی کە سەرجەم یارییەکانیان بردەوە، لەو کۆمەڵەیەی کە ناویان نابوو کۆمەڵەی مەرگ، هەمووانی کوشت.  لە ریزەکانی یانەی لیڤەرپوول ئامادەیی جۆتا لەژێر گوماندایە، دوای ئەوەی لە یاریی رابردوودا بەرامبەر بێرنلی یەدەگ بوو، جەیمس میلنەریش کە راگیرابوو، ئێستا بەردەستە بۆ یاریکردن، بە گشتی لە یانەی لیڤەرپوول ئەوانەی یاریناکەن، دیڤۆک ئۆریگی و جۆ گۆمێزن کە پێکانیان هەیە.  لە یانەی ئینتەرمیلان نیکۆلۆ بارێلا بەهۆی راگیرانەوە یاری ناکات، خواکین کۆرییا و رۆبین گۆسێنس پێکانیان هەیە و دادەبڕێن.