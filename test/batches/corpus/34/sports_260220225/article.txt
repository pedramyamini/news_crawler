رۆناڵدۆ لە پەیامێکدا لەسەر ئینستاگرامی خۆی نووسیوویەتی " پێویستیمان بە دروستکردنی جیهانێکی باشتر هەیە لە پێناو منداڵەکانماندا، نزا لە خوا دەکەین لەپێناو ئاشتی لە جیهاندا. "  ئەم پەیامەی رۆناڵدۆ لە دوای هێرشەکانی رووسیا بۆ سەر ئۆکراینا و کوژرانی چەندین خەڵکی سڤیل دێت.  هەڵوێستی کریستیانۆ رۆناڵدۆ لەبارەی هێرشەکانەوە چاوەڕوانکراوە، بەتایبەت لە پرسە جیهانییەکاندا هەمیشە ئەو یاریزانە پەیامی هەبووە و هاوخەومیی خۆی لە بەرامبەر رووداوەکان خستووەتەڕوو.  کریستیانۆ رۆناڵدۆ خۆی بۆ یارییەکەی ئەمڕۆی نێوان مانچێستەر یونایتد و واتفۆرد ئامادەکردووە، کە لە رکابەرییەکانی گەڕی ٢٧ ـی خولی ئینگلتەرا رووبەڕووی یەکدەبنەوە.  مانچێستەر یونایتد ئێستا لە پلەی چوارەمی ریزبەندی پرێمەرلیگە بە ٤٦ خاڵ و یانەکە رکابەری لەسەر بردنەوەی بلیتێکی خولی یانە پاڵەوانەکانی ئەوروپا دەکات.