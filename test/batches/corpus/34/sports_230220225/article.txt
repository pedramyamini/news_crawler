لەو یارییەدا کە لە شارۆچکەی نویڤا کۆنسیبیسیۆن بەڕێوەدەچوو، سەرەتا یاریزانانی هەردوو تیپ ویستیان لێی نزیک ببنەوە، بەڵام مارەکە جوڵەیەکی کرد و بووە هۆکاری ئەوەی یاریزانان بە ترسەوە لێی دوور بکەونەوە.  دواتر گۆڵپارێزی یەکێک لە دوو تیپەکەی نێو یاریگە یارمەتی پۆلیسی دا کە مارەکە بگرن و لە گۆڕەپانی یاریگە دووریبخەنەوە، بۆ ئەوەش ستوونێکی گەورە و ئەو قەڵخانەیان بەکارهێنا کە پۆلیس لە دژی ئاژاوەگێڕیی بەکاریدەهێنێت.  ئەو رووداوە بۆ ماوەی ٨ خولەک یارییەکەی راگرت و دواتر دەستپێکرایەوە، کە یانەی نویڤا کۆنسیبیسیۆنی خاوەن یاریگە یارییەکەی بە ئەنجامی ١ - ٠ بردەوە.  لە ئەمریکای لاتین و باکوور زۆرجار خشۆکەکانی و هەندێجاریش ئاژەڵە کێوییەکان خۆیان دەخەنە نێو یاریگەکان و چەندینجار بەو هۆکارەوە یارییەکان راگیراون.