مێسی هەڤپەیڤینێکی لەگەڵ گۆڤاری فرانس فۆتبۆڵی فەرەنسی کردووە کە رۆژی شەممە بڵاودەبێتەوە، بەڵام چەند وردەکارییەکی نێو هەڤپەیڤینەکە ئاشکراکراون.  لیۆنێل مێسی لەبارەی پەیوەندیکردنی بە پاریس سانجێرمانەوە دەڵێت " بڕوام بەوە هەیە کە بڕیارێکی راستم داوە و هەڵە نیم لە هەڵبژاردنی یانەی پاریس سانجێرمان. "  مێسی زیاتر لەبارەی یانە نوێیەکە و کاروانی یارییکردنی لە فەرەنسا قسەیکردووە، بەڵام هیچ زانیارییەکی دیکە تاوەکو ئێستا ئاشکرا نەکراوە.  ئەستێرە ئەرجەنتنییەکە لە هاوینی رابردوودا دوای تەواوبوونی گرێبەستەکەی لەگەڵ یانە بارسێلۆنا، بە گرێبەستێکی خۆڕایی و بە مووچەی ٣٠ ملیۆن یۆرۆ لە ساڵێکدا پەیوەندیی بە یانەی پاریس سانجێرمانەوە کرد.  مێسی تاوەکو ئێستا لەگەڵ پاریس سانجێرمان، لە خولی فەرەنسادا هیچ گۆڵێکی نەکردووە، بەڵام لە یاریی بەرامبەر مانچێستەر سیتی لە گەڕی دووەمی قۆناخی کۆمەڵەکانی چامپیۆنزلیگدا گۆڵێکی سەرنجڕاکێشی تۆمارکرد و هاوکاریی یانەکەی کرد بۆ بردنەوەی ئەو یارییە.