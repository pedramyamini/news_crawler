یانەی مانچێستەر سیتی ئینگلیزی لە رێگەی پەیامێکەوە هاتنی جەژنی رەمەزان پیرۆز دەکات و نووسیوویەتی " جەژنتان پیرۆزبێت، هیوای جەژنێکی خۆش بۆ هەموو ئەوانەی لە جیهاندا جەژن دەکەن. "  یانەی ریال مەدریدی ئیسپانی پەیامێکی بەبۆنەی جەژنەوە بڵاوکردووەتەوە و دەڵێت " یانەی ریال مەدرید پیرۆزباییتان لێدەکات، بەبۆنەی جەژنی رەمەزانەوە، هەموو ساڵێک بەخۆشی و جەژنتان پیرۆزبێت. "  یانەی ئەیسی میلانی ئیتاڵی بەهەمان شێوە هاتنی جەژنی رەمەزان لە هاندەرانی پیرۆزدەکات و نووسیوویەتی " هەمووان لە ئەیسی میلان دەیانەوێت پیرۆزبایی جەژنی رەمەزان لە هاندەرە موسڵمانەکانمان بکەن، هیواخوازین هەموو رۆژێکتان جەژن بێت، رۆسۆنێری. "  یانەی بایرن میونشنی ئەڵمانی بۆ جەژن رەمەزان نووسیوویەتی " جەژن خۆشییە، جەژنتان پیرۆزبێت باڤارییەکان. "  یانەی لیڤەرپوولی ئینگلیزی وێنەیەکی محەممەد سەڵاح و سادیۆ مانێی داناوە و بەشێوەیەکی سەرنجڕاکێش نووسیوویەتی " جەژنتان پیرۆزبێت سوورەکان، رێنماییتان دەکەین کێکی زۆر مەکەن و بۆ یارییەکەی سبەی رێدز ئامادەبن. "  یانەی بارسێلۆنای ئیسپانی لە رێگەی پەیامێکی ڤیدیۆییەوە کە چاڤی هێرناندێز، راهێنەری یانەکەی تێیدا دەردەکەوێت پیرۆزبایی جەژنی رەمەزان لە هاندەرانی دەکات و چاڤی بە زمانی عەرەبی دەڵێت " جەژنتان پیرۆزبێت. "