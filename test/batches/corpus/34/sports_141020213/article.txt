تیرۆپ پێشتر دوو میدالیای برۆنزیی لە پێشبڕکێی ١٠ هەزار مەتری، لە پاڵەوانێتی گۆڕەپان و مەیدانی جیهاندا بەدەستهێناوە.  یەکێتیی گۆڕەپان و مەیدانی کینیا، لە بڵاوکراوەیەکی فەرمیدا لەبارەی کوشتنی ئەوە خانمە وەرزشوانەوە، رایگەیاند "تەرمی تیرۆپی لە ماڵی خۆیدا لە ئیتین دۆزراوەتەوە، کە شارۆچکەیەکە دەکەوێتە رۆژئاوای وڵات و زۆر لە وەرزشوانان لەوێ خۆیان بۆ پاڵەوانێتییەکان ئامادە دەکەن".  لە بڵاوکراوەکەی یەکێتیی گۆڕەپان و مەیدانی کینیادا، هەوروەها هاتووە "ئەو هەواڵە تووشی شۆکی کردووین، بەداخەوە وڵاتەکەمان گەوهەرێکی لەدەستدا، کە یەکێک بوو لە خێراترین خانمانی جیهان".  لە هەردوو پاڵەوانێتی گۆڕەپان و مەیدانی جیهان، لە ساڵانی ٢٠١٧ و ٢٠١٩ ـدا، ئەو خانمە راکەرە کینییە میدالیای برۆنزی لە پێشبڕکێی ١٠ هەزار مەتریدا بەدەستهێناوە و لە ساڵی ٢٠١٥ ـش میدالیای زێڕی لەملکراوە.