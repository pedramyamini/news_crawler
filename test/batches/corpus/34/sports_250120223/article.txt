گامبیا و گینیا لە قۆناخی ١٦ ـی جامی نەتەوەکانی ئەفریقا و لە دێربی رۆژئاوای ئەفریقادا رووبەڕووی یەکدی بوونەوە و گامبیا بە گۆڵێکی بێبەرامبەر یارییەکەی بردەو و بلیتێکی قۆناخی هەشتی بەدەستهێنا.  نیوەی یەکەم بە بێ گۆڵ کۆتاییهات، سەرەڕای ئەوەی هەردوو تیپ بە بەردەوامی هێرشیان دەبردە سەر گۆڵی یەکدی.  لە نیوەی دوومدا و لە خولەکی ٧١ ـدا موسا بارۆی هێرشبەری یانەی بۆلۆنیای ئیتاڵی گۆڵی یەکەم و بردنەوەی بۆ گامبیا تۆمارکرد، کە دوای ئەوە گۆڵە هەموو هەوڵەکانی گینیا بە یەکسانکردنەوەی ئەنجامەکە بێسوود بوون.  لە دواخولەکەکاندا گامبیا بە ١٠ یاریزان یاریکرد، دوای ئەوەی لە خولەکی ٨٧ ـدا یوسوفا نجیی هێرشبەری کارتی سووری وەرگرت، کە لە خولەکی ٣ ـی کاتی زیادکراویشدا ئیبراهیما کۆنتێی بەرگریکاری گینیاش بە کارتی سوور دەرکرا.