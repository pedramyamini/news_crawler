هەردوو هەڵبژاردە لەسەر یاریگەی لیمبی رووبەڕووی یەکدی بوونەوە و کاتی یاسایی و هەردوو گێمی زیادکراو بە یەکسانبوون بە ١ - ١ کۆتاییهاتن.  لە خولەکی ٣١ ـدا بورکینا فاسۆ لە رێگەی بیرتان تراورییەوە بە گۆڵێک پێشکەوت و نیوەی یەکەم بەو ئەنجامە کۆتاییهات.  لە نیوەی دووەمدا و لە کاتێکدا کە جەماوەر و یاریزانانی بورکینا خۆیان ئامادە کردبوو بۆ ئاهەنگی سەرکەوتن، برۆنۆ مانگا لە دواخولەکدا گۆڵی یەکسانبوونی بۆ گابۆن تۆمارکرد و یارییەکەی گەڕنادەوە خاڵی سفر.  دوای ئەوەی هەردوو هەڵبژاردە لە هەردوو گێمی زیادکراوەدا نەیانتوانی گۆڵی یەکدی بهەژێنن، پەنایان بردە بەر لێدانەکانی یەکلاکەرەوە و بەخت یاوەری بورکینا فاسۆ بوو، کە بە ئەنجامی ٧ - ٦ بردیەوە و گەیشتە قۆناخی ٨ ـی پاڵەوانێتییەکە.