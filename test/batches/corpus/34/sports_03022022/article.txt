گۆڵپارێزەکەی بورکینا فاسۆ دەیزانی لێیان قەوما و یاریزانانی سەنیگالیش بڕوایان بە چاوەکانیان نەدەکرد.  دوای تەنیا ٦ خولەک سادیۆ مانێ سوودی لە هەڵەیەکی بەرگری بورکینییەکان وەرگرت و لە کۆششێکی تاکەکەسی سەرسوڕهێنەردا تۆپەکەی گەیاندە بەر قاچەکانی ئیدریسا گای و ئەویش کەمتەرخەمی نەکرد و بۆ جاری دووەم تۆڕی فەرید ئۆیدراگۆی گۆڵپارێزی بورکینای هەژاند  بورکینییەکان خۆیان بەدەستەوە نەدا و دوای ٦ خولەک لە هێرشێکدا ئیبراهیم تۆرێ گۆڵی یەکەمی بۆ تۆمارکردن و هیوای بۆ کامو مالۆی راهێنەر گەڕاندەوە، کە دەیویست تیپەکەی گۆڵی بەرامبەربوون بەدەستبێنێت و یارییەکە بگەڕێنێتەوە خاڵی سفر.  بەڵام سادیۆ مانێ قسەیەکی دیکەی هەبوو، کە ٣ خولەک بەر لە کۆتایی کاتی یارییەکە لە هێرشێکی هەڵگەڕاوەدا بەتەنیا لەگەڵ ئەبوبەکری گۆڵپارێز مایەوە و گۆڵی سێیەن و بردنەوەی تۆمارکرد و بەرەوە هاندەرانی سەنیگاڵ رایکرد و ئاهەنگی لەگەڵ گێڕان.  شێرەکانی سەنیگال دوای راوکردنی ئەسپەکانی بورکینا، بۆ دووەمجار لەسەریەک خۆیان گەیاندە یاریی کۆتایی و چاوەڕێی براوەی ئەمشەوەی یاریی میسر و کامیرۆنن.