میدیای ئیسپانیا بڵاویکردەوە، چاڤی چاوی لە تواناکانی ساول نیگێز، ئەستێرەی ئاتلێتیکۆ مەدریدە کە ئێستا بەشێوەی خواستن لە یانەی چێڵسی ئینگلیزی یارییدەکات.  بەپێی هەواڵی رۆژنامەی سپۆرتی نزیک لە یانە کەتەلۆنییەکە، ساول لە پلانەکانی بارسێلۆنادایە و لە گواستنەوەی زستانەوە بارسێلۆنا بیر لە گواستنەوەی یاریزانەکە دەکاتەوە.  رۆژنامەکە ئاماژەی بۆ ئەوە کردووە، بارسێلۆنا چاوەڕێی ئەوە دەکات ئاتلێتیکۆ مەدرید پارەی گواستنەوەی ئانتوان گریزمان دەکات کە بەشێوەی خواستن یاریزانە فەرەنسییەکە گەڕاوەتەوە ئاتلێتیکۆ، بۆیە دەکرێت ساول نیگێز بخرێتە نێو پرۆسەکە و کارەکانی تەواوبکرێن.  میدیای ئیسپانیا دەڵێت " ساول دەیەوێت لە بارسێلۆنا یاریی بکات، لەکاتێکدا لە یانەی چێڵسی سەرکەوتوو نەبووە و تۆماس تۆخێلیش پشت بە تواناکانی نابەستێت.  لە گواستنەوەی هاوینی رابردوودا، چێڵسی بەشێوەی خواستن بۆ یەک وەرز و لەگەڵ ئەگەری کڕینەوەی بەرامبەر ٤٠ ملیۆن یۆرۆ ساولی بردە ریزەکانی.  چێڵسی نایەوێت یاریزانەکە بکڕێتەوە، بۆیە ساول لەو یانەیە دەڕوات و بارسێلۆناش دەیەوێت سوود لە ویستی یارییکردنی بۆ یانەکە وەربگرێت، بۆ ئەوەی ریزەکانی بەهێزتربکات.