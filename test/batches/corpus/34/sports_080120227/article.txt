تیرانۆڤا بە ئۆتۆمۆمبێلەکەی لە جۆری پرۆدرایڤ، توانیی بە ئاستێکی بەرزەوە دەربکەوێت و لە ٢٠١٥ ـەوە بۆ یەکەمجار پلەی یەکەمی گەڕێکی رکابەرییەکانی رالی داکاری لە بەرژەوەندی خۆی یەکلاکردەوە.  شۆفێرە ئەرجەنتییەکە جاری چواردەیەمە بەشداری لە رالی داکاردا دەکات، دوای بردنەوەی پلەی یەکەمی رکابەرییەکانی گەڕی شەشەم گوتی " ئەم گەڕە رکابەرییەکی زۆر قورسی بەخۆیەوە بینی، بەڵام هەندێک لە رکابەرەکان بە ئاراستەی هەڵەدا رۆیشتن، من پارێزگاریم لە بیرکردنەوەی خۆم کرد و توانیم پلەی یەکەم ببەمەوە، بۆ ئەمەش زۆر دڵخۆشم و هەستێکی زۆر خۆشم هەیە. "  دوای کۆتاییهاتنی رکابەرییەکانی ئەم گەڕەی پاڵەوانێتییەکە، ناسر عەتییەی قەتەری کە تاوەکو ئێستا پلەی یەکەمی سێ گەڕی لەسەریەکی بردووەتەوە، لە پلەی یەکەمی ریزبەندی گشتی مایەوە و بەجیاوازیی ٥٠ خولەک لە پێش نزیکترین رکابەری دێت.