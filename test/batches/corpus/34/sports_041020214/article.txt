ریال سۆسیداد لە گەڕی هەشتی لالیگادا بووە میوانی خیتافیی دوایینی ریزبەندی و بە ئەنجامی ١ - ١ لەگەڵیدا یەکسانبوو.  یانەی باسکی، دیاری ئیسپانیۆلی قبوڵ نەکرد، کاتێک لە ریال مەدریدی بردەوە، بەمەش دەرفەتی چوونە پێشەنگی لەدەستدا، کە بە بردنەوە دەبووە خاوەنی ١٩ خاڵ، بەڵام ئێستا بە ١٧ خاڵ و بەجیاوازی گۆڵ لەگەڵ هەردوو یانەکەی مەدرید، ریال مەدرید و ئاتلێتیکۆ مەدرید پلەی سێیەمی گرتووە.  ساندرۆ رامیرێز لە خولەکی ٤٠ گۆڵی یەکەمی بۆ خیتافی تۆمارکرد و نیوەی یەکەم بە پێشکەوتنی تیپی خاوەن یاریگە کۆتاییهات.  لە نیوەی دووەمدا، میکێل ئۆیارزابال لە خولەکی ٦٨ گۆڵی یەکسانبوونی بۆ سۆسیداد تۆمارکرد، دواتر خۆی و هاوڕێکانی زۆر هەوڵیاندا گۆڵی بردنەوە بەدەستبێنن، بەڵام نەیانتوانی ئەو کارە بکەن و خیتافی یەکەم خاڵی خۆی لەم وەرزەدا بەدەستهێنا.