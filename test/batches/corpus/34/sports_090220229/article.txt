بەپێی دوایین پێشهاتەکان کەریم بنزیما، هێرشبەری فەرەنسی و یانەی ریال مەدرید لە یاریی بەرامبەر ڤیاریال، لە رکابەرییەکانی گەڕی ٢٤ ـی لالیگادا زۆر زەحمەتە بتوانێت یاری بکات و، یارییکردنی بەرامبەر یانەی پاریس سانجێرمانیش لە یاریی چوونی قۆناخی ١٦ ـی چامپیۆنزلیگ دیارنییە.  بنزیما ماوەیەکە بەهۆی پێکانەوە لە یاریگەکان دوورکەوتووەتەوە، بەو هۆیەوە لە یاریی رابردوودا بەرامبەر گرانادا یاریی نەکرد، کە یارییەکە ١ - ٠١ کۆتاییهات و ریال مەدرید لە سانتیاگۆ بێرنابیۆ زۆر بەزەحمەت سێ خاڵی بردەوە.  رادیۆی ئۆندا سێرۆی ئیسپانی دەڵێت " تەنانەت ئەگەر بۆ یاریی بەرامبەر پاریس سانجێرمانیش ئامادەبێت، بنزیما ناتوانێت باشترین ئاستی خۆی پێشکێشبکات، لەکاتێکدا ١٠٠ % چاکنابێتەوە. "  کارلۆ ئەنچێلۆتی، راهێنەری یانەی ریال مەدرید کاردەکات، بۆ ئەوەی بنزیما و ڤینیسیۆس جونیۆر، بەباشترین شێوە بۆ ئەو یارییە ئامادەبکات، بەتایبەت کە بەهۆی یاریی نەکردنی ئەو دوو یاریزانەوە لە یاریی بەرامبەر گرانادا ریال مەدرید لە رووی هێرشبەرییەوە تووشی زەحمەتییەکی زۆر بووە تاوەکو یارییەکەیان بە ١ - ٠ بردەوە.  ریال مەدرید رۆژی ١٥ ـی ئەم مانگە لە یاریی چوونی قۆناخی شازدەی چامپیۆنزلیگدا، لە دەرەوەی یاریگەی خۆی بەرامبەر یانەی پاریس سانجێرمان یارییدەکات.