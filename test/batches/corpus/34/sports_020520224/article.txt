لە یاریی یەکلاکردنەوەی بلیتی گەیشتن بە مۆندیالی ٢٠٢٢ ـی قەتەر، سەنیگال و میسر لە خاکی سەنیگال رووبەڕووی یەکبوونەوە، سەنیگال یارییەکەی بەلێدانەکانی یەکلاکەرەوە بە ٣ - ١ بردەوە و گەیشتە مۆندیال، بەڵام بەکارهێنانی لەیزەر لەلایەن هاندەرانی سەنیگالەوە بەشێوەیەکی بەرچاو کاریگەریی زۆری لەسەر یارییەکە دروستکرد و ناڕەزایەتی زۆری بەدوای خۆیدا هێنا.  بەهۆی ئەو رووداوانەوە فیدراسیۆنی تۆپی پێی میسر سکاڵای لەسەر سەنیگال تۆمارکرد و داوای دووبارەکردنەوەی یارییەکەیان کرد.  فیدراسیۆنی تۆپی پێی جیهان دوای زیاتر لە مانگێک بڕیاری لەبارەی رووداوەکانی ئەو یارییەدا و بڕیارییدا فیدراسیۆنی تۆپی پێی سەنیگال بە ١٧٥ هەزار فرەنکی سویسری سزابدێت و یارییەکانی هەڵبژاردەکەشیان بەبێ ئامادەبوونی هاندەران بەڕێوەدەچن.  فیفا دەڵێت " فیدراسیۆنی تۆپی پێی سەنیگال شکستیهێناوە لە دابینکردنی ئارامی و پاراستنی رێکارەکانی بەڕێوەچوونی یارییەکان و پاراستنی سەلامەتی یاریزانان، ئەمەش بووەتە هۆکاری ئەوەی لەنێو یاریگەدا سەرپێچی بکرێت، جگە لەوەش هەڵدانی یاریی ئاگرین و بەکارهێنانی لەیزەر و بەرزکردنەوەی بانەری نا وەرزشی. "  جگە لە سزادانی سەنیگال فیفا فیدراسیۆنی میسریشی بەهۆی هەڵسوکەوتەکانیان لەو یارییەدا بەرامبەر پێبژاردنی ٦ هەزار فرەنکی سویسری سزادا.