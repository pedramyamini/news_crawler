یارییەکە لە گەڕی ٣١ ـی خولەکە دابوو، کە لەسەر یاریگەی فۆرتونا سیتارد بەڕێوەچوو، بە ئەنجامی ٣ - ١ لە بەرژەوەندی یانەی میوان کۆتایی هات.  لوچارل گێرترویدای یاریزانی کۆرساوی، لە خولەکەکانی ٨ و ٢٥ ـدا دوو گۆڵی بۆ فاینۆرد تۆمارکرد و نیوەی یەکەم بە ئەنجامی دوو گۆڵی بێبەرامبەر لە بەرژەوەندی یانەی میوان کۆتاییهات.  لە نیوەی دووەمدا، دوای تەنیا ٧ خولەک رێس نێلسۆن گۆڵی سێیەمیشی بۆ فاینۆرد تۆمارکرد.  لە خولەکی ٧٠ ـدا زیان فیلیمینگ تاکە گۆڵی یانەی خاوەن یاریگەی تۆمارکرد و یارییەکە لە بەرژەوەندی فاینۆرد بە ئەنجامی ٣ - ١ کۆتاییهات.  بەم ئەنجامە فاینۆرد ژمارەی خاڵەکانی گەیاندە ٦٧ خاڵ لە پلەی سێیەمی ریزبەندیی، فۆرتوناش ٢٩ خاڵی هەیە و لە پلەی چواردەمدایە.