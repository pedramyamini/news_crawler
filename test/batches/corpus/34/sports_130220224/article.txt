کۆمەڵێک وەرزشوانی دیکە پلەی یەکەم و میدالیای زێڕیان بۆ وڵاتەکانیان بردەوە و هەندێکیان ریکۆردی نوێیان تۆمارکرد.  لە پێشبڕکێیەکانی خلیسکانێی سەر سنگیدا و لەسەر ئاستی ئافرەتان، هانا نیزی ئەڵمانی میدالیای زێڕی بردەوە.  ئەم سەرکەوتنەی هانا بەشێوەیەکی چاوەڕێنەکراو بوو، دوای ئەوەی هەمووان پێیانوابوو کە کە جاکلین ناراکۆتی ئوسترالی دەبێتە پاڵەوان.  ئەو یاریزانە تەمەن ٢١ ساڵانە، پێشتر هیچ میدالیایەکی زێڕی لەسەر ئاستی ئەوروپا، جیهان و ئۆڵیمپیاد نەبردووەتەوە.  وەرزشوانانی نەرویج بەردەوامن لەسەر ئاستە بەرزەکەیان لە ئۆڵیمپیادی زستانەی بەیجین، دوای ئەوەی ماریۆس لیندڤیک بووە پاڵەوانی خۆهەڵدانی بەرز.  بۆ یەکەمجار لەدوای ساڵی ١٩٦٤ ـەوە، نەرویجییەک بووە پاڵەوانی ئەم یارییە، دوای ئەوەی لیندڤیک بۆ مەودای ١٤٠ مەتر خۆی هەڵدا.