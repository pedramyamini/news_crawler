کۆبایاشی لەسەر ئاستی پیاوان و لە یاریی نۆرماڵ هیڵدا واتا خۆهەڵدانی ئاسایی بۆ نێو دۆڵ پلەی یەکەمی بردەوە، توانی ٢٧٥ خاڵ کۆبکاتەوە.  ئەم یاریزانە بووە یەکەم کەس لە مێژووی ژاپۆن کە لەم یارییەدا میدالیای زێڕ بباتەوە لە ماوەی ٥٠ ساڵی رابردوودا.  پلەی دووەم بۆ مانوێل فێتنەری نەمسایی بوو کە تەمەنی ٣٦ ساڵە، داڤید کوباچکیی پۆڵەندیش پلەی سێیەمی بۆ مایەوە.  ژاپۆن تا ئێستا ٣ میدلیایان بردووەتەوە، تەنیا ئەمەی کە کۆبایاشی بردییەوە زێڕیە، دووانەکەی دیکە برۆنزن.   وڵاتی رووسیا کە بە هەڵبژاردەی کۆمیتەی رووسی بەشدارییانکردووە زۆرترین میدالیایان بردووەتەوە، شەش میدالیایان هەیە، دووانی زێڕە، دووانی زیوە، دووانیشی برۆنزە.