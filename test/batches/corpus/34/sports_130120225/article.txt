راهێنەری بارسێلۆنا زیاتر گوتی " وەچەرخانێکی گرنگ لە تیپەکەدا هەبوو و چەندجارێک لە ریال مەدرید باشتربووین، بەڵام ئەوان بە هێرشی پێچەوانە و سوود وەرگرتن لە هەڵەکانمان یارییەکەمان دۆڕاند. "  چاڤی لە بەشێکی دیکەی قسەکانیدا دەڵێت " هیچ گومانێکم لە یاریزانەکانم نییە، هەمووان یارییەکی زۆرباشیان کرد، سەرەڕای ئەوەی کە تەمەنیان بچووکە، ئێستا کاتی ئەوەیە ئەنجامی باشمان هەبێت، فێران تۆرێس، ئانسۆ فاتی و پێدری بە یارییکردنیان لە یارییەکەدا بۆ تیپەکە زۆرباشبوو. "  هێرناندێز دەڵێت " چەندجارێک توانای ئەوەمان هەبوو گۆڵی سێیەم تۆماربکەین، ریال مەدریدیش دەیتوانی گۆڵی چوارەم تۆماربکات، ئێمە بەهۆی ئەو ئاستەی لە یارییەکەدا پێشکێشمانکرد دەکرێت شانازی بەخۆمانەوە بکەین. "  لە کۆتایی قسەکانیدا چاڤی هێرناندێز گوتی " ئەگەر لەسەر یارییەکە قسەبکەم، ئێمە لە گەیشتن بە ئاستی خۆمان نزیکین، بەڵام لە خولدا جیاوازییەکەمان ١٧ خاڵە، بارسێلۆنا شایستەی گەیشتن بە یاریی کۆتایی بوو و لەسەر رێگەی راستین. "  لەلایەن خۆیەوە کارلۆ ئەنچێلۆتی، راهێنەری ریال مەدرید دوای گەیشتنیان بە یاریی کۆتایی جامی سوپەر گوتی " پێویستە راستگوبم، بارسێلۆنا یارییەکی زۆرباشیکرد، لەگەڵ چاڤی هاوڕانیم کە دەڵێت ئەوان کۆنتڕۆڵی یارییەکەیان کردبوو، بەڵام ئێمە مامەڵەیەکی باشمان لەگەڵ شتە نەرێنییەکان کرد. "  راهێنەرە ئیتاڵییەکە زیاتر گوتی " لە یارییەکەدا تووشی کێشەبووین، یارییەکی زۆر خۆشبوو، بەهۆی کورسی یەدەگەوە تووشی کێشەی زیاتر بووینەوە. "  کارلۆ دەڵێت " لەرووی جەستەییەوە زۆرباشبووین، تاوەکو کۆتایی بەرەگەی گۆشارمان گرت، گۆڕانکارییەکان هاوکارییانکردین، دەرکەوتنی لوکاس ڤاسکێز بەشێوەیەکی باش و گۆڵەکەی ڤالڤێردی وایکرد یارییەکە ببەینەوە و بۆ ئەوە زۆر دڵخۆشم. "  لە کۆتایی قسەکانیدا کارلۆ ئەنچێلۆتی گوتی " بنزیما یارییەکی زۆرباشی کرد، ئێستا کاتی پشووە و ئامادەین بۆ یاریی کۆتایی. "