یارییەکە لەسەر یاریگە رامۆن سانچێز پێزخوان لە سێڤییا بەڕێوەچوو، کە لە خولەکی ٣٧ ـدا فرانکۆ سێرڤی تیپی میوانی بە گۆڵێک پێشخست.  ئیاگۆ ئاسپاس تەنیا ٣ خولەکی دیکەی پێویست بوو بۆ ئەوەی گۆڵی دووەمیش بۆ سێلتا ڤیگۆ تۆماربکات.  لە نیوەی دووەمدا یاریزانانی سێڤییا رووی راستەقینەیان دەرخست و دوای هەوڵێکی زۆر لە خولەکی ٧١ ئەلیخاندرۆ گۆمێز گۆڵی یەکەمی بۆ تیپەکەی لۆپیتیگێ تۆمارکرد.  بەهەمان سیناریۆی سێلتاڤیگۆ لە نیوەی یەکەمدا، ئپلیڤێ تۆرێسیش تەنیا ٣ خولەکی پێویست بوو بۆ ئەوەی گۆڵی دووەم و یەکسانبوون بۆ سێڤییا تۆماربکات و ئەنجامی یارییەکە ٢ - ٢ کۆتاییهات.  سێڤییا بە ٤٦ خاڵ هەر لە پلەی دووەمی ریزبەندیی مایەوە، سێلتاڤیگۆش بووە خاوەنی ٢٧ خاڵ لە پلەی یانزدەم.