هەردوو هەڵبژاردە لە قۆناخی ١٦ ـدا رووبەڕووی یەکدی بوونەوە و سەنیگالییەکان تونیان بە دوو گۆڵی بێبەرامبەر یارییەکە و بلیتی سەرکەوتنیش ببەنەوە.  سەنیگال سوودی لەو دوو کارتە سوورە وەرگرت کە ناوبژیوانی یارییەکە لە خولەکەکانی ٢١ و ٥٧ ـدا بە رووی هەردوو یاریزانی کاپ ڤێردی، پاتریک ئاندرادی و فۆزینا دیازی گۆڵپارێزدا بەرزکردەوە.  سادیۆ مانێ ٦٣ ـدا گۆڵی پێشکەتنی بۆ سەنیگال تۆمارکرد، بەڵام دواتر تووشی پێکان بوو، بەناچاری یاریگەی جێهێشت.  بامیا دیانگ لە خولەکی دووی زیادکراودا و  لە هێرشێکی هەڵگەڕاوەدا گۆڵی دووەم و دڵنیاییشی بۆ سەنیگال بەدەستهێنا و گەیشتنی هەڵبژاردەی وڵاتەکەی بۆ قۆناخی هەشت مسۆگەرکرد.  سادیۆ مانێ و هاوڕێکانی لە قۆناخی هەشتدا رووبەڕووی براوەی یاریی مالی و گینیای کەمەرەیی دەبنەوە، کە ئەمڕۆ یارییەکە بەڕێوەدەچێت.