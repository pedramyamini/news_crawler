رۆناڵدۆ بە شێوازێکی سەرسوڕهێنەر هاتە بەرامبەر جەماوەرێکی زۆر کە بۆ بینی ئامادەی بووبوون، کە کریس بە ئاسانسۆرێکەوە لەسەر شانۆوە بازنەییەکەوە لەنێو زەوییەوە سەرکەوت و سڵاوی لە هاندەرانی کرد.  رۆناڵدۆی تەمەن ٣٦ ساڵان، لە هەڤپەیڤینەکەدا، کە خەڵاتی باشترین گۆڵکاری هەموو سەردەمەکانی لەگەڵدا بوو، کە لە لایەن گلۆب سۆکەرەوە پێیدرابوو، سوپاسی جەماوەری ئامادەبووانی گۆڕەپانی وەسلی کرد و خۆشەویستی خۆی بۆ دوبەی و دانیشتوانی دووپاتکردەوە و گوتی "سوورم لەسەر ئەوەی هەموو ساڵێک سەردانی دوبەی بکەم، من و خێزانەکەم دڵخۆشین بەم سەردانە".  رۆناڵدۆ پەسنی پێشانگای ئێکسپۆ دا و دووپاتیکردەوە کە دوبەی هەمیشە سەرکەوتووە لە ئەنجامدانی ئەم رووداوە گرنگانە و دوای لە هەمووان کرد کە سەردانی ئەم پێشانگایە بکەن و سوود لە هەمەچەشنیی کلتووری و شارستانی وەربگرن.  رۆناڵدۆ چەند وێنەیەکی سێلفی لەگەڵ هاندەرانی گرت، بەر لەوەی ماڵئاواییان لێبکات، کە دواجاریش لەسەر درێسی مانچێستەر یونایتد واژۆی بۆ چەند منداڵێک کرد.  دوبەی لە ئێکسپۆ کارێکی باوەڕپێنەکراوی کردووە، بەڵام ئەوە شۆکی نەکردم، چونکە دوبەی راهاتووە لەسەر رێکخستنی ئەم جۆرە رووداوە گرنگانە.  لەبەرئەوەی ئێمە مرۆڤین هەموومان یەکسانین، بەچاوپۆشین لە رەگەز و ئایینمان، پەیامەکەم بۆ هەمووانە، بەتایبەتیش بۆ منداڵان، کە من چاوەڕێی منداڵێکی نوێ دەکەم،  دەتوانم چی بکەم لە ژیانمدا؟ پێویستە نەوەکانی نوێ بایەخ بە تەندروستییان بدەن، گوێڕایەلی رێنمایی خێزانەکانیان بن، من ئێستا تەمەنم ٣٧ ساڵە و هێشتا یاری دەکەم، لەبەرئەوەی زۆر بە باشی بایەخ بە جەستەم دەدەم، دەبێت نەوەکانی نوێ متمانەیان بەخۆیان بێت گوێڕایەلی دایک و باوکیان بن.  دەبێت نەوەکانی نوێ بەپێی پێویست مامەڵە لەگەڵ تەکنەلۆجیا بکەن، نەک کاتێکی زۆری پێبدەن، راستە تەکنەلۆجیا گرنگە بۆ ژیانمان، بەڵام هەموو ژیان نییە، پێویستە بایەخ بە لایەنەکانی دیکەی ژیانمان بدەین، ئەوەی من دەیڵێم لە ناخەوەیە، بەڕاستی چاوەڕێم نەدەکرد ئەمڕۆ ئەوە هەموو خەڵکە بۆ بینینی من ئامادەبێت، ئەوەی لە ژیانمدا گرنگە ئەو خۆشەویستییەیە کە هاندەران پێمدەدەن.