نەورۆز میوانداری یانەی نەفتی بەسرەی کرد و هەردوو تیپ بە درێژایی ٩٠ خولەک نەیاتوانی تۆڕی گۆڵی یەکدی بهەژێنن، یارییەکە بە ئەنجامی ٠ - ٠ کۆتاییهات.  لە یارییەکی دیکەشدا هەولێر لەسەر یاریگەی ئەحمەد رازی لە بەغدا بووە میوانی کەرخ و ئەو یارییەش بەهەمان ئەنجامی ٠ - ٠ کۆتییهات، کە یاریزانانی یانەی هەولێر چەند جارێک هەوڵیاندا گۆڵ لە یانەکەی بەغدا بکەن، بەڵام هیچ جارێک سەرکەوتوو نەبوون و یارییەکە بەبێ گۆڵ کۆتاییهات.  یانەی هەولێر زنجیرە سەرکەوتنەکانی وەستا، کە ٤ یاری بوو بەسەریەکەوە دەیبردەوە، لەگەڵ ئەوەشدا ئەوە پێنجەم یارییە نادۆڕێت و بەم یەکسانبوونە بووە خاوەنی ٢١ خاڵ و گەیشتە پلەی ١٢ ـی ریزبەندیی.  یانەی نەورۆزیش ١٧ خاڵی هەیە و لە پلەی ١٧ ـی ریزبەندیدایە، واتا هێشتا لە ناوچەی مەترسیدایە، بەو پێیەوە لەمەودوا ٤ یانەی دوایینی ریزبەندی دادەبەزن بۆ خولی پلەیەکی عێراق.  یانەی زاخۆ، کە نوێنەری سێیەمی کوردستانە لە خولی نایابی عێراقدا، سبەی میوانداری یانەی نەفتی میسان دەکات، کە یانەی پردا دەلال بە ٢٩ خاڵ پلەی شەشەمی ریزبەندیی گرتووە.