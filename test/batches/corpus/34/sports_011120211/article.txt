لە گەڕی ٢٧ ـی خولی ئێتان نۆرای سوێد، دالكورد لە دەرەوەی یاریگەی خۆی بەرامبەر یانەی پیتیا یارییكرد و بە سێ گۆڵی بێبەرامبەر یارییەكەی بردەوە.  دالكورد بە ئاستێكی بەرزەوە دەركەوت و لە خولەكی ١٠ كۆین كۆستۆنس دەرگای گۆڵكردنی بۆ دالكورد كردەوە، پاشان ھەمان یاریزان لە خولەكی ٢٨ گۆڵی دووەمی تۆماركرد و یانە كوردییەكە بە ئارامییەكی زۆرەوە نیوەی یەكەمی تەواوكرد.  لە نیوەی دووەمدا دالكورد لەسەر ھێرشەكانی بەردەوامبوو و لە خولەكی ٨٩ بەختیار رەحمانی گۆڵی سێیەم و یەكلاكردنەوەی یارییەكەی تۆماركرد و دالكورد سێ خاڵی یارییەكەی بردەوە.  بەم بردنەوەیە دالكورد بووە خاوەنی ٥٥ خاڵ و لە پلەی دووەمی ریزبەندی خولەكەیە، پیتیا لە پلەی نۆیەمە بە ٣٤ خاڵ.  دالکورد لە سێ یاریی داهاتوودا، لەبەردەم هەلێکی گەورەدایە بۆ ئەوەی لە پلەی دووەمی ریزبەندی خولەکە بمێنێتەوە، لەکاتێکدا بەرامبەر خاوەنی پلەی یازدەیەم، خاوەنی پلەی سێزدەیەم و خاوەنی پلەی چواردەیەم یارییدەکات و دوو یاریی داهاتووشی لەنێو یاریگەی خۆی دەبێت.  لە خولی ئێتان نۆرای سوێد، یانەی خاوەن پلەی یەکەم راستەوخۆ دەگاتە خولی سوپێرتان و یانەی خاوەنی پلەی دووەمیش یاریی پلەی ئۆف لەگەڵ خاوەنی پلەی چواردەیەمی ریزبەندی سوپێرتان دەکات.