نیڵس توانی پلەی یەکەمی رکابەرییەکان بباتەوە و بووە خاوەنی پلەی یەکەمی پێشبڕکێیەکانی ٥ هەزار مەتری پیاوان.  ڤاندێر پۆیل بەوەشەوە نەوەستا و ریکۆردی ئۆڵیمپیادیشی شکاند، دوای ئەوەی بە شەش خولەک و هەشت چرکە و ٨٤ لە سەدی چرکەیەک مەوداکەی بڕی.  پلەی دووەم بۆ پاتریک رۆیستی هۆڵەندی بوو کە بە کەمتر لە چرکەیەک لەدوای نیڵسەوە بوو، لە پلەی سێیەمیشدا هاڵجێر ئینجێبراتێنی نەرویجی هات.  سوێد ئێستا خاوەنی دوو میدالیای زێڕی ئۆڵیمپیادە، لە پلەی سێیەمی ریزبەندیی وڵاتەکاندایە، وڵاتی رووسیا کە بە هەڵبژاردەی کۆمیتەی رووسی بەشدارییانکردووە زۆرترین میدالیایان بردووەتەوە، شەش میدالیایان هەیە، دووانی زێڕە، دووانی زیوە، دووانیشی برۆنزە.