یارییەکە دەستپێکی گەڕی نۆیەمی پرێمەرلیگ بوو، کە تێیدا کوڕانی ئارتێتا توانیان درێژە بە زنجیرەی نەدۆڕانەکانی لە پرێمەرلیگدا بدەن، کە لە دوایین ٦ یارییدا ٤ سەرکەوتن و دوو بەرامبەربوونیان هەیە.  تۆپچییەکانی لەندەن ئاستێکی بەرزیان پێشکەشکرد و بە شایستەیی سەرکەوتنیان بەدەستهێنا، کە لە خولەکی ٢٣ تۆماس پارتی گانەرزی بە گۆڵێک پێشخست، کە گۆڵی یەکەمی ئەو یاریزانە بوو لەگەڵ ئارسیناڵ.  پیێر ئۆبامیانگ لە خولەکی ٦ ـی زیادکراوی نیوەی یەکەمدا گۆڵی دووەمیشی بۆ لەندەنییەکان بەدەستهێنا، کە سەرەتا مارتینێزی گۆڵپارێزی ئەرجەنتینی لێدانی سزای ئۆبامیانگی گەڕاندەوە، بەڵام تۆپەکە گەڕایەوە بەردەم قاچی گابۆنییەکە و گۆڵی کرد.  لە نیوەی دووەمیشدا کوڕانی ئارتێتا بەردەوام بوون لەسەر ئاستە باشەکەیان، تاوەکو ئیمێل سمێس رۆی لە خولەکی ٥٦ گۆڵی سێیەمیشی تۆمارکرد.  بەر لە کۆتاییهاتنی یارییەکە بە ٨ خولەک، جاکۆب رامسی تاکە گۆڵی ئاستۆن ڤێلای تۆمارکرد، کە بەم سەرکەوتنە ئارسیناڵ ژمارەی خاڵەکانی گەیاندە ١٤ خاڵ لە پلەی نۆیەمی ریزبەندیی، ئاستۆن ڤێلاش کە ٣ یارییە بەسەریەکەوە تووشی شکست دەبێت، تەنیا ١٠ خاڵی هەیە و پلەی ١٣ ـی گرتووە.