لە وڵاتی سعودیە، یارییەکانی جامی رۆژئاوای ئاسیا بەردەوامن و رکابەرییەکانی قۆناخی کۆمەڵەکان تەواوبوون، هەڵبژاردەی عێراق بە پلەی یەکەمی کۆمەڵەکەی گەیشتە پێشکۆتایی، دوای ئەوەی لە دوایین یاری خۆیدا لە قۆناخی کۆمەڵەکان لەگەڵ هەڵبژاردەی لوبنان ٢ - ٢ یەکسانبوو.  لە یارییەکەدا دەستەی راهێنەرانی هەڵبژاردەی عێراق پشوویان بە چەند یاریزانێکدا، بەڵام ئەحمەد سەرتیپی کورد یاریکرد و ئەستێرەی یارییەکە بوو، لە نیوەی یەکەمدا لوبنان ٢ - ١ پێشکەوت، تاکە گۆڵەکەی عێراق زیدان ئیقبال بە ئاسیستی ئەحمەد سەرتیپ کردی، لە نیوەی دووەمیشدا ئەحمەد سەرتیپ گۆڵی یەکسانکردنەوەی ئەنجامەکەی تۆمارکرد.  بەم ئەنجامە عێراق کۆی خاڵەکانی کردە ٧ خاڵ و بە یەکەمی کۆمەڵەکەی گەیشتە پێشکۆتایی و لەوێش رووبەڕووی هەڵبژاردەی سعودیە دەبێتەوە کە لە رۆژی یەکشەممەی داهاتوو بەڕێوەدەچێت.  لە ریزەکانی هەڵبژاردەی عێراق تەنیا دوو یاریزانی کورد بانگهێشتکراون، ئەوانیش ئەحمەد سەرتیپی یاریزانی زەورا (ناسراو بە لولو) و عیماد عیسای گۆڵپارێزی زاخۆن، بەڵام تاوەکو ئێستا هەلی یاریکردن بە عیماد عیسا نەدراوە.