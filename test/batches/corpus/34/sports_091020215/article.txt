نمایشەکان ئێوارەی ئەمڕۆ شەممە لە شاری لارنەکە بە بەشداری ٢٥ وڵات لەسەر ئاستی کیشوەری ئاسیا، ئەوروپا و ئەفریقیایە و نمایشەکانی تایبەتە بە یاری پەڕەماتۆر کە سێ رۆژ بەردەوامدەبن، شاندی ناوەندی باڵی ئازاد لە ٥ فڕۆکەوانی کورد پێکهاتوون و لەو کێبرکێیەدا بەشداری دەکەن.   هێمن کانەبی، سەرۆکی شاندی باڵی ئازاد لە وڵاتی قوبرس، لە لێدوانێکی تایبەت بە تۆڕی میدیایی رووداو، رایگەیاند "خۆشحاڵین بە ئاڵای کوردستانەوە وەک تیپێکی کوردی بەشداریمانکردووە و پێشوازییەکی گەرممان لێکراوە لەلایەن بەرپرسانی وەرزشیی وڵاتی قوبرسی یۆنانی، ئێمە دەمانەوێت ئاستبەرزی وەرزشوانانی هەرێمی کوردستان نمایش بکەین".  گەشتکردن بۆ شوێنە مێژوویی و گەشتیارییەکانی وڵاتی قوبرسی یۆنانی و ئاشناکردنی کلتوری ئەو وڵاتە بە وڵاتانی میوان.  کانەبی روونیشکردەوە "چەند دیدارێکی تایبەتمان لەگەڵ بەرپرسانی قوبرسی یۆنانی هەیە، دەمانەوێت پەیوەندییەکی بەهێزی دۆستایەتی لەنێوان هەرێمی کوردستان و ئەوان دروستبکەین و باسی هەرێمی کوردستانیان بۆ دەکەین".   ناوەندی باڵی ئازاد لە ٢٠١٧ دامەزراوە، ناوەندێکی تایبەتمەندە بە یارییە ئاسمانییەکان، ٤٥ یاریزانی یارییەکانی پەڕەگلایدەر و پەڕەماتۆر ئەندامی ئەم ناوەندە وەرزشییەن.