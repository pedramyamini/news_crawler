پۆرتوگال لە پاڵاوتنەکاندا بەرامبەر هەڵبژاردەی لوکسمبۆرگ یارییکرد و بە پێنج گۆڵی بێبەرامبەر یارییەکەی بردەوە.  لە دوای ٨ خولەک یارییکردن کریستیانۆ رۆناڵدۆ بەلێدانی سزا گۆڵێکی بۆ پۆرتوگال تۆمارکرد، دوای پێنج خولەک لەو گۆڵە بەهەمان سیناریۆ رۆناڵدۆ گۆڵی دووەمی تۆمارکرد، لە خولەکی ١٨ برونۆ فێرناندێز خاوەن یاریگەی کردە خاوەنی سێ گۆڵ و نیوەی یەکەم لە بەرژەوەندی پۆرتوگال کۆتاییهات.  لە نیوەی دووەمدا پۆرتوگال لەسەر هێرشەکانی بەردەوامبوو، لە خولەکی ٦٩ جواو پالینیا پۆرتوگالی کردە خاوەنی چوار گۆڵ، پاشان لە خولەکی ٨٧ کریستیانۆ رۆناڵدۆ بەلێدانی سەر گۆڵی سێیەمی خۆی لە یارییەکەدا و پێنجەمی پۆرتوگالی تۆمارکرد و خاوەن یاریگە بە پێنج گۆڵی بێبەرامبەر یارییەکەی بردەوە و سێ خاڵی دیکەی بەدەستهێنا.  بەبردنەوەی ئەم یارییە ژمارەی خاڵەکانی پۆرتوگال بۆ ١٦ خاڵ بەرزبووە و ئێستا بە جیاوازیی خاڵێک لە دواوەی سێربیایە، لە پلەی دووەمی کۆمەڵەی یەکەمە.  کریستیانۆ رۆناڵدۆ لە کاروانی یارییکردنی خۆیدا بووە خاوەنی ٥٨ هاتریک، یەکەم یاریزانە لە مێژووی تۆپی پێدا ئەمە دەکات  کریستیانۆ رۆناڵدۆ، یەکەم یاریزانە ١٠ هاتریکی بۆ هەڵبژاردەکەی تۆمارکردبێت.  کریستیانۆ رۆناڵدۆ ژمارەی گۆڵەکانی وەک گۆڵکاری هەڵبژاردەکان بۆ ١١٥ گۆڵ بەرزکردەوە.  رۆناڵدۆ لە کاروانی یارییکردنیدا ٧٩٤ گۆڵی تۆمارکردووە.  لە دوایین ٤٩ یاریی پۆرتوگالدا کریستیانۆ رۆناڵدۆ ٥٤ گۆڵی تۆمارکردووە  رۆناڵدۆ لە دوای تەمەنی ٣٠ ساڵی لەگەڵ پۆرتوگال لە ٦٤ یارییدا ٦٣ گۆڵی كردووە   لە تەمەنی ٣٠ ساڵیدا ٣ گۆڵی كردووە  لە تەمەنی ٣١ ساڵیدا ١٣ گۆڵی كردووە  لە تەمەنی ٣٢ ساڵیدا ١١ گۆڵی كردووە  لە تەمەنی ٣٣ ساڵیدا ٦ گۆڵی كردووە  لە تەمەنی ٣٤ ساڵیدا ١٤ گۆڵی كردووە  لە تەمەنی ٣٥ ساڵیدا ٣ گۆڵی كردووە  لە تەمەنی ٣٦ ساڵیدا ١٣ گۆڵی كردووە و بەردەوامە