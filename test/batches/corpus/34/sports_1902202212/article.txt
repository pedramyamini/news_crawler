یانەی زاخۆ لە گەڕی ٢٢ ـی خولی نایابی عێراقدا، میوانداری یانەی مینای کرد و بەبێ گۆڵ یەکسانبوون.  لەو یارییەدا کە جەماوەرێکی زۆر ئامادەی بوون، یاریزانانی زاخۆ هەر لە سەرەتای یارییەکەوە گوشاریان خستە سەر گۆڵی مینا و چەندین هەلی ئاسانیان لەدەستدا، بەڵام نەیانتوانی هیچ یەکێک لەو دەرفەتانە بقۆزنەوە و نیوەی یەکەم بە ئەنجامێکی سپی کۆتاییهات.  لە نیوەی دووەمدا هەمان سیناریۆی نیوەی یەکەم دووبارە بووەوە و خاوەن یاریگە بە بەردەوامی هێرشی دەبرد و تپی میوانیش بەرگری دەکرد.  یاریزانانی زاخۆ هێندە هەلی ئاسانیان لەدەستدا، کە دەکرێت یارییەکە بە یاریی لەدەستدانی هەلە ئاسانەکان نێوبنێین.  هێڵی بەرگری مینا و گۆڵپارێزەکەی تونیان ماوەی ٩٠ خولەک خۆیان لەبەردەم شاڵاوی هێرشە زۆرەکانی زاخۆدا بگرن و بە خاڵێگ گرنگ گەڕانەوە بەسرە.  بەم ئەنجامە ژمارەی خاڵەکانی زاخۆ گەیشتە ٣٤ خاڵ لە پلەی شەشەمی ریزبەندیی، یانەی میناش بە ١٥ خاڵ لە پلەی پێشکۆتایی ریزبەندییە  یانەکەی پردی دەلال چاوی لە درێژەدان بە بردنەوەکانی و هەنگاونان بەرەو پلەکانی پێشەوەی ریزبەندی خولی یانە نایابەکانی عێراق بوو، بەڵام بەخت یاوەری نەبوو، بەبێ گۆڵ لە یاریگە چووە دەرەوە.