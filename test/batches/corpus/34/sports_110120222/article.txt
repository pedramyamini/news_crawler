ئەم یارییە لەسەر یاریگەی ئەحمەدۆ ئۆھیجۆ بەڕێوەچوو، مەغریبی سوورپۆش  بە ئەنجامی گۆڵێکی بێ وەڵام شکستی بە غانای خاوەن چوار نازناوی پاڵەوانێتییەکە ھێنا.  ئەم دوو تیپە تینووی نازناوەکەن، مەغریب کە ٤٦ ساڵە بەم نازناوە شاد نەبووە، غاناش لەگەڵ ئەوەی لە سەتەی ٢١ دووجار گەیشتووە فایناڵ، بەڵام نزیکەی ٤٠ ساڵە جامەکەی بەرز نەکردووەتەوە.  بەھۆی بەھێزی و ھەستیاریی یارییەکەوە، رکابەرییەکی پڕچێژ بەدینەکرا، ھەردوولا چەند ھێرشێکیان بردە سەر گۆڵی دژیەک، بەڵام دیاتریان ئەوەبوو کە گۆڵەکەی مەغریبی پێتۆمارکرا، کاتێک سوفیان بوفال لە خولەکی ٨٣ بە ھەڵەی بەرگریکارانی غانا گۆڵی بردنەوەی یارییەکەی بۆ شێرەکانی ئەتڵەس تۆمارکرد.  یاریی داھاتووی مەغریب لە رۆژی ھەینی دەبێت بەرامبەر دورگەکانی قەمەر، غاناش رووبەڕووی گابۆن دەبێتەوە.