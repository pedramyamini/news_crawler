رودی باری، یاریزانێکی کوردی کازاخستانە و تەمەنی تەنیا ١٢ ساڵە، ئەو بەشداریی لە رکابەرییەکانی پاڵەوانێتی کاراتێی WKF ـی کراوە کرد کە رکابەرییەکانی پاڵەوانێتییەکە لە بیشکەکی کازاخستان بەڕێوەچوو، یاریزانە کوردەکە بە ئاستێکی بەرزەوە دەرکەوت و هەموو لایەکی بە تواناکانی سەرسامکرد.  ردوی لە پاڵەوانێتییەکە بەسەر رکابەرەکانیدا سەرکەوت و پلەی یەکەم و میدالیای زێڕی بردەوە.  پاڵەوانێتییەکە لە ١٨ تاوەکو ٢٠ ـی ئەم مانگە بەڕێوەچوو، زیاتر لە هەزار وەرزشوان لەسەر ئاستی وڵاتە جیاوازەکان تێیدا بەشداربوون، کە لە تەمەنەکانی ٦ تاوەکو ١٨ ساڵی یاریزانان لە ئاستە جیاوازەکاندا رکابەری یەکدیان کرد.  رودی باری موستەفایێڤ لە ساڵی ٢٠١٨ لە پۆرتوگال نازناوی پاڵەوانێتی جیهانی لە یاریی کاراتێدا بردبووە و جگە لەوەش چەندین نازناوی دیکەی لەسەر ئاستی ناوخۆ و دەرەوەدا بەدەستهێنا.  خانەوادەی رودی ٣٠ ساڵ لەمەوبەر لە ئەرمینیاوە چوونەتە کازاخستان، ئێستا لە ئاستانای پایتەختی ئەو وڵاتە دەژین.