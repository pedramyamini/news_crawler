یارییەکە لەسەر یاریگەی مێستایا بەڕێوەچوو، کە ئیسپانیۆل توانی بەئەنجامی ٢ - ١ یارییەکە بباتەوە.  لە نیوەی یەکەمدا هەردوو تیپ چەند جارێک هەڕەشەیان لە گۆڵی یەکدی کرد، بەڵام نەیانتوانی تۆڕی گۆڵی یەکدی بهەژێنن.  لە نیوەی دووەمدا، عومەر دێرێتی دوای ٦ خولەک گۆڵی پێشکەوتنی ۆ ڤالێنسیا تۆمارکرد.  تیپی میوان سووربوو لەسەر یەکسانکردنەوەی ئەنجامەکە، تاوەکو لە خولەکی ٨٣ ـدا ناوبژیوان لێدانێکی سزای بۆ هەژمارکرد و هوگۆ دورۆی یاریزانی ڤالێنسیاش بە کارتی سوور دەرکرا و رائول دی تۆماس بە لێدانی سزا گۆڵی یەکسانبوونی بۆ ئیسپانیۆل تۆمارکرد.  ئیسپانیۆل بەوەندەش نەوەستا و لە دواخولەکدا خافیێر پوادۆ توانی گۆڵی دوەم و سەرکەوتن بۆ ئیسپانیۆل تۆماربکات.  بەم ئەنجامە ئیسپانیۆل بووە خاوەنی ٢٦ خاڵ لە پلەی نۆیەم، ڤالێنسیاش ٢٨ خاڵی هەیە و لە پلەی نۆیەمدایە.