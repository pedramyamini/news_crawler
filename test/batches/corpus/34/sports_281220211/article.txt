لە رێوڕەسمی ١٢ ـمینی خەڵاتەکانی گلۆب سۆکەر بۆ دیاریکردنی باشترینەکانی ساڵ کە لە شاری دوبەی بەڕێوەچوو، چەندین ئەستێرەی جیهان بەشدارییان کرد و لە کۆتاییشدا کیلیان ئێمباپێ وەک باشترین یاریزانی ساڵی ٢٠٢١ دیاریکرا، چەند خەڵاتێکی دیکەش پێشکێشکران.  بەپێی دەنگدانی هاندەران، کیلیان ئێمباپێ وەک باشترینی ساڵ هەڵبژێردرا، کە ٥ ملیۆن هاندەر لە سەرانسەری جیهان بە ئۆنلاین دەنگیاندا.  رۆبێرت لیڤاندۆڤیسکی، ئەستێرەی پۆڵەندیی یانەی بایرن میونشن دوو خەڵاتی بردەوە، خەڵاتی مارادۆنا بۆ گۆڵکەری ساڵ، هەروەها خەڵاتی تیکتۆک بۆ باشترین یارینای ساڵ کە بەشداربووانی تۆڕی کۆمەڵایەتیی تیکتۆک دەنگیان پێیدابوو.  باشترین گۆڵپارێزی ساڵ جیانلویجی دۆناروومای ئیتاڵی بوو، ئیتاڵییەکی دیکە باشترینی ساڵی لە راهێنەراندا بردەوە کە رۆبێرتۆ مانچینی بوو، لیۆناردۆ بۆنوچی، خەڵاتی باشترین بەرگریکەری وەرگرت، یانەی چێڵسیش وەک باشترین تیپ دیاریکرا، ئەلیکسیا پوتێیاسی یاریزانی بارسێلۆناش وەک باشترین خانمە یاریزانی ساڵ هەڵبژێردرا.