یارییەکانی وەرزی نوێی خولی یانە نایابەکانی عێراق سێ گەڕی بەڕێوەچووە، یانەی نەورۆز وەرزی ئەمساڵ لەگەڵ هەریەک لە یانەکانی هەولێر و زاخۆ وەک سێ نوێنەری هەرێمی کوردستان بەشداری لە خولەکەدا دەکات، یانەی نەورۆز دوو یاری دۆڕاندووە و یارییەکیش یەکسانبووە.  لەو بەیاننامەیدا کە لە لاپەڕەی تایبەتی یانەکەدا لە تۆڕی کۆمەڵایەتی فەیسبووک بڵاوکراوەتەوە، سەرەتا یانەکە نیگەرانی خۆی لە وەستاندنی خولی نایابی عێراق نیشانداوە، کە تێیداهاتووە "ئێمه وه‌ك یانه‌ی وه‌رزشیی نه‌ورۆزی تازه سه‌ركه‌وتوو بۆ خولی نایابی عێراق بۆ وه‌رزی ٢٠٢١ - ٢٠٢٢ نیگه‌رانی خۆمان به وه‌ستانی خولی نایابی عێراق ده‌رده‌بڕین كه وه‌ك ئاشكرایه له به‌رژه‌وه‌ندی هه‌ندێك یانه و به بیانووی دواخستنێ كه له به‌رژه‌وه‌ندی ئه‌واندا نییه یارییه‌كانی خوله‌كه به‌رده‌وام بێت، بۆیه داواكارین چاوێك به بڕیاره‌كه‌دا بخشێننه‌وه و یاساو رێسای خوله‌كه وه‌ك خۆی جێبەجێبکرێت".   یانەی وەرزشیی نەورۆز لە ١٩٩٤ دامەزراوە، یانەیەکی شاری سلێمانییە و چەند تیپێکی لە یارییە وەرزشییە جۆراجۆرەکان بەشداری خول و پاڵەوانێتییەکانی هەرێمی کوردستان عێراق دەکەن.