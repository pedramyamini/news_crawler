دوای چوار رۆژ رکابەریکردن، وەرزشوانانی رووسیا کە هاوشێوەی یارییەکانی ئۆڵیمپیادی هاوینە نەیانتوانی بە ئاڵای وڵاتەکەیان بەشداری بکەن، بە ئاڵایەکی سەربەخۆ بەشدارییانکردووە و بە ئاستێکی بەرزەوە دەرکەوتوون.  رووسیا بەشێوەیەکی گشتی زۆرترین میدالیای لە ئۆڵیمپیادی بەیجیندا بردووەتەوە، ٢ میدالیای زێڕ، ٢ میدالیای زیو و ٢ میدالیای برۆنز کە بەشێوەیەکی گشتی خاوەنی ٦ میدالیایە.  هەرچی سوێدە لە ریزبەندی یەکەمی وڵاتە بەشدارەکانی ئۆڵیمپیادە و ٣ میدالیای بردووەتەوە و هەموو میدالیاکانیشی زێڕن.  ئۆڵیمپیادی زستانەی بەیجین رۆژی ٤ ـی ئەم مانگە دەستیپێکرد و تاوەکو رۆژی ٢٠ ـی مانگ بەردەوامدەبێت، ٩١ وڵات بەشدارییان لە کەرنەڤاڵەکەدا کردووە و زیاتر لە ٤ هەزار یاریزان لە رکابەرییە جیاوازەکاندا یارییدەکەن و بەهۆی ڤایرۆسی کۆرۆناوە رێگە بە ئامادەبوونی هاندەران نادرێت.