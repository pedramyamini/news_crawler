رێکخراوی فۆرمولا وەنی جیهانی لە راگەیێندراوێکدا ئاماژەیان بەوەکرد کە پێشبڕکێیەکانی خەڵاتی گەورەی رووسیا کە بڕیار بوو لە ٢٥ ـی مانگی نۆی ئەم ساڵ لە شاری سۆچی بکرێت هەڵوەشێندرایەوە، بەهۆی ئەو لەشکركێشییانەی رووسیا بۆ سەر ئۆکراینا.  ئەم هەڵوێستەی رێکخراوەکە وەک ناڕەزایەتییەک و دژایەتییەک بوو بۆ رووسیا کە خاکی ئۆکراینای داگیرکردووە و بەنیازی پێشڕەویی زیاترە.   لە راگەیێندراوەکە ئاماژەیان بەوەکردووە کە بە وردی و لە نزیکەوە لە رووداوەکان دەڕوانن، دڵتەنگ و شۆکن سەبارەت بەوەی کە لە ئۆکراینا روودەدات.   لەلایەکی دیکەوە ئەستێرەکانی فۆرمولا وەن، وەک لویس هامیڵتۆن، ماکس ڤیرشتاپێن و سێباستیان ڤێتێل پشتگیرییان لەو بڕیارە کرد.  لەلایەکی دیکەوە تیپی هاس کە لەلایەن ئەمریکاوە پآڵپشتی دەکرێت کۆمپانیای یۆراکالی رووسی لە سپۆنسەریکردنی ئۆتۆمبێلەکانیان دووردەخەنەوە و گرێبەستەکەیان لەگەڵدا هەڵدەوەشێننەوە.