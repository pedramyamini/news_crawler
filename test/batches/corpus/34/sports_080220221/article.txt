ئەگەرچی نینا دوای بەریەککەوتنی لەگەڵ ئاڵایەکە بە خزین لەسەر پشتەوە هێڵی کۆتایی تێپەڕاند، بەڵام لە پێشبڕکێیەکە دوورخرایەوە، کە بەر لەوەی ئەو خانمە وەرزشوانە بکەوێت خێراییەکی نموونەیی تۆمارکردبوو.  ئۆبراین نەیتوانی هەستێتەوە، کە قاچی چەپی تووشی پێکانێکی قورس بووبوو، و بەدەست ئازارەوە دەیناڵاند، تاوەکو تیمی پزیشکی گەیشتە سەری، چەند خولەکێک چارەسەری سەرەتایی بۆ کرا و دواتر گوازرایەوە نەخۆشخانە، کە تاوەکو ئێستا زانیاری زیاتر لەسەر دۆخی تەندروستی نینا رانەگەیێنراون.  نینای تەمەن ٢٤ ساڵ خەونی بوو میدالیایەکی زێڕ لە ئۆڵیمپیاددا بباتەوە، بەڵام لەدوا ساتەکاندا خەونەکەی لەنێوچوو، کە بە دڵنییایەیەوە لە داهاتوودا دەرفەتی دیکەی بۆ دەڕەخسێت بۆ ئەوەی خەونەکەی بێنێتەدی.