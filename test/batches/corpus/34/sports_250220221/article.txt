ئەو راهێنەرە پۆرتوگالییە پەیامی هەیە و داوا دەکات جەنگ بووەستێت.  فۆنسێکا کە ساڵی رابردوو لە پۆستی راهێنەرایەتیی یانەی رۆمای ئیتاڵی دوورخرایەوە جۆزێ مۆرینیۆ جێگەی گرتەوە، ئێستا لە شاری کیێڤ دەژی و بە قسەی خۆی لە دۆخێکی نالەباردان.  پاولۆ لە تویتەرەکەی پەیامێکی ڤیدیۆیی بڵاوکردەوە دەڵێت: سڵاو لە هەمووان من ئێستا لە کیێڤم، من و خێزانەکەم بە کاتێکی زۆر سەختدا تێدەپەڕین، لە نێوەڕاستی جەنگێکی قبووڵنەکراوداین.  ئەو راهێنەرە بەردەوامە و دەڵێت: هەرچۆنێک بێت ئێمە بڕوامان هەیە ئاشتی بەرقەرار دەبێت و دەبێت بەهێز بمێنینەوە.  لە کۆتاییشدا سوپاسی هەمووان ئەوانەش دەکات کە لە حاڵی خۆیی و خێزانەکەیان پرسیوە: دەمەوێ سوپاسی هەمووان بکەم کە هاوسۆزییان پیشاندا و خەمی ئێمەیان بوو لەم کاتەدا، هیوادارم بە زووترین هەمووتان ببینم.  هۆکاری ئەوەی کە فۆنسێکا لە ئۆکراینا دەژی ئەوەیە کە ئەو راهێنەرە لە ساڵی ٢٠١٦ تا ٢٠١٩ راهێنەری یانەی شاختاری ئۆکراینی بوو، کاتێک چووە رۆما خێزانەکەی و منداڵەکانی لە کیێڤ مانەوە، ئیستاش کە بێ یانەیە، گەڕاوەتەوە و لەگەڵ ئەوان دەژی.