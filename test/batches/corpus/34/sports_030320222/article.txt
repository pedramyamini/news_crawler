لیڤەرپوول لە قۆناخی پێنجەمی جامی یەکێتیی ئینگلتەرادا میوانداری نۆرویچ سیتی کرد و بە زەحمەت ٢ - ١ لێیبردەوە.  لیڤەرپوول هەر زوو دەستی بە هێرشەکانی کرد، تاوەکو تاکۆمی مینامینۆی یاریزانی ژاپۆنی لە خولەکی ٢٧ گۆڵی پێشکەوتنی بۆ رێدز تۆمارکرد.  هەمان یاریزان لە خولەکی ٣٩ ـدا گۆڵی دووەمی خۆی و لیڤەرپوولی تۆمارکرد و نیوەی یەکەم بە پێشکەوتنی کوڕانی یۆرگن کڵۆپ بە دوو گۆڵی بێبەرامبەر کۆتاییهات.  لە نیوەی دووەمدا تیپی میوان ئاستێکی بەرزی پێشکێشکرد و لوکاس رۆب لە خولەکی ٧٧ ـدا گۆڵی یەکەمی بۆ یانەکەی تۆمارکرد، بەڵام خۆی و هاوڕێکانی نەیانتوانی گۆڵی یەکسانبوون تۆماربکەن و بلیتی سەرکەوتن بووە بەشی لیڤەرپوول.