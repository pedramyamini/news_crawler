وەزارەتی وەرزشی چیلی هەواڵی مردنی یاریزانێکی ترایسلۆن (یارییە سیانییەکانی وەک مەلەوانی، پاسکیلسواری و ماراسۆن)ـی راگەیاند، کە لە کاتی بەڕێوەچوونی یارییەکانی پاڵەوانێتیی پیاوی ئاسنیندا لە سانتیاگۆی چیلی گیانی لەدەستدا.  ئەو یاریزانە کە هێشتا نەتوانراوە ناسنامەکەی دیاری بکرێت، بەهۆی ئەوەی کە لە نێو ئاوەکەدا بە بووراوەیی دۆزراوەتەوە، لە کاتی دۆزینەوەشیدا فریاگوزاریی سەرەتایی بۆکراوە و راستەوخۆ گەیێندراوەتە نەخۆشخانە، دواتر لەوێ ئاشکراکرا کە ئەو یاریزانە گیانی لەدەستداوە.  پاڵەوانێتییەکە کە درێژییەکەی نزیکەی دوو کیلۆمەتر دەبوو، لە دەریاچەی ڤیاریکا کرا.  خاڤیێر گۆمێز نۆیا، کە وەرزشوانێکی ئیسپانییە و بووە پاڵەوانی رکابەرییەکان گوتی: هەمووان تووشی شۆک و خەمباری بووین.  وەزیری وەرزشی چیلی سیسلیا پێرێز دەڵێت: ئەمە بۆ هەمووان ئازاربەخشە، بەڵام هێشتا دڵنیانین کە بەچی مردووە.