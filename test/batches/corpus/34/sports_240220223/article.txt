لە یاریی چوونی قۆناخی ١٦ ـی چامپیۆنزلیگدا، ئاتلێتیکۆ مەدریدی ئیسپانی لەسەر یاریگەی واندا میترۆ پۆلیتانۆ میوانداری مانچێستەر یونایتدی کرد و یارییەکە بە ئەنجامی ١ - ١ کۆتاییهات.  دوای یارییەکە، کریستیانۆ رۆناڵدۆی ئەستێرەی مانچێستەر یونایتد، لە رێگەی تویتەرەوە پەیامێکی بۆ هاوڕێکانی و جەماوەری شەیتانە سوورەکان نارد و بەشێوەیەکی ناڕاستەوخۆ هەڕەشەی لە ئاتلێتیکۆ مەدرید کرد.  رۆناڵدۆ نووسیویەتی "هەمیشە کە دەگەڕێمەوە ریال مەدرید هەستێکی خۆشم هەیە، یەکێکە لەو شارە کەمانەی جیهان کە پێیاندەڵێم ماڵی منن".  کریس هەروەها گوتی "هەستێکی جوان، یارییەکی جوان، ئەمە خولی یانە پاڵەوانەکانی ئەوروپایە، بەهێزترین پاڵەوانێتییە لەسەر ئاستی یانەکاندا".  ئەستێرە پۆرتوگالییەکە، دووپاتیکردەوە "ئێمە دەرفەتی ئەوەمان هەیە کە لەنێو ئۆڵترافۆرددا لە ئاتلێتیکۆ مەدرید ببەینەوە و بلیتی سەرکەوتن بەدەستبێنین، کە ئەو یاریگەیە هەمیشە بە شانۆی خەونەکانمان دەمێنێتەوە".  مووشەکی مادێرا، لە کۆتایی قسەکانیدا، دەڵێت "ئێمە بەهۆی جەماوەرەکەمان بەهێزترین، پێکەوە بەرەوپێش دەچین، با دەستپێبکەین ئەی شەیتانەکان".