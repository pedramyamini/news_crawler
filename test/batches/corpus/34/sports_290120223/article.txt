ئەو هێرشبەرە نوێیەی یوڤێنتوس، دوای بوونی بە یاریزانی خانمە پیرەکە، لە لێدوانێکدا دڵخۆشیی خۆی بە چوونە ریزەکانی یوڤێنتوس نیشاندا و گوتی "هەست بە شانازییەکی زۆر دەکەم بە دەستپێکردنی قۆناخێکی نوێ لە ژیانم، ئەمە باشترین دیاری ئاهەنگی لەدایکبوونمە کە داوای بکەم، هەموو هەوڵ و کۆششێک دەکەم بۆ خزمەتکردنی ئەم درێسە".  ئەو لە بەردەوامی قسەکانیدا، گوتی "دەمەوێت وابکەم ئەم یانەیە شانازی بەخۆیەوە بکات، هەرگیز خۆمان بەدەستەوە نادەین و تاوەکو کۆتایی تێدەکۆشین لەپێناو بەدیهێنانی ئامانجەکانمان".  ڤلاهۆڤیچی تەمەن ٢٢ ساڵان، زیاتر گوتی "من ئامادەم و لە خزماەت راهێنەر و هاوڕێکانمدام، هەوڵدەدەم بەپێی توانا یارمەتییان بدەم، دەمانەوێت کاری زیاتر بکەین بۆ ئەوەی لە داهاتوودا باشتر بین".  هێرشبەری سربی، لە کۆتایی قسەکانیدا، دووپاتیکردەوە "دەمەوێت تەنیا یەک شت بڵێم، یوڤێ هەرگیز خۆبەدەستەوەنادات و هەمیشە تا کۆتایی ئامادەیە، ئەمە ئەو شتەیە کە ئێستا بە مێشکمدا دێت".  ڤلاهۆڤیچ تاوەکو ئێستا گۆڵکاری خولی ئیتاڵیایە، بە هاوبەشی لەگەڵ جیرۆ ئیمۆبیلیی هێرشبەری تۆرینۆ، کە دوای تێپەڕبوونی ٢٣ گەڕ ڤلاهۆڤیچ توانیویەتی ١٧ گۆڵ بۆ فیۆرێنتینا تۆماربکات.