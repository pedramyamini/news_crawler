شکۆر ستیڤێنسۆن، بۆکسێنەری ئەمریکی و پاڵەوانی جیهان لە کێشی پەڕەمووچدا، توانی بەرگری لە نازناوی جیهانی بکات، دوای ئەوەی یەکەم شکستی بە رکابەرەکەی ئۆسکار ڤالدێز هێنا، لەو یارییەدا کە لە لاس ڤێگاس ئەنجامدرا.  ستیڤێنسۆن بە دەنگی کۆی ناوبژیوانان بە براوەی یارییەکە هەڵبژێردرا و پشتێنی ئەنجوومەنی بۆکسێنی جیهانی پێدرا.  ئەوەی جێگەی سەرسوڕمان بوو، ئەوەبوو کە لە کاتی بەڕێوەچوونی کۆنگرەی رۆژنامەڤانی دوای یارییەکە، ستیڤێنسۆن لە کاتێکدا قسەی دەکرد، لە ناکاودا پشتێنەکانی خستە سەر زەوی و کۆنگرەکەی جێهێشت، بەهۆی ئەوەی دەنگی هەرایەک لە دەرگاکانی پشتەوە هات، ئەو لەوە ترسا شتێک بەسەر خانەوادەکەی بێت، کە ئامادەی هۆڵەکە بووبوون.  شکۆر ستیڤێنسۆن، لە کاروانی خۆیدا لە ١٨ یارییدا ١٨ سەرکەوتنی هەیە، کە ٩ لەو سەرکەوتنانە بە لێدانی کوشندە بەدەستیهێناون.