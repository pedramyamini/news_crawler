یارییەکە لە رکابەرییەکانی گەڕی ٢٢ ـی خولی هۆڵەندا لەسەر یاریگەی یۆهان کرۆیف ئارێنا بەڕێوەچوو و ئایاکس بە پێنج گۆڵی بێبەرامبەر یارییەکەی بردەوە.  لە خولەکی ٣١ داڤی کلاسین بە ئاسیستی هالەر گۆڵی پێشکەوتنی تۆمارکرد، پاشان هالەر لە نیوەی دووەمدا دەرکەوت و لە خولەکی ٥٣ گۆڵی دووەمی یانەکەی تۆمارکرد.  لە خولەکی ٧٧ رۆبن برۆبێر بەهەڵە گۆڵی سێیەمی ئایاکسی لە خۆیان تۆمارکردەوە، دوای ئەوەش سێباستیان هالەر، دوو گۆڵی دیکەی لە یارییەکەدا تۆمارکرد و بووە خاوەنی هاتریک و ژمارەی گۆڵەکانیشی لەم وەرزەی خولی هۆڵەندادا بۆ ١٦ گۆڵ لە پێشەنگی گۆڵکاران بەرزکردەوە.  بەبردنەوەی یارییەکە ئایاکس جێگەی خۆی لە پێشەنگی ریزبەندی خولەکە بەهێزکرد و بووە خاوەنی ٥٤ خاڵ.