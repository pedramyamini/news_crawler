سیلیساو لە نیوەی یەکەمی یارییەکەدا ئاستی راستەقینەی خۆی پێشکێشنەکرد، بەڵام لە نیوەی دووەمدا قەرەبووی خراپ یارییکردنی لە نیوەیەدا کردەوە و یارییەکەی بە سێ گۆڵ بەرامبەر گۆڵێک بردەوە.  لە یارییەکەدا نەیمار داسیلڤا بەهۆی ژمارەی زۆری کارتەکانی بەشداریی لە یارییەکەدا نەکرد.  لە خولەکی ١١ ئێریک رامیرێز گۆڵێکی بۆ هەڵبژاردەی ڤێنزوێلا تۆمارکرد، یارییەکە تاوەکو خولەکی ٧١ بەو گۆڵە لە بەرژەوەندی خاوەن یاریگە بەردەوامبوو، پاشان مارکینیۆس ئەنجامەکەی بۆ سامبا یەکسانکردەوە.  لە خولەکی ٨٥ گابریێل باربۆسا، ناسراو بە گابیگۆڵ بەلێدانی سزا گۆڵی دووەمی سیلیساوی تۆمارکرد، لە خولەکی ٩٥ ئەنتۆنی کە یەکەم یاریی بوو بەدرێسی بەرازیلەوە ئەنجامبدات گۆڵی سێیەم و یەکلاکردنەوەی یارییەکەی تۆمارکرد و بەرازیل یارییەکەی بە سێ گۆڵ بەرامبەر گۆڵێک بردەوە.  بەم بردنەوەی بەرازیل نۆیەم بردنەوەی لەسەریەکی تۆمارکرد و ژمارەی خاڵەکانی بۆ ٢٧ خاڵ بەرزکردەوە و لە پێشەنگی ریزبەندی هەڵبژاردەکانی ئەمریکای باشوورە و بەرێژەیەکی زۆر سەرکەوتنی بۆ مۆندیالی ٢٠٢٢ ـی قەتەر یەکلابووەتەوە.  تیتێ، راهێنەری بەرازیل دوای یارییەکە گوتی " لە نیوەی یەکەمی یارییەکەدا خراپ یارییمانکرد، بەڵام لە نیوەی دووەمدا قەرەبوومان کردەوە و بە ئاستێکی بەرزەوە دەرکەوتین. "  هەڵبژاردەی بەرازیل بەشێوەیەکی گشتی لەگەڵ تیتێ  ٠ دۆڕان      ریزبەندی هەڵبژاردەکانی ئەمریکای باشوور