لە دەستپێکی گەڕی ١٠ ـی لالیگادا، ئۆساسۆنا لەسەر یاریگەی ئێ سادار میوانداری گرانادای کرد و هەردوولا بە ئەنجامی ١ - ١ یەکسانبوون.  بەر لە کۆتاییهاتنی نیوەی یەکەم بە خولەکێک، ئیزیکوێل ئەڤیلای ئەرجەنتینی تیپی خاوەن یاریگەی بە گۆڵێک پێشخست.  لە نیوەی دووەمدا تیپی میوان سوودی لەو کارتە سوورە وەرگرت، کە ناوبژیوانی یارییەکە لە خولەکی ٧٥ ـدا بە رووی خۆسێ ئانخێلی یاریزانی ئۆساسۆنادا بەرزکردەوە و لە خولەکی ٩٠ ئانخێل مۆتۆرۆ توانی ئەنجامەکە بۆ گرانادا یەکسان بکاتەوە.  بەم ئەنجامە ئۆساسۆنای خاوەن ١٨ خاڵ بەشێوەیەکی کاتی گەیشتە پلەی دووەمی ریزبەندیی، گراناداش ٧ خاڵی هەیە و لە پلەی حەڤدەمدایە.