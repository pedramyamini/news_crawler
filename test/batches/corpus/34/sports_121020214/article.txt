کاژێر ٢١: ٤٥ پۆرتوگال لە یاریگەی ئالگاراڤی میوانداریی لوکسمبۆرگ دەکات، کریستیانۆ رۆناڵدۆ و هاوڕێکانی لە پێنج یارییدا ١٣ خاڵیان کۆکردووەتەوە و ئێستا لە پلەی دووەمی ریزبەندی کۆمەڵەکەن و بەجیاوازیی تەنیا خاڵێک لە دواوەی سێربیان، بەڵام سێربیا یارییەکی زیاتریان ئەنجامداوە، لوکسمبۆرگ لە پلەی سێیەمە بە ٦ خاڵ.  لە یارییەکی دیکەدا لە کۆمەڵەی دووەم سوێد و یۆنان رکابەری یەکدی دەکەن، سوێد بەبردنەوەی یارییەکە پێشەنگ لە ئیسپانیا وەردەگرێت.  لە رکابەرییەکانی کۆمەڵەی نۆیەمەدا، ئینگلتەرای پێشەنگ چاوی لە بردنەوەی حەوتەمە کاتێک لە یارییەکی زەحمەتدا بەرامبەر هەڵبژاردەی هەنگاریا یارییدەکات، ئەم یارییەش کاژێر ٢١: ٤٥ بەڕێوەدەچێت.  ئینگلتەرا ١٩ خاڵی هەیە و لە پلەی یەکەمە، هەنگاریا بە ١٠ خاڵ لە پلەی چوارەمی ریزبەندە.  یارییەکانی ئەمڕۆی پاڵاوتنەکان لە ئەوروپا  پۆرتوگال - لوکسمبۆرگ ٢١: ٤٥ سێربیا - ئازەربایجان ٢١: ٤٥ ئینگلتەرا - هەنگاریا ٢١: ٤٥