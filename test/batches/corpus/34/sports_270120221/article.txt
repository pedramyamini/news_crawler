دوایین یاریی قۆناخی ١٦ ـی جامی نەتەوەکانی ئەفریقا لە نێوان هەردوو هەڵبژاردەی مالی و گینیای کەمەرەیی بەڕێوەچوو، کە ئەمەی دوایی بە لێدانەکانی یەکلاکەرەوە ٦ - ٥ یارییەکە و بلیتەکەی سەرکەوتنی بردەوە.  هەڵبژاردەی گینیای کەمەرەیی بە درێژایی هەردوو گێمی یاسایی و لە هەردوو گێمی زیادکراویشدا هیچ دەرفەتێکی راستەقینەی گۆڵکردنی دروست نەکرد، بەڵام بە درێژایی ١٢٠ خولەکیش رێگەی نەدا مالی گۆڵی لێبکات تاوەکو یارییەکەی گەیاندە لێدانەکانی یەکلاکەرەوە.  لە لێدانەکانی یەکلاکەرەوەدا خیسۆس ئۆنۆی گۆڵپارێزی تەمەن ٢٠ ساڵی دوو لێدانی یاریزانانی مالی گەڕاندەوە و سەرکەوتنی بە خۆی و هاوڕێکانی بەخشی.  لە قۆناخی هەشتی پاڵەوانێتییەکەدا، گینیای کەمەرەیی رووبەڕووی هەڵبژاردەی سەنیگال دەبێتەوە، کە ئەمیش دوای بردنەوە لە کاپ ڤێردی گەیشتووەتە قۆناخی چارەکی کۆتایی پاڵەوانێتییەکە.