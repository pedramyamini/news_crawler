هەر لە شاری جاروای کامیرۆن، سەوزپۆشەکانی نەیجیریا لەسەر ئاستە بەرزەکەیان بەردەوام بوون و بە ئەنجامی سێ گۆڵ بەرامبەر بە گۆڵێك یارییەکەیان لە سودان بردەوە، بەمەش گەیشتنیان بە قۆناخی داهاتوو مسۆگەرکرد.  ـی یارییەکەدا ساموێل چیکوێزی گۆڵی یەکەمی بۆ نەیجیریا تۆمارکرد، دواتر تایۆ ئۆنیێ گۆڵێكی کۆمێدی بۆ نەیجیریا هێنا، کە تۆپەکە بەر سەری سێ یاریزان کەوت تاوەکو گەیشتە تۆڕی سودان، لە خولەکی ٤٦ ـی گێمی دووەمیشدا مۆسێس سیمۆن گۆڵی سێیەمی بۆ هەڵۆکانی نەیجیریا هێنا.  لە خولەکی ٧٠ ناوبژیوان لێدانێکی سزای بۆ سودان هەژمارکرد و والی ئەلدین پۆگبا تاکە گۆڵەکەی سودانی هێنا.  سودان هێشتا هەلی گەیشتنی بە قۆناخی داهاتوو ماوە، وەک چۆن گینیا بیساویش هەلی هەیە بگاتە قۆناخی داهاتوو، بەڵام دەبێت سودان لە میسر بباتەوە، گینیا بیساویش لە نەیجیریا.  هەڵبژاردەی نەیجیریا کۆی خاڵەکانی گەیاندە ٦ خاڵ، دوای ئەوەی لە گەڕی یەکەمدا شکستی بە هەڵبژاردەی میسر هێنابوو ١ - ٠، ئێستا لە قۆناخی داهاتوو بلیتێکی بەدەستەوەیە و چاوەڕێی مسۆگەرکردنی پلەی یەکەمی کۆمەڵەکەیەتی.