کاپێ ڤێردێ کە لە کۆی ٣٣ پاڵەوانێتیی نەتەوەکانی ئەفریقا ئەمە جاری سێیەمیەتی بەشداری دەکات، یارییەکی ئاستبەرزی پێشکێشی هاندەرانی کرد، چەندین هەلی گۆڵتۆمارکردیان هەبوو، بەڵام تەنیا یەکێکیان کرد بە گۆڵ، ئەویش ئەوەی جولیۆ تاڤارێس بوو کە لە خولەکی ٤٥ ـی نیوەی یەکەمدا بە لێدانی سەر تۆماریکرد.  بەر لە تۆمارکردنی گۆڵەکەی کاپێ ڤێردێ، یاریزانی هەڵبژاردەی ئیسیۆپیا یارید بایێ بە کارتی سوور کرایە دەرەوە.  قرشە شینەکان هاوشانی هەڵبژاردەی کامیرۆن لە کۆمەڵەی یەکەمدا خاوەنی سێ خاڵن، بەڵام بە جیاوازیی گۆڵ لە پلەی دووەمن، یاریی داهاتوویان بەرامبەر بە هەڵبژاردەی بۆرکینا فاسۆ دەبێت، لە ئەگەری یەکسانبوون یانیش بردنەوە، پێیەکی لە قۆناخی داهاتوو دادەنێت.