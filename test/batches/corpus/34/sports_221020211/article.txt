تۆماس تۆخێل، ئەمڕۆ لە کۆنگرەیەکی رۆژنامەڤانیدا ئاماژەی بەوەکرد کە سێ یاریزانیان بەهۆی پێکانەوە بۆ ماوەیەک دادەبڕێن، ئەوانیش رۆمێلۆ لوکاکو، تیمۆ ڤێرنەر و کریستیان پوڵیشیچن.  رۆژی شەممە کاژێر ١٤: ٣٠ یانەی چێڵسی لەسەر یاریگەی خۆی میوانداریی یانەی نۆرویچ سیتی دەکات، بۆ ئەم یارییە بلووز لە توانای ئەو سێ یاریزانە بێبەشدەبێت بەهۆی پێکانەوە.  تۆخێل گوتی: هەریەک لە یاریزانان کریستیان پولیشیچ، تیمۆ ڤێرنەر و رۆمێلۆ لوکاکو پێکانیان هەیە، بەڵام هەستدەکەم زوو باش دەبن.  لە درێژەی قسەکانیدا ئەو راهێنەرە ئەڵمانییە ئاماژەی بەوەشکرد کە بە دڵنیاییەوە پۆڵیشیچ، ڤێرنەر و لوکاکو ئەم هەفتەیە بەرامبەر نۆرویچ سیتی یاری ناکەن، رەنگە هەفتەی داهاتووش بەرامبەر بە یانەی ساوسامپتۆن داببڕێن.  چێڵسی پێشەنگی خولی ئینگلیزی گرتووە بە کۆکردنەوەی ١٩ خاڵ، یەک خاڵ لەپێش لیڤەرپوولی دووەم و دوو خاڵیش لەپێش مان سیتیی سێیەمەوەیە.