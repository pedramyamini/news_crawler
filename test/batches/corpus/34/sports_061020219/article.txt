راهێنەری ئیتاڵیا زیاتر گوتی " نەیشینسلیگ پاڵەوانێتییەکی گرنگە، ئەمجارە دوای یۆرۆ دەکرێت، ئێمە ئێستا لە نیوەی پاڵەوانێتییەکەداین و ئاسان نییە خۆمان بۆ یارییەکانی ئامادە بکەین، بەڵام هەرچۆنێک بێت باشترین ٤ هەڵبژاردەی ئەوروپا رووبەڕووی یەکدی دەبنەوە و یارییەکان زۆر گرنگ دەبن. "  مانچینی بە رۆژنامەڤانانی گوت " ئێمە کێشەمان هەیە، بەڵام جیاکۆمۆ راسپادۆری و مۆیس کینمان هەیە، چەندین بژاردەمان لەبەردەستە، با بزانین کام بژاردە باشترینە. "  راهێنەری ئیتاڵیا لە کۆتایی قسەکانیدا دەڵێت " ئیسپانیا زۆر یاریزانی باشی هەیە و زەحمەتە هەموویان بانگهێشت بکرێن، هەندێجار پێویستە هەندێک یاریزانی باش بهێڵیتەوە. "  لەلایەن خۆیەوە جۆرجیۆ کیلینی دەڵێت " ئێمە رێزێکی زۆر لە هەڵبژاردەی ئیسپانای دەگرین، یادگاری یارییەکەمان بەرامبەر ئیسپانیا لە یۆرۆدا هێشتا بە چاپکراوی لە مێشکماندایە، دەبێت ئێمە هەر لە سەرەتای یارییەکەوە ئامادەبین، دەبێت بۆ هەموو کاتەکانی یارییەکە بە باشی ئامادەبین. یاری کۆتایی یۆرۆی ٢٠١٢ ـەش لە کیێڤ ناخۆشترین یادگاریمانە لەگەڵ ئیسپانییەکان، باشترین یاری ئێمە لەگەڵ ئیسپانییەکان لە یۆرۆی ٢٠١٢ بوو، لە نێو یاریزانانی ئیسپانیاشدا زۆر سەرسام بوومە بە سێرخیۆ رامۆس. "  بەرگریکارەکەی ئیتاڵیا زیاتر گوتی " ئەوەی بەلامەوە زۆر گرنگ بوو بردنەوە بوو لەسەر ئاستی ئەوروپا، ئەو سەرکەوتنە هەستێکی زۆر خۆشی پێدام، من هەمیشە بە وریایی مامەڵە لەگەڵ هەڵوێستەکان دەکەم. "