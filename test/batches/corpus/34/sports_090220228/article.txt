کۆمەڵێک وەرزشوانی دیکە میدالیای زێڕیان بەدەستهێنا و هەندێکیان مێژوویان تۆمارکرد.  کێلد نۆیس، خلیسکێنەری هۆڵەندی لەدوای ١٩٩٤ ـەوە یەکەم وەرزشوانە بتوانێت لە پێشبڕکێی ١٥٠٠ مەتر خلیسکانی سەربەفر، لەسەر ئاستی پیاواندا بەرگری لە نازناوە ئۆڵیمپییەکەی بکات.  ئیتاڵیا بووە پاڵەوانی کێرلینگی دووانەی تێکەڵ، دوای ئەوەی ٨ - ٥ لە نەرویجی بردەوە و بووە خاوەنی یەکەم میدالیای زێڕ لە ئۆڵیمپیادی بەیجین ٢٠٢٢.  جۆنا سوندلینگی خانمە وەرزشوانی سوێدی بووە خانمە پاڵەوانی ئۆڵیمپی، دوای ئەوەی توانی لە پێشبڕکێی کرۆس کەنتری سکینگ لەسەر ئاستی خانماندا میدالیای زێڕ بباتەوە.  یوهانسن هوفلۆت کلایبۆ، خلیسکێنەری نەرویجی بووە پاڵەوانێکی ئۆڵیمپی، دوای ئەوەی توانی لە پێشبڕکێی کرۆس کەنتری سکینگدا پلەی یەکەم و میدالیای زێڕ بباتەوە.  ئەڵمانیا باڵادەستی خۆی بەسەر تراکی پێشبڕکێی سەر خشۆکەکاندا سەپاند و ناتالی گایزنبێرگەر لە پێشبڕکێی تاکی خانامندا سێیەم میدالیای زێڕی ئۆڵیمپی زستانەی بەدەستهێنا.