تۆخێل دەربارەی کەمی گۆڵکردن لەلایەن لوکاکو و دابەزینی ئاستی ئەو یاریزانەوە گوتی: مێژوویێک لەو حاڵەتەی لوکاکو هەیە لە چێڵسی کە هێرشبەرانی یانەکە دەناڵێنن لە هەندێک شت، ئەو لە ئاسانترین شوێنی جیهان نییە بۆ هێرشبەران، نازانم هۆکاری ئەمە چییە بەڵام بە رای من چێڵسی بە هێزە بەرگرییەکەیەوە ناسراوە.  ئەو راهێنەرە ئەڵمانییە پێیوایە کە دەبێت هێرشبەرەکانی یانەی چێڵسی یارمەتیی بەرگریکارەکان بدەن، دەڵێت: گومان لەوەدا نییە کە تیپەکە بەهێزە و ستایلی تایبەت بە خۆی هەیە لە یاریکردنی تۆپی پێدا، گوشار لەسەر هێرشبەرەکانمان دەکەین بۆ ئەوەی باشترین هاوکاری بەرگری بکەن.  تۆخێل دەربارەی یانەی لیلی فەرەنسی قسەیکرد و دەڵێت: سەبارەت بە یانەی لیل، ئێمە هەموو دەزانین کە تۆپی پێی فەرەنسی چەند پشت بە توانای جەستەیی دەبەستن، دەزانین کە یاریزانە هێرشبەرەکانی فەرەنسی خاوەنی خێراییەکی زۆر زۆرن، زۆر بە جەرگن لە رووبەڕووبوونەوەی یەک بەرامبەر بە یەکدا، بە تایبەت لە هێرشی پێچەوانەدا، ئەوەی کە بۆ ئەوان گرنگە ئەوەیە کە هیچیان لەدەستی بدەن و هەموو شتێک دەکەن لە پێناو یارییەکەدا.  ئەمشەو کاژێر ٢٣: ٠٠ لە یاریگەی ستامفۆرد بیرج لە لەلەندەن لە گەڕی چوونی قۆناخی ١٦ ـی خولی یانە پاڵەوانەکانی ئەوروپا یارییەکە دەکرێت.