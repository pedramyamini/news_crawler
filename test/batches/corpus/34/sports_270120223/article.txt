ماورێسیۆ پۆچێتینۆ، راهێنەری یانەی پاریس سانجێرمان هەواڵێکی خۆشی پێگەیشت، کە ئەستێرەیەکی لە پێکان دەگەڕێتەوە و بۆ رووبەڕووبوونەوەی ریال مەدرید لە چامپیۆنزلیگدا ئامادە دەبێت.  لە ١٥ ـی مانگی داهاتوو لە یاریی گەڕانەوەی قۆناخی ١٦ ـی چامپیۆنزلیگدا، پاریس سانجێرمان لە پاریس رووبەڕووی ریال مەدرید دەبێتەوە، بەر لەوەی یاریی گەڕانەوە لە مەدرید بکەن.  نەیمار داسیلڤا، ئەستێرەی بەرازیلی، کە ماوەی دوو مانگە لە ئەژنۆی چەپیدا تووشی پێکان بووە،  لە قۆناخی چارەسەریدا هەنگاوێکی باشی ناوە و دەستی بە راکردن کردووەتەوە.  یانەی پاریسی لە بڵاوکراوەیەکی فەرمیدا، دەستکردنەوەی نەیماری بە راکردن راگەیاند و لەمەودوا پابەند دەبێت بە کارکردن بۆ قۆناخەکانی دیکەی چارەسەری و بەدەستهیێنانەوەی توانای جەستەیی.  بەگوێرەی بڵاوکراوەکە، ئیدی نەیمار لەسەر چیمەن مەشقەکانی دەکات و لە ماوەیەکی نزیکدا دەتوانێت بگەڕێتەوە نێو مەشقە بەکۆمەڵەکانی یانەکەی.  گەڕانەوەی نەیمار هەنگاوێکی باشە بۆ ئەوەی یاریزانەکە بە تەواوی ئامادەباشییەوە بەرامبەر ریال مەدرید یاری بکات، کە چاوەڕوان دەکرێت ئەو دوو یانەیە دوو رووبەڕووبوونەوەی بەهێز ئەنجام بدەن لەپێناو بلیتێکی قۆناخی هەشتی چامپیۆنزلیگ.  ئەستێرەی بەرازیلی لە ٢٤ ـی مانگی ١١ ـی رابردوو، لە یاریی یانەکەی بەرامبەر سانت ئیتیان لە لیگ وەندا تووشی پێکان بوو، کە دوای چەند رۆژێک پزیشکانی رایانگەیاند کە نەیمار لانیکەم ٦ تاوەکو ٧ هەفتە دووردەکەوێتەوە.