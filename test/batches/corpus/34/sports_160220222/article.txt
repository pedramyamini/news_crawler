هەردوو یانە هەوڵ بۆ بردنەوەی ئەم یارییە دەدەن، بەتایبەتیش سالزبۆرگ کە دەیەوێت یاریکردنی لەنێو یاریگە و جەماوەر بقۆزێتەوە، ئەگەرچی دەزانێت کە ئەرکێکی زەحمەتە لە بایرن ببەیتەوە، کە ئێستا یەکێکە لە بەهێزترین یانەکانی ئەوروپا.  بایرن میونشن لە قۆناخی کۆمەڵەکاندا بەشایستەیی سەرکەوتووە دوای ئەوەی هەر شەش یارییەکەی بردەوە و بە ١٨ خاڵ بووە پێشەنگی کۆمەڵەی پێنجەم.  رێد بۆل سالزبۆرگیش بە دووەمی کۆمەڵەی حەوتەم گەیشتووەتە ئەم قۆناخە، دوای ئەوەی توانی ١٠ خاڵ کۆبکاتەوە.  ئەگەرچی یانەی باڤاری بەربژێرە بۆ بردنەوەی ئەم یارییە، بەڵام یانەی خاوەن یاریگە متمانەی بەخۆی هەیە و خەون بە سوپرایزێکەوە دەبینێت.  پێشتر ئەو دوو یانەیە لە سەرجەم خول و پاڵەوانێتییەکاندا ٤ جار رووبەڕووی یەکدی بوونەتەوە و باڤارییەکان دوو یارییان بردووەتەوە و لە یارییەکدا دۆڕاون و هەردوو یانەش جارێک یەکسان بوونە.  رێد بۆ سالزبۆرگ - بایرن میونشن ٢٣: ٠٠ ئینتەرمیلان - لیڤەرپوول ٢٣: ٠٠