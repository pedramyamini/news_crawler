تەنانەت زۆرجار ئەو دیمەنانە دەبنە کەرستەی گاڵتەپێکردن لە تۆڕە کۆمەڵایەتییەکاندا، بۆیە پرسیار ئەوەیە، نهێنی ئەو هێلەگانە چین کە لە هی ئافرەتان دەچێت بەڵام پیاوان لەبەری دەکەن؟  یاریی تۆپی پێ و شێوازەکانی خۆئامادەکردنی یاریزان بۆ یارییەکانی زۆر گۆڕاوە و بەردەوام داهێنانی نوێ لەو بارەیەوە دەکرێت و تەکنەلۆجیای نوێش بەکاردەهێنرێت بۆ یارمەتیدانی یاریزان بۆ ئەوەی ئاستێکی بەرزتر پێشکەش بکات.  زۆر کەس پێیانوایە ئەو هێلەگەی یاریزانان لەبەریدەکەن، هەمان ئەوەیە کە خانمان بەکاریدەهێنن، بەڵام لە راستیدا وا نییە، ئەمە هێلەگێکی وەرزشیی¤WA ٣ ٥٠٢٠ ە، کە کۆمەڵێک ئامێری هەستیار و ورد لەخۆی دەگرێت، ئەوەندە بچووکن کە هەستیش پێناکرێت، لەو شوێنەی هێلەکەکەدا دانراون کە دەکەوێتە بەشی سەرەوەی پشتی یاریزانەکە، کەواتە ناوی دەنێین هێلەگی زانیارییەکان.  ئەم هێلەگە، کە نرخی هەر دانەیەکی زیاتر لە دوو هەزار دۆلارە، لە چەرم دروست دەکرێت و یەکێکە لە داهێنانە پێشکەوتووەکانی کۆمپانیای GPSportsـی ئوسترالی، کە بە سیستمێکی زانستی ئامادەکراوە و شوێنی یاریزانەکە لەنێو یاریگە و خێراییەکەی دیاری دەکات و چاودێری لێدانەکانی دڵی یاریزانەکەش دەکات، لەگەڵ کۆمەڵێک ئەرکی دیکە.  ئەم هێلەگە یارمەتی یاریزانان دەدات و هانیان دەدات زیاتر هەوڵ بدەن و ئاستیان باشتر بکەن، ئەو هێلەگە بەکاردەهێنرێت بۆ چاودێریکردنی دۆخی تەندروستی یاریزان، کە رێژەی لێدانەکانی دڵ و هێز و توانای دەپێوێت.  تەنانەت هێلەگەکە دەتوانێت هۆشداری بدات لە روودانی جەڵتەی دڵ، کە پێشتر چەندین یاریزانی بەنێوبانگی تۆپی پێ بە جەڵتەی دڵ لەنێو یاریگەکاندا گیانیان لەدەستداوە.  هێلەگی وەرزشی رێژەی شەکرە لە خوێنی یاریزانەکە و ئاستی فشاری خوێنیش دەپێوێت، وێڕای ئەوەی بەهۆیەوە دەزانرێت کە جەستەی یاریزانەکە لە یاری و لە مەشقەکاندا چەند شلەمەنی لەدەستداوە.  هێلەگی زانیارییەکان بۆ کارێکی دیکەی زۆر گرنگیش بەکاردەهێنرێت، کە هەموو ئامارەکان لەسەر ئاستی یاریزان لە یارییەکدا کۆدەکاتەوە، وەک ماوەی راکردن بە کیلۆمەتر و خێرایی و کۆمەڵێک وردەکاری دیکەی پەیوەست بە ئاستی یاریزانەکە و توانای جەسەییەکەی.  دوای کۆکردنەوەی ئەو ئامارانە تیمێکی پسپۆر شیکردنەوەیان بۆ دەکات و لەسەر کۆششەکانی هەر یاریزانێک راپۆرتێک ئامادە دەکەن، کە بێگومان ئەمەش یارمەتی تیمی پزیشکی و هونەری تیپەکە دەدات.  لەم ساڵانەی دواییدا، زۆر لە یانە ئەوروپییەکان ئەم تەکنەلۆجیایە بەکاردەهێنن، بەڵام یەکێتیی تۆپی پێی نێودەوڵەتی هێشتا بەفەرمی رێگەی نەداوە ئەو هیلەگە لە یارییە فەرمییەکاندا لە پاڵەوانێتییە کیشوەرییەکان بەکاربهێنرێت، لەگەڵ ئەوەشدا هەندێک یاریزان لە ژێر درێسەکانیاندا لەبەردەکەن.  زۆرینەی ئەستێرە بەنێوبانگەکانی تۆپی پێ کە لە مەشقەکاندا بینراون ئەو هێلەگە وەرزشییە لەبەردەکەن، وەک لیۆنێل مێسی، محەممەد سەڵاح و زڵاتان ئیبراهیمۆڤیچ و چەندین یاریزانی دیکە.