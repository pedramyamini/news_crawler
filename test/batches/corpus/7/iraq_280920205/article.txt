سەرچاوەیەکی ئاگادار لە رووداوەکە بە تۆڕی میدیایی رووداوی راگەیاند، دوو مووشەک لە نزیک حەساری فڕۆکەخانەی بەغدا لە ماڵێکیان داوە کە دوو ژن  و سێ منداڵ بەو هۆیەوە کوژراون و دوو کەسی دیکەیش بریندارن کە لە دۆخێکی مەترسیداردان.      بە گوێرەی ئەو وێنانەی دوای رووداوەکە گیراون و دەست رووداو کەوتوون، یەکێک لە منداڵەکان بەهۆی بەرکەوتنی پارچەی مووشەکەکانەوە سەری پەڕیوە.  بە گوێرەی ئەو وێنانەی دوای رووداوەکە گیراون و دەست رووداو کەوتوون، یەکێک لە منداڵەکان بەهۆی بەرکەوتنی پارچەی مووشەکەکانەوە سەری پەڕیوە.  هەر ئەمڕۆ دووشەممە ٢٠٢٠/٠٩/٢٨ کاروانێکی سەربازیی ئەمریکی لە باشووری بەغدا بە مووشەک هێرشی کرایە سەر. دواتر گرووپی "قاسمی جەبارین" هێرشەکەی لە ئەستۆ گرت.  بەو هۆیەشەوە باڵیۆزخانەی ئەمریکا لە بەغدا سیستەمی بەرگرییەکەی خستە کار.  هەروەها رۆژی یەکشەممە ٢٠٢٠/٠٩/٢٧ باڵیۆزخانەی ئەمریکا لە بەغدا لە راگەیێندراوێکدا رایگەیاند، لە ماوەی دوو رۆژی دواتردا زنجیرەیەک تاقیکردنەوە دەکات کە گرتنەبەری رێوشوێنی باری لەناکاویشی تێدا دەبێت.  هەر ئەمڕۆ راگەیاندنەکان باسیان لەوە کرد کە دوو مووشەکی کاتیۆشا لە نزیک کۆمەڵگەی قادسییەی نزیک لە ناوچەی سەوز کەوتوونەتە خوارەوە.