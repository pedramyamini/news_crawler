بەپێی راگەیێندراوی وەزارەتی تەندروستی و ژینگەی عێراق، سێ هەزار و ٣٠٥ تووشبووی پێشووی ڤایرۆسی کۆرۆنا چاکبوونەتەوە و ٥٣ تووشبووی دیکەش گیانیان لەدەستدا.  لەبارەی ژمارەی تووشبووانی دەستنیشانکراوی کۆرۆنا وەزارەتی تەندروستیی عێراق راشیگەیاند "لە ٢٤ کاژێری رابردوودا، لە هەرێمی کوردستان ٩٠٠ تووشبووی نوێی کۆرۆنا دەستنیشانکراون، ٢٧٥ تووشبووی پێشوو چاکبوونەتەوە و ٢٤ تووشبووی دیکە گیانیان لەدەستداوە".  تاوەکو ئێستا ٥٠١ هەزار و ٧٣٣ تووشبووی کۆرۆنا لە عێراق و هەرێمی کوردستان دەستنیشانکراون، ٤٣٢ هەزار و ٢٣٣ لەو تووشبووانە چاکبوونەتەوە و ٥٨ هەزار و ١٢٠ تووشبوو هێشتا چارەسەر وەردەگرن کە ٣٧٦ لەو تووشبووانە لەژێر چاودێریی چڕدان، هەروەها ١١ هەزار و ٣٨٠ تووشبووش گیانیان لەدەستداوە.