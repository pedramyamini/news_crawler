رۆژی سێشەممەی ٨ ـی کانوونی یەکەمی ٢٠٢٠ یونامی لەو راگەیێندراوەدا ئاماژەی بە خۆپیشاندانەکانی چەند رۆژی رابردووی ناوچەکانی سەر بە پارێزگای سلێمانی و ناوچەکانی دیکەی هەریمی کوردستان کردووە و دەڵێت: "ئێمە سەرکۆنەی ئەو توندوتیژییانە دەکەین کە بوونە هۆی کوژرانی ژمارەیەک لە خەڵک و برینداربوونی ژمارەیەکی دیکە و هەروەها وێرانکردنی موڵکی گشتی. "  یونامی پرسە و سەرەخۆشی ئاراستەی ئەو خێزانانەی هەرێمی کوردستان دەکەن کە کەسە نزیکەکانی خۆیان لەدەستداوە و  هیواداریشین بریندارەکان بە زووترین کات چاک ببنەوە.  لە راگەیێندراوەکەدا هاتووە: مافی خۆپێشاندانی ئاشتییانە دەبێت پارێزراو بێت و خۆپێشاندانەکانیش پێویستە بە ئاشتییانە بەڕێوە بچن. هەروەها پێویستە رێگە بدرێت بە میدیاکان ئازادانە رووماڵی رووداوەکان بکەن و بەبێ هیچ گوشار و تۆقاندنێک هەواڵی خۆپیشاندانەکان بڵاو بکەنەوە.   هەروەها یونامی داوای لێکۆڵینەوەی بەپەلە دەکات لە سەرچاوەی توودنوتیژییەکان و داواش دەکات دەسەڵدارێتیی هەرێمی کوردستان دۆخەکە هێمن بکەنە و پارێزگاری لە ئازادیی رادەربڕین بکەن.   دەقی راگەیێندراوەکەی یونامی:  یونامی سەرکۆنەی تووندوتیژییەکانی پارێزگای سلێمانی دەکات، داوا لە دەسەڵاتدارانی هەرێمی کوردستانیش دەکات پارێزگاری ئازادیی گردبوونەوە و رادەربڕین بکەن.   نێردەی نەتەوە یەکگرتووەکان بۆ هاریکاریی عێراق (یونامی)، سەرکۆنەی کاری تووندوتیژی دەکات کە لە چەند رۆژی رابردوودا لەگەڵ خۆپێشاندانی گشتیی ناوچەکانی پارێزگای سلێمانیدا کرا، ئەویش بووە هۆی کوژران و برینداربوونی ژمارەیەک خەڵک و وێرانبوونی موڵکی گشتی. پرسە و سەرەخۆشی ئاراستەی ئەو خێزانانە دەکەین کە خەڵکیان لەدەستدا و هیواخوازین بریندارەکان بە زووترین کات چاکببنەوە.  مافی خۆپێشاندانی ئاشتییانە دەبێت پارێزراو بێت و خۆپێشاندانەکانیش پێویستە بە ئاشتیانە بەڕێوە بچن. پێویستە رێگە بدرێت بە میدیاکان ئازادانە رووماڵی رووداوەکان بکەن و بەبێ هیچ گوشار و تۆقاندنێک هەواڵی خۆپیشاندانەکان بڵاوبکەنەوە. پێویستە لێکۆڵینەوەی بەپەلە بکرێت بۆ دەستنیشانکردنی ئەنجامدەرانی تووندوتیژی و ئەو کەسانەش بخرێنە بەردەم بەرپرسیارێتی.  یونامی داوای هێورکردنەوەی دۆخەکە دەکات و داواشدەکات دەسەڵاتدارانی هەرێمی کوردستان پارێزگاری لە ئازادیی گردبوونەوە و رادەربڕین بکەن.