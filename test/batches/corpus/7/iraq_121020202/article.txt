وەزارەتی تەندروستیی عێراق ئاماری ٢٤ کاژێری رابردووی تایبەت بە ڤایرۆسی کۆرۆنای بڵاوکردەوە و رایگەیاند، ٣ هەزار و ١٠٧ تووشبووی نوێی ڤایرۆسەکە تۆمارکراون.   لە راگەیاندنەکەی وەزارەتی تەندروستیی عێراقدا ئاماژە بەوە دراوە، ٣ هەزار و ٨٩٣ تووشبووی ڤایرۆسەکە چاکبوونەتەوە.   وەزارەتی تەندروستی ئەوەی خستووەتەڕوو کە ٦٠ تووشبووی دیکەی ڤایرۆسی کۆرۆنا مردوون.  تاوەکو ئێستا لە عێراقدا ٤٠٥ هەزار و ٤٣٧ کەس تووشی ڤایرۆسی کۆرۆنا بوون، لەو ژمارەیە ٣٤٠ هەزار و ٥٠ کەس چاکبوونەتەوە و ٩ هەزار و ٩١٢ تووشبوویش مردوون.  وەزارەتی تەندروستی ئاشکرای کردووە کە ٨٣.٩ % ی کۆی گشتیی تووشبووانی تۆمارکراو چاکبوونەتەوە.