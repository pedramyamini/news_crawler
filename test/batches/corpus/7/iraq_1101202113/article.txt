عەمید عەبد خزر جاسم محەممەد، فەرماندەی پۆلیسی پارێزگای میسان بە تۆڕی میدیایی رووداوی راگەیاند، دەماقەڵێ و شەڕێکی ئاسایی روویداوە، بەهۆیەوە یەکێک لە تۆمەتبارەکان لە بنکەی پۆلیسی حەکیم دەستگیرکراوە کە ناوی "محەممەد سەلمان"ـە.  فەرماندەی پۆلیسی پارێزگای میسان دەڵێت، دواتر هەردوو کەسەکە ئاشت کراونەتەوە، بۆیە بنکەی پۆلیسی ناوبراو ئازادی کردوون و ئەوەش بە رەزامەندیی هەردوولا بووە.  محەممەد سەلمان بە "شێخی کلاوات" نێوبانگی دەرکردووە، چونکە محەممەد هەمیشە دوای بیستنی هەواڵێکی بێبەڵگە دەڵێت "ئەو کلاواتەت لە کوێ هێناوە؟ "، بەو شێوەیەش نێوبانگێکی زۆری پەیدا کردووە.