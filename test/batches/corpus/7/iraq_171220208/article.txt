لە راگەیێندراوێكدا ناتۆ دەڵێت "بەراورد بە ساڵی رابردوو، بودجەی سەربازیی ناتۆ بە رێژەی ٥ % زیادیكردووە و گەیشتووەتە ١.١٦ ملیار یۆرۆ، ئەمەش بەشی خەرجییەكانی سەركردایەتیی ناتۆ و ئەرك و كارەكانی لە جیهان دەكات".  وەکو لە راگەیێندراوەکەی ناتۆدا هاتووە "لە چوارچێوەی بودجەی ساڵی داهاتوودا ناتۆ ٢٥٤.٩ ملیۆن یۆرۆ بۆ كارەكانی لە ئەفغانستان و عێراق و كۆسۆڤۆ خەرج دەكات، هەروەها دەیەوێ‌ت لە ساڵی نوێدا بە بڕی ٧١٠ ملیۆن یۆرۆ وەبەرهێنان لە پرۆگرامی ئەمنیی هاوبەشی وەبەرهێنان بكات".  لە ٢٧ی ئۆكتۆبەری ٢٠٢٠ جێنی كاریگنان، فەرماندەی هێزەكانی ناتۆ لە عێراق گوتی "ئەركی ناتۆ لە عێراقدا راوێژكارییە و شەڕكەر نییە، راوێژ دەداتە وەزارەتی بەرگریی عێراق تاوەكو چاكسازی بكات".  هەروەها جێنی کاریگنان گوتیشی، لە بوارەكانی دژایەتیكردنی گەندەڵی، باشتركردنی بەڕێوەبردنی توانا مرۆییەكان و راهێنانەكان، سیاسەت و ستراتیژ، یاسای پێكدادانی چەكداری، سەركردایەتیكردن، ژن، ئاشتی و ئاسایش، پەروەردەی پڕۆفیشناڵی سەربازی لەگەڵ وەزارەتی بەرگریی عێراق كاردەكەن.