ئەم گوتەیەی پێر پۆکۆڵم، فەرماندەی هێزەکانی ناتۆ لە عێراق لەکاتێکدایە، ئیدارەی پێشووی ئەمریکا لە کۆتایی چوار ساڵیدا گوشارەکانی بۆسەر ناتۆ زیادکرد بۆئەوەی کار و چالاکییەکانی لە عێراق فراوانتر بکات، ئەمەش دوای ئەوەی لەدوای کوشتنی قاسم سولەیمانی، فەرماندەی پێشووی فەیلەقی قودسی ئێران لەلایەن واشنتنەوە هێرش و هەڕەشە بۆسەر بەرژەوەندییەکانی ئەمریکا لە عێراق زیادیان کرد.  پێر پۆکۆڵم رایگەیاند، ئێستا ناتۆ زیاتر لە ٣٠٠ راوێژکاری سەربازیی لە عێراق هەیە و بڕیاریداوە ژمارەیان زیادبکات، بەڵام جەختدەکاتەوە لەوەی کە ئەو زیادکردنە بۆ کەمکردنەوەی ئەرک و بەرپرسیارێتییەکانی ئەمریکا نییە لە وڵاتەکەدا.  لە ناوەڕاستی شوباتی ئەمساڵدا یانس ستۆڵنبێرگ، سکرتێری گشتیی ناتۆ دوای کۆبوونەوەی وەزیرانی بەرگریی هاوپەیمانەکە رایگەیاند، ناتۆ ٣٥٠٠ راوێژکاری سەربازی دەنێرێتە عێراق.  پۆکۆڵم ئەوەشی خستەڕوو، حکومەتی عێراق بەڵێنیداوە ئەوەی لە توانایدا بێت بیکات بۆئەوەی پارێزگاری لە راوێژکارانی سەربازیی ناتۆ لە وڵاتەکەی بکات و لە هەڕەشە و هێرشی گرووپە چەکدارەکان بیانپارێزێت.