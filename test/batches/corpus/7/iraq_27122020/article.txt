عەبدولحوسێن هنداوی، راوێژكاری مستەفا كازمی، سەرۆكوەزیرانی عێراق بۆ كاروباری هەڵبژاردنەكان گوتی: "هیچ ئاستەنگێك نییە بۆ دابینكردنی پارە بۆ كۆمیسیۆنی باڵای سەربەخۆی هەڵبژاردنەكان و هیچ كێشەیەكیش نییە. "  ئەو راوێژكارەی سەرۆكوەزیرانی عێراق ئاماژەی بەوە دا، سەرەڕای ئەوەی بەردەوام حكومەت داوای كەمكردنەوەی خەرجییەكان دەكات، بەڵام پابەندە بە دابینكردنی پارەی پێویست بۆ كۆمیسیۆن بۆ ئەوەی هەڵبژاردنەكان رێکبخات.  رۆژی پێنج شەممەی رابردوو ٢٠٢٠/١٢/٢٤ بەرهەم ساڵح، سەرۆككۆماری عێراق یاسای تەرخانكردن و دابینكردنی خەرجییەكانی هەڵبژاردنی داهاتووی پەرلەمانی پەسندكرد.  لە ٢٠٢٠/٠٧/٣٠ مستەفا كازمی، سەرۆكوەزیرانی عێراق رۆژی ٢٠٢١/٠٦/٠٦ ـی بۆ هەڵبژاردنی پێشوەختە دیاریكرد.