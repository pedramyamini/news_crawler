کۆبوونەوەکە رۆژی دووشەممە ٢٠٢١/٠٢/١٥ کرا و جەخت لەوە کرایەوە کە کێشە هەڵپەسێردراوەکانی نێوان هەولێر و بەغدا بە شێوەیەکی بنەڕەتی لەسەر بنەمای دەستوور چارەسەر بکرێن.  لە کۆبوونەوەکەدا هەریەکە لە بەشیر حەداد، جێگری دووەمی سەرۆکی پەرلەمانی عێراق و د. فوئاد حسێن، وەزیری دەرەوەی عێراق ئامادە بوون و، گفتوگۆ دوایین گۆڕانکارییەکانی دانوستاندنی نێوان عێراق و هەرێمی کوردستان کرا.  هاوکات هەمووان جەختیان لەوە کردەوە کە دەبێت لە بودجەدا بژێوی سەرجەم هاووڵاتییانی عێراق و هەرێمی کوردستان و مووچەی مووچەخۆران دوور لە ململانێ سیاسییەکان بپارێزرێن.  هەروەها باس لەوەش کرا کە پێویستە پشکی هەرێمی کوردستان لە بودجەی گشتیی ساڵی ٢٠٢١ ـدا بپارێزرێت و کۆتایی بە قەیرانی مووچە بهێنرێت.