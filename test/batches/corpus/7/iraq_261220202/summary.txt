کاردیناڵ لویس رافائێل ساکۆ، پاتریارکی کلدانییەکان لە عێراق و جیهان، لەم هەڤپەیڤینەدا لەگەڵ رووداو، کە بۆ بەرنامەی (رووداوی ئەمڕۆ) کراوە، باسی رەوشی کریستیانەکان لە عێراق و هەرێمی کوردستان دەکات، ئەو دەڵێت، مەسیحییەکان لە عێراق چەوساوەن و لە هەرێمی کوردستان رێزلێگیراون. لەبارەی سەردانەکەی پاپا فرانسیس، پاپای ڤاتیکانیش بۆ عێراق و هەرێمی کوردستان دەڵێت "پاپا بە بایەخەوە دەڕوانێتەوە هەولێر". رەوشی ئێستای عێراق بەگشتیی وەک لویس ساکۆ دەڵێت بۆ مەسیحییەکان جێی ئومێد نییە و "بەشێکی زۆریان بەهۆی زوڵم کۆچیان کردووە". هەروەها عێراق بە "دەوڵەتێکی ئایینی شوێندراو" وەسف دەکات.