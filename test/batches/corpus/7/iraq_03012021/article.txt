شانەکە لە بڵاوکراوەیەکدا رایگەیاند، لێکۆڵینەوەی بۆ زانینی هۆکاری رووداوەکە دەستپێکردووە. لە کاتێکدا پێشتر دەسەڵاتدارانی شاری بەسڕە لە باشووری عێراق رایانگەیاندبوو ئەو بۆمبە دەریاییە، بەنەوتگوێزەرەوەیەکەوە لکێنراوە کە کۆمپانیا بەبازاڕکردنی نەوتی عێراق (سۆمۆ) بەکرێی گرتووە.  دەسەڵاتدارانی عێراق دوێنێ ئاشکرایانکرد، شێوازی چۆنیەتی لکاندنی ئەو بۆمبە بەکەشتییە لەنگەرگرتووەکە لەنێو ئاوە نێودەوڵەتییەکان لە نزیک کەناراوەکانی عێراق، نەزانراوە.  لەلای خۆیەوە، کۆمپانیای ' سۆمۆ ' لە بڵاوکراوەیەکدا روونیکردەوە، نەوتگوێزەرەوەکە لەلایەن سۆمۆدا بەکرێگیراوە، بۆ ئەوەی ببێتە خەزێنەیەکی وەستاو لەپێناو تێکردنی نەوتی رەشدا، کە لە پاڵاوگە عێراقییەکان بەرهەمدەهێنرێت بەمەبەستی هەناردەکردن و بەکارهێنانی لەلایەن کڕیارەکانی نەوتی عێراق.  بڵاوکراوەکەی ' سۆمۆ ' ئەوەشی خستووەتە روو، ئەو هەواڵانە راستنین کە باسیان لەبوونی نیازێک بۆ ئەنجامدانی تەقینەوەیەکی گەورە لە بەندەرەکانی عێراقدا کردووە، لەرێگەی ئەو بۆمبەوە کە بە نەوتگوێزەرەوەکەوە لکێنراوە.  رۆژی هەینی رابردوو ' سۆمۆ ' ئاشکرایکردبوو، بوونی بۆمبەکە هیچ کاریگەرییەکی لەسەر بزاوتی هەناردەکردنی نەوت لە بەندەرە ئاوییەکانی عێراقدا دروستنەکردووە و هەناردەکردنی نەوت بۆ بازاڕەکانی جیهان لە رێگەی بەندەری فاوەوە، ئاساییە.