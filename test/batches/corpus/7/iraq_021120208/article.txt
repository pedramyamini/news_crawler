ئێوارەی ئەمڕۆ دووشەممە ٢ی تشرینی دووەمی ٢٠٢٠، وەزارەتی تەندروستیی عێراق ئاماری رۆژانەی تایبەت بە ڤایرۆسی کۆرۆنای بڵاوکردەوە و ئاماژەی بەوە کردووە، لە ٢٤ کاژێری رابردوودا سێ هەزار و ٤١٣ تووشبووی نوێی ڤایرۆسی کۆرۆنا دەستنیشانکراون، دوو هەزار و ٩٩٥ تووشبووی پێشووی ڤایرۆسەکە چاکبوونەتەوە، ٥١ تووشبووی ڤایرۆسەکەش گیانیان لەدەستداوە.  تاوەکو ئێستا لە عێراق ٤٧٨ هەزار و ٧٠١ تووشبووی ڤایرۆسی کۆرۆنا تۆمارکراون، لەو ژمارەیە ٤٠٥ هەزار و ٧٧٧ کەس چاکبوونەتەوە و ١١ هەزار و ١٧ تووشبووش گیانیان لەدەستداوە.  وەزارەتی تەندروستیی ئەوەی ئاشکراکردووە کە ٨٤.٨ % ی کۆی گشتیی تووشبووانی ڤایرۆسەکە چاکبوونەتەوە.