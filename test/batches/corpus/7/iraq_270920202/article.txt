بەپێی راگەیێندراوێکی نوێی وەزارەتی تەندروستی و ژینگەی عێراق، لە ٢٤ کاژێری رابردوودا سێ هەزار و ٧٥٥ کەس چاکبوونەتەوە.  هەروەها ١٨ هەزار و ٥٤٣ کەس پشکنینی کۆرۆنایان بۆ کراوە و لە سەرەتای بڵاوبوونەوەی کۆرۆناش دوو ملیۆن و ١٩٨ هەزار و ٨٥٩ پشکنین کراوە.   کۆی گشتیی تووشبووانی کۆرۆنا لە عێراق و هەرێمی کوردستان گەیشتووەتە ٣٤٩ هەزار و ٤٥٠ کەس. لەو ژمارەیەش هەشت هەزار و ٩٩٠ کەس گیانیان لەدەستداوە و ٢٨٠ هەزار و ٦٧٣ کەسیش چاکبوونەتەوە کە دەکاتە لە ٨٠ % ی تووشبووان.  لە هەرێمی کوردستان تاوەکو ئێستا ٤٥ هەزار و ٧٣١ کەس تووشی کۆرۆنا بوون و لەو ژمارەیەش ٢٩ هەزار و ٤٢٢ کەس چاکبوونەتەوە و هەزار و ٦٧١ کەس گیانیان لەدەستداوە.  هەروەها وەزارەتی تەندروستیی عێراق و هەرێمی کوردستان بەردەوام جەخت لەوە دەکەنەوە کە دەبێت لە کاتی چوونەدەرەوە هاووڵاتیان پابەندنی رێنماییە تەندروستییەکان بن و ماسک و دەستکێش بەکاربهێنن.