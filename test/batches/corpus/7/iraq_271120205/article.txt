ئیبراھیم جابری، نوێنەری موقتەدا سەدر گوتی: "ئایین و مەزھەب و نیشتمانتان بۆ سەرکەوتنی سەرکردەکەتان، موقتەدا سەدر، لە ھەڵبژاردنی داھاتوودا پێویستیان بە دەرچوونی ملیۆنی ھەیە. ماڵباتی سەدر بۆ عێراق لەپێشترن و، ئێوەش بۆ سەرخستنی لەپێشترن. بەڵێ، بۆسەرکردەمان. "   موقتەدا سەدر لە پەیامەکەیدا بۆ لایەنگرانی ئاماژەی بەوە دا ئەگەر لە ھەڵبژاردنی داھاتوودا زۆرینەی کورسییەکانی پەرلەمان بەدەستبهێنین ئەوا حکومەت بە تەنیا پێک دەھێنین.   یوسف عیقابی، شێخی هۆزی عیقابییە و دەڵێت: "ئێمە دەبینین کە رزگاربوونمان لەو ئەزمانەی عێراق بەدەست ماڵباتی موقتەداسەدرە. "  ئەو گردبوونەوەیەی لایەنگرانی سەدر و پەیامەکەشی لە کاتێدایە کە پێشتر سەدر سوێندی خواردبوو کە نە بانگەشە بۆ ھەڵبژاردن بکات و نە پەیوەندیشی بە ھەڵبژاردنەوە ھەبێت.