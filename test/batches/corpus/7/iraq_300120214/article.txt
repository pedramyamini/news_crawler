رۆژی شەممە ٢٠٢١/٠١/٣٠ دەزگای ئاسایشی نیشتمانیی عێراق لە راگەیێندراوێکدا بڵاویکردەوە، پاڵپشت بە زانیاریی هەواڵگریی ورد، لەبارەی جموجۆڵەکانی چەکدارانی داعش لە ناوچە جیاجیاکانی موسڵ، هێزەکانی ئاسایشی نیشتمانی دوای چاودێری و بەدواداچوون ئەو حەوت کەسەیان دەستگیر کردوون.  لە راگەیێندراوەکەدا هاتووە کە ئەو کەسانە داواکراو بوون و "بەپێی ماددەی ٤ی تیرۆر دەستگیر کراون کە پلانیان داناوە بۆ دروستکردنەوەی شانەیەک تاوەکو لەو پارێزگایەدا هێرشی تیرۆریستی بکەن. "  وەک لە راگەیێندراوەکەدا هاتووە، دەستگیرکراوەکان گوتەیان وەرگیراوە و دانیان بەوەدا ناوە کە لە کاتی پرۆسەی کۆنترۆڵکردنەوەی ئەو ناوچانەدا هێرشیان کردووەتە سەر هێزە ئەمنییەکان.   دواتریش دۆسییەکانیان رەوانەی دادگا کراون بۆ ئەوەی لێیان بکۆڵرێتەوە و دادگایی بکرێن.