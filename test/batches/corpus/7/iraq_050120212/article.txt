فەریق شەھاب زەنگنە کە لەسەر پشکی کورد ئەو پۆستەی وەرگرتووە لە شوێنی فەریق روکن ئەنوەر حەمە ئەمین دەستبەکاربووە، ئێستا فەرماندەی گشتیی ھێزی ئاسمانیی عێراقە.  فەریق شەھاب زەنگنە ساڵی ١٩٦٢ لە کفری، ناوچەی گەرمیان، لەدایکبووە.  سەرەتای كانوونی دووەمی ٢٠٢٠ فەریق ئەنوەر حەمەئەمین، فەرماندەی گشتیی ھێزە ئاسمانییەکانی عێراق خانەنشین بوو، دواتر لیوا شەھاب، كە ساڵانێک بوو وەکو سەرپەرشتیاری فەرماندەی ھێزی ئاسمانیی عێراق كاریكردبوو، بە وەکالەت لەو پێگەیە دەستبەکاربوو.