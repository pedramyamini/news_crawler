بەپێی یاسای بەڕێوەبردنی دارایی، دەبێت حکومەت پێش رۆژی ١٥ی مانگی ١٠ی هەموو ساڵێک پرۆژەیاسای بودجە رەوانەی پەرلەمان بکات، ئێستا زیاتر لە دوو مانگ لە وادەی خۆی دواکەوتووە.  بەپێی ئەو زانیارییانەی دزەیان پێکراوە لە پرۆژەیاسای بودجەی ساڵی ٢٠٢١ نرخی بەرمیلێک نەوت بە ٤٢ دۆلار خەمڵێنراوە و رۆژانە ٣ ملیۆن و ٢٥٠ هەزار بەرمیل نەوت هەناردە دەکرێت، کە ٢٥٠ هەزار بەرمیلی نەوتی هەرێمی کوردستانە.  داهاتەکان و خەرجییەکان لە پرۆژەیاسای بودجەی گشتیی عێراق بۆ ساڵی ٢٠٢١:  کۆی گشتیی داهات:  ٩١.٧٩٠.١٥٥.٤٢٩ دینار   داهاتی نەوتی: ٧٣.٠١٠.٩٢٥.٠٠٠ دینار   داهاتی نانەوتی: ١٨.٧٧٩.٢٣٠.٤٢٩ دینار   کۆی گشتیی خەرجی: ١٥٠.٠٥٠.٩١٨.٥٤٣ دینار   خەرجی بەکاربردن: (بەکاربردن، بەرنامەی تایبەت و قەرزەکان)  ١٢٢.٦٧٥.٨٧٠.٦٩٤ دینار  کۆی گشتیی خەرجییەکانی سەرمایە: (ئەو سەرمایەی هەیە، لەگەڵ وەبەرهێنانی نێوخۆیی و وەبەرهێنانی قەرزەکان   ٢٧.٣٧٥.٠٤٧.٨٤٩ سەرمایە  کۆی گشتیی کورتهێنان:  ٥٨.٢٦٠.٧٦٣.١٤٤ وەزارەتی دارایی لەبارەی دزەکردنی رەشنووسی پرۆژەیاسای بودجەی ٢٠٢١ی عێراق رایگەیاندووە: "کارێکی نابەرپرسیارانەیە و وادەکات وەزارەتەکان نەتوانن بێلایەنانە بۆچوونی خۆیان لە کۆبوونەوەی رۆژی شەممەدا لەبارەی هەموارکردنەوەی بخەنەڕوو".  بەپێی ماددەی یازدە، خاڵی یەکەم لە رەشنووسی پرۆژەیاسای بودجەی ٢٠٢١ عێراق هاتووە "شایستەکان لەنێوان حکومەتی فیدراڵی و حکومەتی هەرێمی کوردستان لە ساڵانی ٢٠٠٤ بۆ ٢٠٢٠ یەکلایی دەکرێنەوە".  لە ساڵی ٢٠٠٤ تاوەکو ٢٠١٩ کۆی گشتیی شایستەی بودجەی هەرێمی کوردستان لە بودجەی گشتیی عێراق ١٥٨ تریلۆن و ٨٥٠ ملیار دینار بووە، لە کاتێکدا بەغدا ٩٦ تریلۆن و ٦٦٥ ملیار و ٤٢٦ ملیۆن دیناری خەرجکردووە، واتە کۆی بڕی پارەی خەرجنەکراو لەلایەن بەغداوە بۆ هەرێمی کوردستان ٦٢ تریلۆن و ١٩٤ ملیار و ٥٧٤ ملیۆن دینارە.  - ساڵی ٢٠٠٤، ٣ تریلۆن و ٧٨ ملیار دینار  - ساڵی ٢٠٠٥، ٣ تریلۆن و ٧٣١ ملیار و ٦٧٣ ملیۆن دینار  - ساڵی ٢٠٠٦، ٤ تریلۆن و ٢٧٣ ملیار و ٨٦٣ ملیۆن دینار  - ساڵی ٢٠٠٧، ٥ تریلۆن و ٩٨٢ ملیار و ٣٥٦ ملیۆن دینار  - ساڵی ٢٠٠٨، ٩ تریلۆن و ٢٢٥ ملیار و ٦٧٠ ملیۆن دینار  - ساڵی ٢٠٠٩، ٨ تریلۆن و ٢٥٨ ملیار و ١٦٧ ملیۆن دینار  - ساڵی ٢٠١٠، ١٠ تریلۆن و ٤٩٢ ملیار و ٣١٠ ملیۆن دینار  - ساڵی ٢٠١١، ١١ تریلۆن و ١٧٧ ملیار و ٤٨٠ ملیۆن دینار  - ساڵی ٢٠١٢، ١٢ تریلۆن و ٦٠٤ ملیار و ٨٧٨ ملیۆن دینار  - ساڵی ٢٠١٣، ١٤ تریلۆن و ٤٠٦ ملیار دینار  - ساڵی ٢٠١٤، ٢ تریلۆن و ٢٨٠ ملیار و ٦٥٨ ملیۆن دینار  - ساڵی ٢٠١٥، ٢ تریلۆن و ٥٣٠ ملیار و ٩٦٢ ملیۆن دینار  - ساڵی ٢٠١٦، هیچ بڕە پارەیەک خەرج نەکراوە  - ساڵی ٢٠١٧، هیچ بڕە پارەیەک خەرج نەکراوە  - ساڵی ٢٠١٨، ٣ تریلۆن و ١٧٩ ملیار و ٨٤٧ ملیۆن دینار  - ساڵی ٢٠١٩، ٥ تریلۆن و ٤٤٣ ملیار و ٥٦٢ ملیۆن دینار   - کۆی گشتی:  ٩٦ تریلۆن و ٦٦٥ ملیار و ٤٢٦ ملیۆن دینار  - بڕی پارەی خەرجنەکراو: لە ساڵی ٢٠٠٤ بۆ ٢٠١٩ بریتییە لە: ٦٢ تریلۆن و ١٩٤ ملیار و ٥٧٤ ملیۆن دینار  بەپێی بڕگەی سێیەم، خاڵی ئەلف لە رەشنووسی پرۆژەیاسای بودجەی ٢٠٢١ی عێراق، لەبارەی پشکی هەرێمی کوردستان هاتووە: "حکومەتی هەرێمی کوردستان داتاکانی قەرز و پابەندبوونە داراییە کەڵەکەبووەکانی لایەتی بەهۆی کورتهێنانەوە لە بودجەی ساڵانی ٢٠١٤ - ٢٠١٩ پێشکێشی وەزارەتی دارایی فدراڵی دەکات".  بەپێی راگەیێندراوی حکومەتی هەرێمی کوردستان کۆی گشتیی پابەندە داراییەکان و قەرزەکانی بریتییە لە ٢٨ ملیار و ٤٧٦ ملیۆن دۆلار.  -  کۆی گشتیی قەرز (دەرەکی و ناوخۆ):  ٧ ملیار و ٢٥٦ ملیۆن و ٢٨٣ هەزار و ٦٤٦ دۆلار.  - کۆی گشتیی پابەندییە داراییەکانی حکومەت: ٨ ملیار و ٣٣٧ ملیۆن و ٩٨٩ هەزار و ٥٣٢ دۆلار.  -  کۆی گشتیی پابەندی دارایی تایبەت بە پاشەکەوتی شایستەی دارایی مووچەخۆران و خانەنشینان: ٨ ملیار و ٩٦٦ ملیۆن و ١٥٦ هەزار و ٥١٤ دۆلار.  - قەرزی هەردوو بانکی بازرگانیی عێراقی و بانکی کوردستانی نێودەوڵەتی: ٣ ملیار و ٩١٦ ملیۆن و ٢٤٥ هەزار و ٣٤٧ دۆلار.