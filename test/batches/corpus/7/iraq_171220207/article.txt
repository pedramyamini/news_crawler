بەپێی راگەیەندراوی وەزارەتی تەندروستیی عێراق، هەزار و ٩١٦ تووشبووی پێشووی ڤایرۆسەکەش چاكبوونەتەوە.  زۆرترین رێژەی گیانلەدەستدان لەسەر ئاستی عێراق لە سلێمانی، کەرکووک و بەغدا بووە کە لە هەریەکەیان سێ تووشبووی کۆرۆنا گیانی لەدەستداوە. لە سەرجەم پارێزگاکانی عێراق و هەرێمی کوردستانیش ١٤ تووشبوو گیانیان لەدەستداوە کە نۆ کەسیان لە کەرکووک و پارێزگاکانی هەرێمی کوردستان بوون، کە ئەوەش زیاتر لە نیوەی ئەوانەیە کە گیانیان لەدەستداوە.  لە هەریەکە لە پارێزگاکانی نەجەف، کەربەلا، دیالە، واست، میسان، بابل، دیوانیە، ئەنبار، موسەنا، نەینەوا و سەڵاحەددین هیچ تووشبوویەکی کۆرۆنا گیانیان لەدەستنەداوە.  لە سەرەتای بڵاوبوونەوەی كۆرۆنا لە ئاداری ساڵی ٢٠١٩ تاوەكو ئێستا، ٥٨٠ هەزار و ٤٤٩ كەس لە عێراق تووشی كۆرۆنا بوون، ١٢ هەزار و ٦٥٠ لەو تووشبووانە گیانیان لەدەستداوە.