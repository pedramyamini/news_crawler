مونتەها خوزەیر، بەڕێوەبەری زانیاری و گەیاندن لەو بەڕێوەبەرایەتییە رایگەیاندووە ٢,٧٤٣ کیلۆمەتر چوارگۆشە لە خاکی عێراق بەهۆی شەڕەوە لە سنووری نێوان عێراق و ئێران بەهۆی بوونی مین و پاشماوەی جەنگ وەک "زەویی پیسبوو" مامەڵەی لەگەڵدا دەکرێت.  ئەو ناوچانەی خوزەیر ئاماژەی پێدواون بەهۆی شەڕی هەشت ساڵەی ئێران و عێراقەوە لە ١٩٨٠ تاوەکو ١٩٨٨ پڕکراون لە مین و بەهۆی رووبەڕووبوونەوەی هێزەکانی عێراق و ئێرانیشەوە پاشماوەی جەنگ لەو ناوچەیە هێشتا هەر ماوە.  لە دوای تەواوبوونی جەنگی ئێران و عێراق، دەزگا و بەڕێوەبەرایەتییەکانی مین لە حکومەتی هەرێمی کوردستان، هەروەها رێکخراوەکانی وەک ئێم ئەی جی، بەردوام سەرقاڵی هەڵگرتنەوەی مینن، تاوەکو ئێستا ٢,٨٧٢ کیلۆمەتر چوارگۆشە لە مین و پاشماوەکانی دیکەی جەنگ پاککراونەتەوە.