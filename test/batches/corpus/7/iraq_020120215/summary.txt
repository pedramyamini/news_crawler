بەبۆنەی کۆتاییهاتنی ساڵی ٢٠٢٠ ەوە، مستەفا کازمی، سەرۆکوەزیرانی عێراق، بەڵێنیدا ئەمساڵ بۆ وڵاتەکەی، ساڵی بەردەوامبوون لە پڕۆسەکانی گەشەپێدان و بیناکاری بێت. لە کاتێکدا کۆمیسیۆنی باڵای مافەکانی مرۆڤ، ساڵی رابردووی بە ساڵی کارەسات لە مافەکانی مرۆڤی عێراقدا ناوبرد، ئەمە جگە لە پێشێلکاریی مافەکان، ژمارەی قوربانییان و تۆقاندنی رۆژنامەڤانان و دامەزراوە میدیاییەکان، بەهۆی کاری گرووپە چەکدارییەکان.