رۆژی چوارشەممە ٢٠٢٠/٠٩/٣٠ باڵیۆزی ٢٦ وڵاتی جیاواز کە لە عێراقن لەگەڵ مستەفا کازمی، سەرۆکوەزیرانی عێراقدا دیدارێکیان سازدا و دوای دیدارەکە راگەیێندراوێکیان بڵاوکردەوە.  لە راگەیێندراوەکەدا هاتووە، ئەوان جەختیان پشتیوانیی خۆیان بۆ عێراق و خەڵکەکەی کردووەتەوە و رێز لە سەروەریی خاکەکەی دەگرن.  ئەو باڵیۆزانە ئاماژەیان بەوە داوە، لە زیادبوونی ژمارەی هێرشە مووشەکییەکان دژی دیپلۆماتکارەکان لە عێراق بە قووڵی نیگەرانن و دەڵێن، "ئەم هێرشانە تەنیا بۆ سەر باڵیۆزەکان نا، بەڵکو بۆ سەر عێراقییەکانیش مەترسین. "  لە راگەیێندراوەکەدا ئەوە خراوەتەڕوو، ئەوان پێشوازی لە هەوڵەکانی سەرۆکوەزیران حکومەتەکەی دەکەن بۆ چارەسەرکردنی ئەم نیگەرانییانە بە لێکۆڵینەوە و چالاکیی ئەمنی و چاکسازی لە ئاسایشی فڕۆکەخانەکاندا.  باڵیۆزەکان لە رێگەی بەهێزکردنی ئەو هێزانەی لە ناوچە نێودەوڵەتییەکاندان پشتیوانیی خۆیان بۆ باشترکردنی ئاسایشی بەغدا دەربڕیوە.  ئوسترالیا، کەنەدا، کرواتیا، میسر، یەکێتیی ئەوروپا، فینلەندا، ئەڵمانیا، یۆنان، ئیتاڵیا، ژاپۆن، ئوردن، بەحرێن، سعودیە، کوێت، هۆڵەندا، نەرویج، پۆڵەندا، کۆریای باشوور، سربیا، ئیسپانیا، سوێد، تورکیا، بەریتانیا، ئەمریکا و یەمەن.