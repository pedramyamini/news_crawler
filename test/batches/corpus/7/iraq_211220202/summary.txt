عەلی عەللاوی ناوی تەواوی عەلی حەیدەر عەبدولئەمیر عەللاوییە، ساڵی ١٩٤٧ لە بەغدا لەدایکبووە، لە ساڵی ١٩٥٦ عێراقی جێهێشتووە و لەگەڵ خێزانەکەی چوونەتە بەریتانیا، خوێندنی ئامادەیی لەوێ تەواوکردووە، دواتر چووەتە ئەمریکا بۆ خوێندن و بڕوانامەی ماستەری لە ئەندازیاری شارستانی لە پەیمانگەی تەکنەلۆژیی مەسەچووسێتس و ئابووریی لە زانکۆی هارڤارد بەدەستهێناوە. لە قوتابخانەکانی لەندەن بۆ ئابووری و زانکۆی ئۆکسفۆردیش وانەبێژ بووە.