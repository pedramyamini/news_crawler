پەیامنێری رووداو لە بەغدا رایگەیاند، ئەنجوومەنی وەزیرانی عێراق لە کۆبوونەوەی ئەمڕۆیدا بڕیاری داوە بەهای ١٠٠ دۆلاری ئەمریکی بەرامبەر ١٤٥ هەزار دینار جێگیر بکات.    ئێستا بەهای ١٠٠ دۆلاری ئەمریکی لە بازاڕەکانی هەولێر بە ١٣٣ هەزار دینار دەکڕدرێت و بە ١٣٦ هەزار دینار دەفرۆشرێت. بەیانیی ئەمڕۆش نرخی ١٠٠ دۆلار تاوەکو ١٣٩ هەزار و ٥٠٠ دینار بەرزبووەوە.    بەپێی یاسای بەڕێوەبردنی دارایی، دەبێت حکومەت پێش رۆژی ١٥ی مانگی ١٠ی هەموو ساڵێک پرۆژەیاسای بودجە رەوانەی پەرلەمان بکات، ئێستا زیاتر لە دوو مانگ لە وادەی خۆی دواکەوتووە.    بەپێی ئەو زانیارییانەی دزەیان پێکراوە لە پرۆژەیاسای بودجەی ساڵی ٢٠٢١ نرخی بەرمیلێک نەوت بە ٤٢ دۆلار خەمڵێنراوە و رۆژانە ٣ ملیۆن و ٢٥٠ هەزار بەرمیل نەوت هەناردە دەکرێت، کە ٢٥٠ هەزار بەرمیلی نەوتی هەرێمی کوردستانە.