بەپێی ئاماری نوێی وەزارەتی تەندروستیی عێراق، لە ٢٤ کاژێری رابردوودا ١٩ هەزار و ٢٦٤ پشکنین کراون، ئەنجامی پشکنینی ٢٣٧٤ کەسیان پۆزەتیڤ بوون. زۆرترین ژمارەی تووشبووی دەستنیشانکراو لە پارێزگای بەغدا بووە و کەمترینیش لە پارێزگای موسەنا.  هاوکات دوو هەزار و ٣١٤ تووشبووی پێشووی ڤایرۆسەکەش چاکبوونەتەوە، زۆرترینیان لە پارێزگای بەغدا و کەمترینیش لە پارێزگای کەربەلا و موسەنا بووە.  تاوەکو ئێستا سێ ملیۆن و ٢٠٢ هەزار و ٨٣ پشکنینی تایبەت بە ڤایرۆسی کۆرۆنا کراون، لەو ژمارەیەش ٥٢٩ هەزار و ٢٢٦ کەسیان پشکنینەکانیان پۆزەتیڤ بوون، ٤٥٧ هەزار و ٤٩٠ تووشبوویان چاکبوونەتەوە و ١١ هەزار و ٨٣٤ تووشبووشیان گیانیان لەدەستداوە.