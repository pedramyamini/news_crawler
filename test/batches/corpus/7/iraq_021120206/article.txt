سەڵاح مەهدی مەجمەعی، بەڕێوەبەری نووسینگەی مافەكانی مرۆڤ لە پارێزگای دیالە گوتی "لە ماوەی سێ ساڵی رابردوودا دیاردەی خۆكوشتن بەشێوەیەكی ترسناك و بە رێژەی ٤٠ تاوەكو ٤٥ % لە پارێزگاكە زیادیکردووە، هۆكارەكەشی بۆ هەژاری، بێكاری، كێشەی دەروونی و كۆمەڵایەتی، تووندوتیژیی خێزانی، كاریگەری نەرێنیی تۆڕە كۆمەڵایەتییەكان و خراپ بەكارهێنانیان دەگەڕێتەوە".  مەجمەعی گوتیشی "ناپاكیی خێزانی و پەیوەندیی حەرام لەڕێگەی تۆڕە كۆمەڵایەتییەكان هۆكارێكی دیكەی زیادبوونی دیاردەی خۆكوشتنە".  لە ٢٠ی تشرینی یەکەمی ٢٠٢٠ فازڵ غەڕاوی، ئەندامی كۆمیسیۆنی باڵای مافەكانی مرۆڤ لە عێراق رایگەیاند "ساڵی رابردوو ٥٩٤ كه‌س لە سەرانسەری عێراق خۆیان كوشتووه، ئەمساڵیش تاوەكو کۆتایی مانگی رابردوو ٣٠٩ كه‌س خۆیان کوشتووە".