بەپێی ئامارێکی فەرمیی حکومەتی عێراق، کە لە مانگی کانوونی دووەمی ٢٠٢١ دا ئامادەکراوە و وێنەیەکی بۆ تۆڕی میدیایی رووداو نێردراوە، ٤١ هەزار و ٩٣٩ زیندانی لە بەندیخانەکانی عێراقدا هەن، ٢ هەزار و ١٦٨ لەو زیندانییانە ئافرەتن،  هەزار و ٤٥٥ لەو زیندانییانە تەمەنیان لە ١٨ کەمترە، هەروەها ٥٦ یان بیانین.  هەر بەپێی ئامارەکە، ئەو زیندانییانە، کە لە ٢٨ بەندیخانەدا بەندکراون، ٨٥٩ یان بەهۆی تێوەگلان لە تیرۆر سزادراون و ٤٠ زیندانیشیان بەهۆی ماددەی هۆشبەرەوە سزادراون.  سەرچاوەیەک لە کۆمیسیۆنی باڵای مافەکانی مرۆڤەوە لە عێراق، کە نەیویست ناوی ئاشکرا بکرێت، بە تۆڕی میدیایی رووداوی راگەیاند: "زیاتر لە ٣ هەزار بەندکراو لە عێراق سزای لەسێدارەدانیان بۆ دەرچووە، بەڵام تەنیا نزیکەی ٥٠٠ لەو سزادراوانە ئەندامی داعشن و بەشێکیان بیانین، ئەوانی دیکە بەهۆی تاوانی کوشتنەوە سزای لە سێدارەدانیان بۆ دەرچووە".