وەلید شەریفی، قایمقامی قەزای فاو رایگەیاند، "دوێنێ شەو پارك چۆل هۆبا، بەڕێوەبەری كۆمپانیای دایۆی كۆری لە بەندەری گەورەی فاو لە ژوورەكەیدا بە وایەرێك خۆی خنكاندووە. تاوەكو ئێستاش هۆكاری خۆخنكاندنى دیار نییە، دەزگا پەیوەندیدارەكانیش دەستیان کردووە بە لێكۆڵینەوە لە رووداوەكە. "  نووسینگەی کۆمیسیۆنی باڵای مافەکانی مرۆڤ لە بەسرە داوای کرد لێکۆڵینەوە لە رووداوەکە بکرێت و هۆکارەکەی ئاشکرا بکرێت.  ئەو رووداوە لە كاتێكدایە كە سێشەممەی رابردوو ٢٠٢٠/١٠/٠٦ ناسڕ شبلی، وەزیری گواستنەوەی عێراق رایگەیاند، لەگەڵ كۆمپانیای دایۆی كۆری بۆ واژۆكردنی جێبەجێكردنی قۆناخی یەكەمی بەندەری فاو نزیك بوونەتەوە.