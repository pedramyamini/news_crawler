دوای ئەوەی دیمەنێکی ڤیدیۆیی بڵاوکرایەوە، تێیدا ولیان بەیاتی کچە مۆدیلکار و میدیاکاری عێراقی دەردەکەوێت و چووەتە نێو ژووری لێخورینی فڕۆیەکی عێراقی و لەگەڵ فڕۆکەوانەکە قسەدەکات، دەسەڵاتی فڕۆکەوانی مەدەنی عێراق لەبەیاننامەیەکدا رایگەیاند، پاڵپشت بە یاسای رێکخراوی فڕۆکەوانی مەدەنی نێودەوڵەتی / ICAO، بەشی سەلامەتی ئاسمانی لە دەسەڵاتی فڕۆکەوانی مەدەنی فڕۆکەوانەکەی تا کاتێکی نادیار سڕکردووە، بەهۆی ئەوەی لە کاتی فڕیندا رێگەیداوە میدیاکارێک بچێتە ژووری لێخورینی فڕۆکە.  دەسەڵاتی فڕۆکەوانی مەدەنی عێراق دەڵێت، دوای بڵاوبوونەوەی دیمەنێکی ڤیدیۆیی لە تۆڕە کۆمەڵایەتییەکان، پێشێلکردنی یاسای فڕۆکەوانی مەدەنی، رێگریکردن لە حاڵەتی لەم شێوەیە کە ژیانی گەشتیاران دەخاتە مەترسییەوە، بەمەبەستی دووبارە نەبوونەوەی ئەو کارە خراپە لە فڕۆکەوانی مەدەنی عێراقی، دەسەڵاتی فڕۆکەوانی بڕیاری سڕکردنی ئەو فڕۆکەوانەی داوە تاوەکو کاتێکی نادیار و هەفتەی داهاتووش بەشی سەلامەتی ئاسمانی لێکۆڵینەوە لەگەڵ ئەو فڕۆکەوانە دەکات.