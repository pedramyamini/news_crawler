وەزارەتی ناوخۆی عێراق رایگەیاند، "بەڕێوەبەرایەتیی باری شارستانی و رەگەزنامە و نیشتەجێبوون هەڵمەتێكیان بۆ ناردنەوەی ژمارەیەك لەو بیانیانە دەستپێکرد كە سەرپێچیی یاساییان كردووە. "  بەپێی راگەیێندراوی بەڕێوەبەرایەتیی باری شارستانی، بەشی كاروباری نیشتەجێبوون هەشت هەزار و ٣٩ كەسی بە رەچەڵەک ئاسیایی لە یەكێك لە پرۆژەكانی وەبەرهێنان لە بەغدا بۆ وڵاتەكانیان ناردووەتەوە.   بەڕێوەبەرایەتیی باری شارستانی دەڵێت لە دەرکردنی ئەو بیانییانە بەردەوام دەبن کە بە ناسایی لە عێراقن.  لە ٢٠٢٠/٠٨/١٢ ـدا فازڵ فەتلاوی، ئەندامی لیژنەی كار و كاروباری كۆمەڵایەتی لە پەرلەمانی عێراق بە تۆڕی میدیایی رووداوی راگەیاند، "ملیۆنێک كرێكاری بیانی لە كۆمپانیاكان لە عێراق كاردەكەن، ٩٠ % ی ئەو كرێكارە بیانیانەش لە كۆمپانیا نەوتییەكاندا كاردەكەن و فرە رەچەڵەکن. "