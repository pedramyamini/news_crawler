ئێوارەی ئەمڕۆ یەکشەممە ١ی تشرینی دووەمی ٢٠٢٠، وەزارەتی تەندروستیی عێراق ئاماری رۆژانەی تایبەت بە ڤایرۆسی کۆرۆنای بڵاوکردەوە و رایگەیاند، لە ٢٤ کاژێری رابردوودا دوو هەزار و ٦٥٨ تووشبووی نوێی ڤایرۆسی کۆرۆنا دەستنیشانکراون، دوو هەزار و ٦٥٨ تووشبووی پێشووی ڤایرۆسەکە چاکبوونەتەوە و ٥٦ تووشبووی ڤایرۆسەکەش گیانیان لەدەستداوە.  تاوەکو ئێستا لە عێراق ٤٧٥ هەزار و ٢٨٨ تووشبووی ڤایرۆسی کۆرۆنا دەستنیشانکراون، لەو ژمارەیە ٤٠٢ هەزار و ٧٨٢ تووشبوویان چاکبوونەتەوە و ١٠ هەزار و ٩٦٦ تووشبووش گیانیان لەدەستداوە.  بەپێی ئامارەکانی وەزارەتی تەندروستیی عێراق، ٨٤.٧ % ی کۆی گشتیی تووشبووانی ڤایرۆسی کۆرۆنا چاکبوونەتەوە.