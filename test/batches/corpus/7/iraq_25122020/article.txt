لە نووسراوەکەدا سەرنجی وەزیری پیشەسازی عێراق رادەکێشێت بۆ چەند سەرپێچیکردنێک لە فەرمانەکان و داواشدەکات پابەندی بڕیار و فەرمانەکانی ئەنجوومەنی وەزیران بێت.  نووسینگەی سەرۆکوەزیرانی عێراق ئاماژەی بەوەشکردووە، بەپێی دەستووری عێراق سەرۆکوەزیران دەسەڵاتی بڕیاردانی هەیە و ئەگەر وەزیری پیشەسازی پابەندی بڕیارەکان نەبێت، رێکاری پێویستی بەرامبەر دەگرنەبەر و بڕیارەکانی هەژمارناکرێن و کاریان پێناکرێت و هەڵدەوەشێندرێنەوە.  بەپێی مادەی ٧٨ی دەستووری عێراق، سەرۆکوەزیران راستەوخۆی بەرپرسی جێبەجێکردنی سیاسەتە گشتییەکانی وڵات و فەرماندەی گشتی هێزە چەکدارەکانە و  سەرۆکایەتیی کۆبوونەوەکانی ئەنجوومەنی وەزیران دەکات و مافی لەسەرکار لادانی وەزیرەکانی هەیە، بە رەزامەندیی ئەنجوومەنی نوێنەران.