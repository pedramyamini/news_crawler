بەرەبەیانی رۆژی ٣ی کانوونی دووەمی رابردوو، کاتێک فڕۆکە بێفڕۆکەوانەکانی ئەمریکا، پاش رەزامەندی راستەوخۆی دۆناڵد ترەمپ، سەرۆکی ویلایەتە یەکگرتووەکانی ئەمریکا، هێرشیان کردە سەر کاروانی ئۆتۆمبێلەکانی قاسم سولەیمانی و کوشتیان، رووداوەکە بەتەنیا لەو پەرچەکرداوە رووکەشییەدا کورت نەبووەوە کە تێیدا ئێران چەند مووشەکێکی ئاراستەی هەندێک ئامانجی ئەمریکی کرد. لەو کاتەوە زۆر گۆڕانکاری ریشەیی لە پەرچەکردارەکانی ئێران بەرامبەر ئەمریکا لە عێراقدا روویانداوە.