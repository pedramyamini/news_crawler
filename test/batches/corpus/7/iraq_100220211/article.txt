بەپێی راگەیێندراوێکی فەرماندەیی ئۆپەراسیۆنە هاوبەشەکانی عێراق، بەرەبەیانی چوارشەممە ٢٠٢١/٠٢/١٠ بە سەرپەرشتیی فەرماندەیی ئۆپەراسیۆنە هاوبەشەکان ئۆپەراسیۆنێکی فراوانی سەربازی لە رۆژئاوای بەغدا و جەزیرەی گەرمە و رۆژهەڵاتی دەریاچەی سەرسار دەستیپێکرد.  فەرماندەیی ئۆپەراسیۆنەکانی بەغدا، سامەرا (سنووری پارێزگای سەلاحەددین) و ئەنبار، بە هاوبەشی لەگەڵ هێزەکانی حەشدی شەعبی لە ئەنبار و سامەرا بە پشتیوانی فڕۆکەکانی سوپا و هێزی ئاسمانی لە ئۆپەراسیۆنەکەدا بەشدارن.  وەک لە راگەیێندراوەکەدا هاتووە، ئەو ئۆپەراسیۆنە بۆ پاککردنەوەی ناوچەیەکە لە دەست رێکخراوی داعش و تووندوتۆڵکردنی سنووری جیاکەرەوەی نێوان ئەو فەرماندەییانەیە.