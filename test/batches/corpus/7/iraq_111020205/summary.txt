هەڕەشەکانی ئەمریکا، بۆ داخستنی باڵیۆزخانەکەی لە بەغدا، لە وەڵامی هێرشی میلیشیا چەکدارییەکانی ئێران بۆ سەر باڵیۆزخانەکەی و کاروانە سەربازییەکانی، ئارامییەکی رێژەیی لە دەوروبەری ناوچەی سەوز دروستکردووە، بەڵام ئارامییەکە موژدەی سبەینێیەکی باشتر بە چاودێرانی دۆخەکە نادات. لە راستیدا دۆخەکە لەبری ئەوەی بە سەقامگیرییەکی هەمیشەیی یان رێککەوتنێکی پتەو بێتە بەرچاو، بە پاراسیتۆڵێکی لاواز، بۆ سەرئێشەیەکی دوورودرێژ دەچێت.