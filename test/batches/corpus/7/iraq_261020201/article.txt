لە راگەیێندراوەکەی وەزارەتی تەندروستیی عێراقدا ئاماژە بەوەش کراوە، ١٩ هەزار و ٣٧ پشکنینی کۆرۆنا لەو ماوەیەدا کراون، بەمەش ژمارەی پشکنینەکان گەیشتووەتە دوو ملیۆن و ٧٧٥ هەزار و ٤٠٢ پشکنین.  وەزارەتی تەندروستیی عێراق ئەوەشی خستووەتەڕوو، لە ٢٤ کاژێری رابردوودا ٤٨ تووشبووش گیانیان لەدەستداوە؛ هاوکات سێ هەزار و ٢٤٤ تووشبووی پێشووی ڤایرۆسەکەش چاکبوونەتەوە.  تاوەکو ئێستا لە عێراق ٤٥٥ هەزار و ٣٩٨ تووشبووی ڤایرۆسی کۆرۆنا تۆمارکراون، لەو ژمارەیە ٣٨٤ هەزار و ٥٩٣ کەس چاکبوونەتەوە و ١٠ هەزار و ٦٧١ تووشبووش مردوون.  وەزارەتی تەندروستی ئاشکرایکردووە، ٨٤.٥ % ی کۆی گشتیی تووشبووانی تۆمارکراو چاکبوونەتەوە.