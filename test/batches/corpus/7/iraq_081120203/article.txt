وەزارەتی تەندروستی و ژینگەی عێراق، ئەمڕۆ یەکشەممە ٨ی تشرینی دووەمی ٢٠٢٠ رایگەیاند "لە ٢٤ کاژێری رابردوودا دوو هەزار و ٥٣٠ کەسی دیکە لە عێراق و هەرێمی کوردستان تووشی ڤایرۆسی کۆرۆنا بوون، هاوکات ٣٠٠٢ تووشبووی پێشووی ڤایرۆسەکەش چاکبوونەتەوە، هەروەها ٤٤ تووشبووی دیکەش گیانیان لەدەستداوە".  وەزارەتی تەندروستیی عێراق راشیگەیاند، لە ٢٤ کاژێری رابردوودا، لە هەرێمی کوردستان ٧٨٧ تووشبووی نوێی کۆرۆنا دەستنیشان کراون، ٤٢٤ تووشبووی پێشووش چاکبوونەتەوە و ٢١ تووشبووی دیکە گیانیان لەدەستداوە.  تاوەکو ئێستا ٤٩٨ هەزار و ٥٤٩ کەس لە عێراق و هەرێمی کوردستان تووشی کۆرۆنا بوون، ٤٢٨ هەزار و ٩٢٨ لەو تووشبووانە چاکبوونەتەوە، هەروەها ٥٨ هەزار و ٢٩٤ تووشبوو هێشتا چارەسەر وەردەگرن، ٣٨٨ لەو تووشبووانە لەژێر چاودێریی چڕدان و ١١ هەزار و ٣٢٧ تووشبووش گیانیان لەدەستداوە.