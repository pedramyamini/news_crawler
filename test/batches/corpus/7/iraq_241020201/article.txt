تاوەکو ئێستا ١٠ هەزار و ٥٦٨ تووشبووی کۆرۆنا لە عێراق و هەرێمی کوردستان گیانیان لەدەستداوە.  بەپێی راگەیێندراوەکەی وەزارەتی تەندروستی و ژینگەی عێراق، لە ٢٤ کاژێری رابردوودا سێ هەزار و ٢١ کەسی دیکە کە تووشبووی کۆرۆنا بوون چاکبوونەتەوە. ئێستا کۆی گشتیی ئەو کەسانەی چاکبوونەتەوە گەیشتووەتە ٣٧٨ هەزار و ٢٠٩ کەس. واتە لە ٨٤.٢ % ی تووشبووەکان چاکبوونەتەوە.   ئەوانەی گیانیان لەدەستداوە  ئێستا کۆی گشتی تووشبووانی کۆرۆنا لە عێراق و هەرێمی کوردستان گەیشتووەتە ٤٤٩ هەزار و ١٥٣ کەس. لەو ژمارەیە ٦٠ هەزار و ٣٧٦ کەس چارەسەر وەردەگرن و ٤٣٣ کەسیش لەژێر چاودێری چڕدان. هەروەها تاوەژو ئێستا ٣٧٨ هەزار و ٢٠٩ کەس چاکبوونەتەوە و ١٠ هەزار و ٥٦٨ کەسیش گیانیان لەدەستداوە.   ئەمڕۆ شەممە ٢٤ - ١٠ - ٢٠٢٠، وەزارەتی تەندروستیی هەرێمی کوردستان تووشبوونی ٨٦٠ کەسی دیکەی بە کۆرۆنا راگەیاند، هەروەها ٢٦ کەسیش گیانیان لەدەستداوە.   ئێستا کۆی گشتیی تووشبووانی کۆرۆنا لە هەرێمی کوردستان ٦٨ هەزار و ٤٤ تووشبووی تۆمارکراون کە ٣٩ هەزار و ٦٦١ تووشبوو چاکبوونەتەوە و دوو هەزار و ٢٨٩ کەسیان گیانیان لەدەستداوە.   وەزارەتی تەندروستیی عێراق و هەرێمی کوردستان بەردەوام جەخت لەوە دەکەنەوە کە دەبێت لەکاتی چوونەدەرەوە هاووڵاتیان خۆیان بپارێزن و ماسک و دەستکێش بەکاربهێنن. هەروەها لە قەرەباڵخی دوورکەونەوە و پابەندنی رێنماییەکان بن.