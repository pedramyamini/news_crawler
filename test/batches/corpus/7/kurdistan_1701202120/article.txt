منداڵانی گەڕەکەکانی روومادی گوێیان بە بیستنی دەنگی بۆمباران و شەڕ و کاولکاری کاس بووە، دەیانەوێت دوای وێرانکاریی شارەکەیان، بگەڕێنەوە بۆ کوچە و کۆڵانەکان و ژیانی منداڵی دەستپێبکەنەوە. ئەوان بوونەتە سووتەمەنیی ئەو جەنگانەی کە گەورەکان هەڵیانگیرساندوون.  سەرەڕای ئەو کاولکارییەی لە شارەکەیان روویداوە، بەڵام ئەوان بێ هیوا نین، چونکە ئێستا شارەکەیان ٧٠ % نۆژەنکراوەتەوە، ژیان و گوزەرانێکی باش لە ئایندە چاوەڕوانیان دەکات.  پارێزگای ئەنبار لە ماوەیەکی کەمدا چەند پرۆژەیەکی وەبەرهێنان و گەشتیاری ئەنجامدراون. سەنتەری پارێزگای ئەنبار شاری روومادیە، گۆڕانکاریی زۆری بەخۆوە بینیوە لەڕووی خزمەتگوزاری، پلانیش وایە بکرێتە یەکەم شار لەسەر ئاستی عێراق لەڕووی گەشتوگوزارەوە.