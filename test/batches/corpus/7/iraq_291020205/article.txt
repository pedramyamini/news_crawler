حوسێن تاڵب، بەڕێوەبەری گشتیی كۆمپانیای دابەشكردنی بەرهەمە نەوتییەكانی عێراق رایگەیاند "لە سەرەتای مانگی داهاتوو بڕیاری كەمكردنەوەی نرخی یەك لیتر بەنزینی موحەسەن لە ٨٥٠ دینارەوە بۆ ٦٥٠ دینار جێبەجێ دەكرێت، ئەمەش كۆكە لەگەڵ دابەزینی نرخەكانی نەوتی خاو لە بازاڕەكانی جیهان".  بەڕێوەبەری گشتیی كۆمپانیای دابەشكردنی بەرهەمە نەوتییەكانی عێراق ئاماژەی بەوەش کرد "پرۆسەی كەمكردنەوەی نرخی بەنزین خاوەن ئۆتۆمبێلەكان هاندەدات بەنزینی موحەسەن بەكاربهێنن بە نرخێكی گونجاو، ئەمەش داهاتی دەوڵەت زیاد دەكات".  بە گوتەی بەڕێوەبەری گشتیی كۆمپانیای دابەشكردنی بەرهەمە نەوتییەكانی عێراق، سەرجەم وێستگە حكومییەكان ئامادەن بۆ وەرگرتن و فرۆشتنی بەنزینی موحەسەن و بەنزینی ئاسایی، بەڵام وێستگە ئەهلییەكان بە رێژەی ٥٠ % ئامادەن".