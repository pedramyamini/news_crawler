مەهمەت کوچوکساکاللی کۆنسوڵی تورکیا لە مووسڵ،  مزگەوتەکەی بە یەکێك لە شوێنەوارە مێژوویییە ئیسلامییە تورکییەکان ناوبرد و گوتی: "ئەوەندی من بیزانم بە سەرپەرشتی یونسکۆ پرۆسەی نۆژەنکردنەوەی مزگەوتەکە دەستیپێکردووە. پێیانگوتین بەهۆی هەلومەرجی پەتای کۆرۆنا کارەکان بە سستی بەڕێوەدەچن، من کارێكی چڕم نەبینی. ئومێدەوارم لە دوای ئەم پەتایە پرۆسەکە خێراتر بکرێت".  لە حوزەیرانی ٢٠١٤ دا کاتێك داعش دەستی بەسەر شاری موسڵدا گرت، ئەبوبەکر بەغدادی. خەلیفەی پێشووی دەوڵەتی ئیسلامی لە عێراق و شام، لە مزگەوتی نووری، یەکەمین و دوایین گوتاری دا و هەر لەوێ "دەوڵەتی خەلافەت"ی راگەیاند.  لە کاتی ئۆپەراسیۆنی رزگارکردنی مووسڵ لەلایەن هێزەکانی پێشمەرگە و ھێزە ئەمنییەکانی عێراق زیانێکی زۆر بە مزگەوتەکە گەیشت، لە ٢١ی حوزەیرانی ٢٠١٧ مزگەوتەکە لەلایەن چەکدارانی داعش تەقێندرایەوە.  - دەکەوێتە لای راستی موسڵ.  - لەلایەن نووردەین زەنگی دروستکراوە.   - ٥ منارەی هەبوو. کە بەرزییەکانیان ٥٥ مەتر بوو.  - ساڵی ١١٧٢ دەست بە دروستکردنی کراوە.  - لەسەر شێوازی تەلارسازی زەنگی دروستکرابوو.  - رووبەرەکەی ٥٨٥٠ مەتر چوارگۆشەیە.  - ٤ ـی تەممووزی ٢٠١٤ ئەبوبەکر بەغدادی خەلافەتی تێدا راگەیاند.  - رۆژی ٢١ - ٦ - ٢٠١٧ لەلایەن داعش تەقێندرایەوە.