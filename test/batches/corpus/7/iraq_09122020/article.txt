جومانە غەلایی، گوتەبێژی کۆمیسیۆنی باڵای سەربەخۆی هەڵبژاردنەکانی عێراق رایگەیاند، کۆمیسیۆن بەردەوامە لە رێکارە تەکنیکی و لۆجستییەکان بۆ بەڕێوەچوونی هەڵبژاردن لە وادەی دیاریکراوی خۆیدا کە رۆژی شەشی حوزەیرانی ساڵی داهاتووە.  غەلایی  ئاماژەی بەوەکرد، ژمارەی ئەو کارتانەی دەنگدان، کە بەسەر هاووڵاتیان دابەشکراون، گەیشتووەتە زیاتر لە ١٢ ملیۆن کارت، ئەوانەشی ناویان لە بایۆمەتری تۆمارکراوە گەیشتووەتە زیاتر لە ١٤ ملیۆن دەنگدەر.  لەبارەی ژمارەی ئەوانەی مافی دەنگدانیان هەیە، گوتەبێژی کۆمیسیۆنی باڵای سەربەخۆی هەڵبژاردنەکانی عێراق  گوتی: "زیاتر لە ٢٦ ملیۆن و ٦٤٢ هەزار دەنگدەر، مافی دەنگدانیان لە هەڵبژاردنی داهاتوودا هەیە".