شەهید ئەحمەد غالبی، ئەندامی پێشووی ئەنجوومەنی پارێزگای زیقار بە تۆڕی میدیایی رووداوی راگەیاند، بە بۆنەی ساڵیادی خۆپێشاندانی تشرینی یەكەمی ساڵی رابردوو و جەخت كردنەوە لەسەر ئەوەی كە خۆپێشاندان كۆتایی نەهاتووە و لە دڵی هەموو عێراقییەكان و دانیشتووانی زیقار ماوە.  شەهید ئەحمەد غالبی ئاماژەی بەوە داوە، بەیانی ئەمڕۆ یەكشەممە ٢٠٢٠/١١/٠١ دەیان خۆپێشاندەر لەبەردەم باڵەخانەی پارێزگای زیقار گردبوونەوە و بۆ ماوەیەك دەرگای پارێزگایان داخست و جەختیان لەسەر درێژەدان بە خۆپێشاندانەكان كردەوە.  بە گوتەی غالبی، گردبوونەوەكە تەواو ئاشییانە بووە و هیچ بەریەككەوتنێك لەنێوان هێزە ئەمنییەكان و خۆپێشاندەراندا رووینەداوە، دواتر كۆتاییان بە گردبوونەوەكە هێناوە و بەردەم باڵەخانەی پارێزگایان چۆڵكردوە.  ئەو ئەندامەی پێشووی ئەنجوومەنی پارێزگای زیقار گوتی، "خۆپێشاندەران داوای دوورخستنەوەی پارێزگاریان كرد كە یەكێكە لە داوكاریی خۆپێشاندانەكانی پێشوو. ئەمڕۆش بەشێوەیەكی ئاشتییانە هەمان ئەو داواكارییەیان دووبارە كردەوە. "  لەسەرەتای مانگی تشرینی یەكەمی رابردوودا عێراق رووبەڕووی شەپۆلێكی بەرفراوانی ناڕەزایەتی و خۆپیشاندان بووەوە، شەپۆلی یەكەمی خۆپیشاندانەكان لە ١ی تشرینی یەكەمی رابردوو دەستیپێكرد و ماوەی هەفتەیەك بەردەوام بوو، شەپۆلی دووەمیش لە ٢٥ی هەمان مانگ دەستیپێكردەوە و بەهۆیەوە زیاتر لە ٥٠٠ كەس كوژران و زیاتر لە ٢٠ هەزاری دیكەش برینداربوون، زۆربەشیان لە خۆپیشاندەرانن.