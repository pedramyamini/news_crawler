لە پەیامەکەی بلاسخارتدا هاتووە؛ "هەموومان بە جۆریک لە جۆرەکان کاریگەریی ئەو پەتا جیهانییەمان لەسەرە، عێراق وەک هەموو جیهان بەدەست ئەم پەتایەوە دەناڵێنێت، بەداخەوە پەتای کۆڤید - ١٩ وایکرد، ئاڵنگارییەکانی عێراق لە رووی سیاسی، ئەمنی، کۆمەڵایەتی و ئابوورییەوە گەورەتر بێت، لە کاتێکدا کە عێراق  خۆی پێشووتریش بەدەست ئەم کێشانەوە دەیناڵاند.  بلاسخارت لە پەیامەکەیدا راشیگەیاندووە، کە لە ساڵی نوێدا، بەهۆی ڤاکسینی دژە کۆرۆناوە کە ئێستا لە جیهاندا بڵاوبووەتەوە، هیوای گەورە لەئارادایە بۆ  تێپەراندنی ئەو قەیرانە.  نوێنەرە تایبەتەکەی نەتەوە یەکگرتووەکان هەر لەو پەیامەدا، باسی لەوەشکردووە ساڵی داهاتوو بۆ عێراق ئاسان نابێت، چونکە عێراق لە رووبەرووبوونەوەی ئەو ئاڵنگارییانە بەردەوام دەبێت.  بەڵام پێیوایە بەڕێوەچوونی هەڵبژاردنی عێراق لە حوزەیرانی ساڵی داهاتوو دەرفەتێک بە عێراقییەکان دەدات جارێکی دیە دەنگی خۆیان بەرز بکەنەوە و نەخشەی داهاتووی سیاسی بکێشن.