بەپێی راگەیێندراوی وەزارەتی تەندروستی و ژینگەی عێراق، کە ئەمڕۆ چوارشەممە ٢٠ی کانوونی دووەمی ٢٠٢١ بڵاویکردووەتەوە، هەزار و ٩٠٩ تووشبووی پێشووی ڤایرۆسەکەش چاکبوونەتەوە.  سەبارەت بە تووشبووانی کۆرۆنا لە هەرێمی کوردستان، وەزارەتی تەندروستیی عێراق ئاماژەی بەوەش کردووە "ئەمڕۆ ٦٨ کەسی دیکە لە هەرێمی کوردستان تووشی کۆرۆنا بوون، ٩٩٥ تووشبووی پێشووی ڤایرۆسەکەش چاکبوونەوە، سێ تووشبووش گیانیان لەدەستداوە".  د. سەیف بەدر، گوتەبێژی وەزارەتی تەندروستی و ژینگەی عێراق بە تۆڕی میدیایی رووداوی راگەیاند "بڕیارە مانگی داهاتوو یەکەم کاروانی پێکوتەی دژە کۆرۆنای بەرهەمی کۆمپانیای فایزەر بگاتە عێراق، کە یەک ملیۆن و ٥٠٠ هەزار ژەمە پێکوتەیە، دوای گەیشتنیشی بەپێی رێژەی دانیشتووان دابەشدەکرێت بەسەر بەغدا و هەموو پارێزگاکان، لەگەڵ هەرێمی کوردستان".  تاوەکو ئێستا ٦١٠ هەزار و ٥٩٨ تووشبووی کۆرۆنا لە عێراق و هەرێمی کوردستان دەستنیشانکراون، ٥٧٤ هەزار و ٩٢٠ لەو تووشبووانە چاکبوونەتەوە، کە دەکاتە ٩٤.٢ % ی تێکڕای تووشبووان، ٢٢ هەزار و ٧١٠ تووشبووش هێشتا چارەسەر وەردەگرن، ١٤٠ لەو تووشبووانە لەژێر چاودێریی چڕدان، ١٢ هەزار و ٩٦٨ تووشبووی دیکەش گیانیان لەدەستداوە.