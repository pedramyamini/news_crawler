دەزگای دژە تیرۆری عێراق، ئەمڕۆ یەکشەممە، لە راگەیێندراوێکدا رایگەیاند: "پاڵەوانانی دەزگای دژە تیرۆر، بەرەبەیانی ئەمڕۆ، بەڕێگەی دابەزین لە ئاسمانەوە لە دۆڵی زغێتوون لە پارێزگای کەرکووک، بە پاڵپشتیی ئاسمانیی هێزی هاوپەیمانیی نێودەوڵەتیی دوو ئەرکیان بەجێگەیاند، لە ئەنجامدا دوو تیرۆریستیان بە ناوەکانی (ن. خ) و (م. ن) دەستگیرکرد".  دەزگای دژە تیرۆر راشیگەیاند: "دوو دەستگیرکراوەکە، سەرکردەی چەتەکانی داعشی تیرۆریستن و بەرپرسی دابینکردنی پاڵپشتیی لۆجستی رێکخراوەکەن لەو ناوچەیە، رێکاری یاساییش بەرانبەریان گیرایەبەر".