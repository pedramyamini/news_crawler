شاری حەبانیەی عێراق شوێنێکی گەشتیاریی دێرینە کە مێژووی دروستبوونی بۆ ساڵی ١٩٧٥ دەگەڕێتەوە.  لەدوای داگیرکردنی حەبانیە لەلایەن داعشەوە، زیانێکی زۆر بەر ژێرخانە گەشتیارییەکەی گەیشتووە. ئێستا ئاسەواری ئاوەدانی لە ناوچەکەدا بەدیناکرێت.  یەکێک لە گەورەترین هۆتێلەکانی ئەو ناچە گەشتیارییە جێگەی مانەوەی ٣٥٠ کەس لە خۆ دەگرت، بەڵام لە ٢٠١٤ دا خاپوور کراوە.   ئێستا دوای تێپەڕبوونی ٤٥ ساڵ بەسەر دروستبوونی ئەو ناوچە گەشتیارییەدا و ٢٠ ساڵ لە فەرامۆشکردنی، جارێکی دیکە کار بۆ نۆژەنکردنەوەی دەکرێت.  ناوچە گەشتیارییەکە  لە رۆژئاوای رومادی لەسەر دەریاچەی حەبانیە دروست کراوە، ٥٠٠ یەکەی نیشتەجێبوون و دەیان کۆشکی گەشتیاریی تێدایە. ئەم ناوچەیە دوو ساڵ لەژێر دەستی فەرمانڕەوایی داعشدا بوو، ژێرخانەکەی وێران کراوە.    بڕیارە لە کۆتایی ئەمساڵدا لە رێگەی کەرتی تایبەتەوە ناوچەی گەشتیاریی حەبانییە و حەدیسە لەسەر ئاستی عێراق بکرێنە گەورەترین ناوچەی گەشتیاری و هەنگاوەکانی نۆژەنکردنەوەیان دەستی پێکردووە.