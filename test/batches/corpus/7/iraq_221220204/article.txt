بەپێی راگەیێندراوی وەزارەتی تەندروستی و ژینگەی عێراق، ١٥ تووشبووی دیکەی ڤایرۆسەکەش لەو ماوەیەدا گیانیان لەدەستداوە، لە پارێزگای بەغدا چوار تووشبوو، لە هەریەکە لە پارێزگاکانی سلێمانی و سەلاحەددین سێ تووشبووی ڤایرۆسەکە، لە هەریەکە لە پارێزگاکانی نەجەف و هەولێر دوو تووشبوو و لە دیوانیەش یەک تووشبوو گیانیان لەدەستداوە.  هەر بەپێی راگەیێندراوی وەزارەتی تەندروستیی عێراق، هەزار و ٧٠٧ تووشبووی پێشووتری ڤایرۆسی کۆرۆنا چاكبوونەتەوە، زۆرترینیان لە پارێزگای کەرکووک بوون و کەمترینیشیان لە موسەنا.  لە سەرەتای بڵاوبوونەوەی ڤایرۆسی كۆرۆناوە تاوەكو ئێستا لە عێراق و هەرێمی کوردستان ٥٨٦ هەزار و ٥٠٣ تووشبووی ڤایرۆسی کۆرۆنا دەستنیشانکراون، لەو ژمارەیەش ٥٢٤ هەزار و ٣٤٤ تووشبوویان چاكبوونەتەوە و ١٢ هەزار و ٧٢٥ تووشبووش گیانیان لەدەستداوە.