وەزارەتی تەندروستیی و ژینگەی عێراق، ئەمڕۆ چوارشەممە ٤ی تشرینی دووەم، رایگەیاند، لە ٢٤ کاژێری رابردوودا لە عێراق و هەرێمی کوردستان " ٦٠ تووشبووی دیکەی ڤایرۆسی کۆرۆنا گیانیان لەدەستداوە".  بەپێی ئاماری وەزارەتی تەندروستیی حکومەتی هەرێمی کوردستان لە ٢٤ کاژێری رابردوودا، لە هەرێمی کوردستان ٩٦٢ تووشبووی نوێی کۆرۆنا تۆمارکراون، ٤٠٤ تووشبووی پێشووی ڤایرۆسەکەش چاکبوونەتەوە، ٢٨ تووشبووی دیکەش گیانیان لەدەستداوە.  تاوەکو ئێستا ٤٨٥ هەزار و ٨٧٠ کەس لە عێراق و هەرێمی کوردستان تووشی کۆرۆنا بوون، ٤١٧ هەزار و ٢٣٥ لەو تووشبووانە چاکبوونەتەوە، کە دەکاتە ٨٥.٩ % ـی تێکڕای تووشبووان، هەروەها ٥٧ هەزار و ٥٠٧ تووشبووش هێشتا چارەسەر وەردەگرن، ٤٣٠ لەو تووشبووانە لەژێر چاودێریی چڕدان، ١١ هەزار و ١٢٨ تووشبووش گیانیان لەدەستداوە.