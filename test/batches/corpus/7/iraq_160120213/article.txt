وەزارەتی تەندروستی و ژینگەی عێراق، ئەمڕۆ شەممە ٢٠٢١/٠١/١٦ لە راگەیێندراوێکدا رایگەیاند: لە ٢٤ کاژێری رابردوودا ٥٩٦ کەسی دیکە لە عێراق تووشی ڤایرۆسی کۆرۆنا بوون.  هاوکات لە راگەیێندراوەکەدا ئاماژە بەوە دراوە کە دوو هەزار و ٩ تووشبووی دیکەی کۆرۆنا چاکبوونەتەوە و ٣ تووشبووی دیکەش مردوون.  تا ئێستا لە عێراق ٦٠٧ هەزار و ٥٨٧ کەس تووشی کۆرۆنا بوون، ٥٦٧ هەزار و ٨٩٨ لەو تووشبووانە چاکبوونەتەوە کە دەکاتە ٩٣.٥ % تێکڕای تووشبووان و ٢٦ هەزار و ٧٥٤ تووشبووش هێشتا چارەسەر وەردەگرن، ١٣٤ لەو تووشبووانە لەژێر چاودێریی چڕدان، ١٢ هەزار و ٩٣٥ تووشبوویش مردوون.