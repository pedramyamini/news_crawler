رۆژی یەکشەممە ٢٠٢٠/١٢/١٣ حەسەن کەعبی، جێگری یەکەمی سەرۆکی پەرلەمانی عێراق نووسراوێکی فەرمیی بۆ سەرۆکایەتیی کۆمار کردووە و تێیدا داوا دەکات، زانیارییان لەبارەی ژمارەی راوێژکارانی سەرۆکایەتیی کۆمارەوە پێبدەن.  کەعبی داوای ژمارەی ئەو راوێژکارانەی کردووە کە بە میلاکی هەمیشەیی لە دیوانی سەرۆکایەتیی کۆمار دەوام دەکەن و ئەوانەشی کە گرێبەستن.  جێگری یەکەمی سەرۆکی پەرلەمانی عێراق داوا لە سەرۆکایەتیی کۆماریش دەکات بڕی پارەی هەر راوێژکارێک دیاری بکەن.