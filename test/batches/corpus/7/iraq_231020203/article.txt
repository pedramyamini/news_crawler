لە موسڵ دوو پەیکەرسازی خەڵکی ئەو شارە دەستیان کردووە بە دروستکردنەوەی چەند پەیکەرێک و دەیانبەنەوە شوێنی پێشووی خۆیان.   پەیکەرسازەکان دەڵێن بودجەیەکی زۆر کەمیان لە بەردەستدایە کە لەلایەن شارەوانیی موسڵەوە دابین کراوە. بۆیە ناچارن هەندێک جۆری ماددە لە دروستکردنی ئەو پەیکەرانەدا بەکاربهێنن کە زۆر هەرزانن، بۆ نموونە چیمەنتۆ بەکاردەهێنن کە  کارکردن پێی زۆر قورسە و کاتێکی زۆریشی دەوێت.  ئەو پەیکەرسازانە دەڵێن ئەوان دەیانەوێت ئەو روخسارە وێرانبووەی موسڵ تا رادەیەک بەو پەیکەرانە بگۆڕن.  لە ساڵی ٢٠١٤ تا ٢٠١٧ داعش لەو شارە تەواوی پەیکەر و شوێنە مێژووییەکانی وێران کردن و لەناوی بردن کە هەندێکیشیان پەیکەری مێژوویی یان هێمای ئەو شارە و عێراق بوون.