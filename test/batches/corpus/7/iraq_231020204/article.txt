دەزگای ئاسایشی نیشتمانیی عێراق لە راگەیەندراوێكدا رایگەیاند، بە پشتبەستن بە زانیاریی هەواڵگری و بەدواداچوونی بەردەوام رۆژی هەینی ٢٠٢٠/١٠/٢٣ ئەو کەسانەیان دەستگیر کردوون.  بەپێی راگەیێندراوەكە "لە لێكۆڵینەوە بەراییەكاندا دەستگیركراوەكان دانیان بەوەدا ناوە كە لە چوارچێوەی دیوانی جونددا كاریان كردوە و هێزە ئەمنییەكانیان كردووەتە ئامانج.  هەروەها دەستگیرکراوەکان باسیان لەوە کردووە، ئۆپەراسیۆنی كۆنترۆڵكردنەوەی شاری موسڵیش رووبەڕووی هێزە ئەمنییەكان بوونەتەوە، دوای دەركردنی داعشیش لە شارەكان فەرمانیان پێكراوە دەست بە دروستكردنی شانەی نووستوو بكەن و چاوەڕێی رێنمایی نوێ بكەن.  هەروەها دەزگای ئاسایشی نیشتمانی لەبارەی دەستگیرکراوەکانەوە دەڵێت "دوای تەواوبوونی لێكۆڵینەوەكان، بۆ گرتنەبەری رێكاری پێویست بەرامبەریان رەوانەی لایەنە پەیوەندیدارەكان كراون. "  سەرەڕای ئەوەی ھێزە ئەمنییەکانی عێراق شارەکانیان لە دەست داعش كۆنترۆڵكردوونەتەوە، بەڵام لە چەند مانگی رابردوودا چەكدارانی داعش لە ژمارەیەك ناوچەی سەربە پارێزگای نەینەوا هێزە ئەمنییەكان و خەڵكی سڤیلیان كردووەتە ئامانج و جموجووڵیان هەیە.