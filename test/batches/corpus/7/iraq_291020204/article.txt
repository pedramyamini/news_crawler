وەزارەتی تەندروستیی عێراق لە راگەیێندراوەکەیدا ئاماژەی بەوە کردووە، سێ هەزار و ٣٧٦ تووشبووی پێشووی ڤایرۆسەکە چاکبوونەتەوە.  بەگوێرەی راگەیێندراوەکە، لە ٢٤ کاژێری رابردوودا ٤٥ تووشبووی ڤایرۆسی کۆرۆنا گیانیان لەدەستداوە.  تاوەکو ئێستا لە عێراق ٤٦٧ هەزار و ٧٥٥ تووشبووی ڤایرۆسی کۆرۆنا تۆمارکراون، لەو ژمارەیە ٣٩٤ هەزار و ٣٨٦ کەس چاکبوونەتەوە و ١٠ هەزار و ٨١٥ تووشبووش گیانیان لەدەستداوە.  وەزارەتی تەندروستی ئەوەی ئاشکراکردووە کە ٨٤.٣ % ی کۆی گشتیی تووشبووانی ڤایرۆسەکە چاکبوونەتەوە.  لەسەر ئاستی پارێزگاکانی عێراق، لە ماوەی ٢٤ کاژێری رابردوو، پارێزگای دهۆک لە ریزبەندیی سێیەمدایە لەڕووی زۆریی ژمارەی چاکبوونەوەی تووشبووانی کۆرۆنا، لەڕووی زۆریی تووشبووانی نوێی ڤایرۆسەکەش هەولێر لە ریزبەندیی دووەمە و هەرچی مردنیشە بە کۆرۆنا لە پارێزگای سلێمانی لە ریزبەندیی یەکەمی پارێزگاکاندایە و لەدوای ئەویش کەرکووک دێت.