بەپێی راگەیێندراوی دەستەی حەشدی شەعبی، ئەو ١٠ تەقێنەری گوللە هاوەنە لەلایەن هێزێكی لیوای ٢ ـی حەشدی شەعبی و ئاسایشی حەشد لە نزیك گۆڕی ئەبو مەهدی موهەندیس، لە گۆڕستانی دۆڵی سەلام لە نەجەف دۆزراونەتەوە.  حەشدی شەعبی ئاماژە بەوە دەکات، بە هاوكاری لەگەڵ دەزگە ئەمنییەكانی شارەكە، لێكۆڵینەوە دەستپێكراوە بۆ دۆزینەوەی سەرچاوەی ئەو ماددانە، كە "ئەگەر هەیە لە دروستكردنی بۆمب بەكاربهێندرێن".  بە گوتەی حەشدی شەعبی، گۆڕی ئەبو مەهدی موهەندیس، لەلایەن هێزێكی ئەمنی سەر بە ئەوانەوە "دەپارێزرێت"  تەقێنەری گوللە هاوەنەکان لەلای گۆڕی ئەبو مەهدی موهەندیس.  ئەبو مەهدی موهەندیس، جێگری سەرۆكی دەستەی حەشدی شەعبی لە ٣ ـی كانووی دووەمی ٢٠٢٠ لە بۆردوومانێكی فڕۆكە بێفڕۆكەوانەكانی ئەمریكا لەگەڵ قاسم سولەیمانی، فەرماندەی ئەوکاتی فەیلەقی قودسی سوپای پاسدارانی ئێران، لە نزیك فڕۆكەخانەی بەغدا كوژران.