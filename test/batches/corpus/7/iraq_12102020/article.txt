عەبدولزەهرە هنداوی، گوتەبێژی وەزارەتی پلاندانانی عێراق رایگەیاند "نووری دلێمی، وەزیری پێشووی پلاندانان گرێبەستی پرۆژەی بەكارخستنی گەنجانی لە پارێزگاكانی زیقار، بابل، نەجەف، كەربەلا، ئەنبار، بەسرە و نەینەوا لەگەڵ هەشت دەزگای پێشخستنی گەنجان واژۆكردبوو، بەڵام ئەو كێشەیەی رووبەڕووی پرۆژەكە بووەوە نەبوونی چوارچێوەیەكی یاسایی بوو بۆ كارەكەی".  بە گوتەی هنداوی، ئەو پرسە خالید بەتال، وەزیری پلاندانی عێراقی هاندا بۆ دەركردنی بڕیارێك وا كە ببێتە چوارچێوەیەكی یاسایی، ئەو پرسە لەگەڵ ئەنجوومەنی وەزیران و ئەمیندارێتیی گشتی باسبكات و دەڵێت "پێشنیازەكە ئەوەیە کە ئیدارەی پرۆژەكە بگوازرێتەوە وەزارەتی كار و كاروباری كۆمەڵایەتی و وەرزش و لاوان كە پەیوەستن بە چینی گەنجان، سەرەڕای رێكارەكانی قەرز و میكانیزمەكانی بەخشینی، ئێستاش هەردوو وەزارەت كاردەکەن لەسەر تەواوكردنی رێكارەكان دیكە".  گوتەبێژی وەزارەتی پلاندانی عێراق ئاماژەی بەوەش کرد "بانكی ناوەندی پارەی پێویست بۆ پرۆژەكە دابیندەكات، هەر كۆمەڵێك گەنج كە ژمارەیان لە ١٠ گەنج كەمتر نەبێت، قەرزێكی بچووكیان بە بەهای ٥٠٠ ملیۆن دینار پێدەدرێت، یان بەگوێرەی بیرۆكەی ئەو پرۆژەیەی پێشكەشی دەكەن".