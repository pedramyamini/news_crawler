لە راگەیێندراوەکەی وەزارەتی تەندروستیی عێراقدا ئاماژە بەوە کراوە، ٢٠ هەزار و ٧٦٠ پشکنینی کۆرۆنا کراوە، بەمەش ژمارەی پشکنینەکان گەیشتە دوو ملیۆن و ٦٦٥ هەزار و ٥٣٠ پشکنین.  وەزارەتی تەندروستی ئەوەی خستووەتەڕوو، لە ٢٤ کاژێری رابردوودا، سێ هەزار و ٩٢٠ تووشبووی نوێی ڤایرۆسەکە تۆمارکراون. دوو هەزار و ٦٠٢ تووشبووی ڤایرۆسەکە چاکبوونەتەوە. ٤٩ تووشبووی دیکەش مردون.  تاوەکو ئێستا لە عێراق ٤٣٤ هەزار و ٥٩٨ کەس تووشی ڤایرۆسی کۆرۆنا بوون، لەو ژمارەیە ٣٦٦ هەزار و ١٣٤ کەس چاکبوونەتەوە و ١٠ هەزار و ٣٦٦ تووشبوویش مردوون.  وەزارەتی تەندروستی ئاشکرای کردووە کە ٨٤.٢ % ـی کۆی گشتیی تووشبووانی تۆمارکراو چاکبوونەتەوە.