حەسەن فەدعەم، پەرلەمانتاری رەوتی حیکمە، كە عەمار حەکیم سەرۆكایەتیی دەكات، بە تۆڕی میدیایی رووداوی راگەیاند "بەهۆی سەرپێچیكردن لە كاروباری وەزارەتەكانیان، بڕیارە لە دانیشتنەكانی داهاتوودا پەرلەمان لێپرسینەوە لەگەڵ وەزیرانی دارایی، داد و پیشەسازی بكات و بۆ ئەو مەبەستەش ئامادەكاریی تەواوكراوە".  سەبارەت بە دەنگۆی گۆڕینی وەزیرانی كشتوكاڵ، پیشەسازی، پەروەردە، كارەبا و وەزارەتێكی ئەمنی، ئەو پەرلەمانتارەی رەوتی حیکمە گوتی "تاوەكو ئێستا هیچ داواكارییەك لەلایەن مستەفا كازمی، سەرۆكوەزیرانەوە بۆ گۆڕینی هیچ وەزیرێك نەگەیشتووەتە پەرلەمان".  لێدوانی ئەو پەرلەمانتارە لەکاتێکدایە، چەند پەرلەمانتارێکی فەتح رایانگەیاندبوو، هەوڵێك هەیە بۆ گۆڕینی وەزیرانی كشتوكاڵ، پیشەسازی، پەروەردە، كارەبا و وەزارەتێكی ئەمنی.