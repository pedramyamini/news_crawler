میدیای فەرمیی سعودیە بڵاو یکردەوە، رۆژی سێشەممە ٢٠٢١/٠١/٢٦ محەممەد بن سەلمان، شازادەی جێنشینی شای سعودیە و جێگری سەرۆکی ئەنجوومەنی وەزیران و وەزیری بەرگریی سعودیە پەیوەندییەکی تەلەفۆنییان لە بەرهەم ساڵح، سەرۆککۆماری عێراقەوە پێگەیشتووە.  لەو پەیوەندییە تەلەفۆنییەدا باس لە پەیوەندیی نێوان هەردوو وڵات و ئاسۆی هاوکاریی دووقۆڵی و بەهێزکردنی ئەو پەیوەندییانە کراوە.  لە گفتوگۆکاندا جەخت لەوە کراوەتەوە کە پەیوەندییەکان لە بوارە جیاجیاکاندا و لە چوارچێوەی کارەکانی ئەنجوومەنی هاوئاهەنگیی سعودی - عێراقیدا بە جۆرێک بەهێز بکرێن کە خزمەتی بەرژەوەندیی هەردوو وڵات بکەن.