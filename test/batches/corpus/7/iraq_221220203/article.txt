بەپێی راگەیێندراوێکی دەزگای دژەتیرۆری عێراق، ئۆپەراسیۆنەکە بە هاوکاری هاوپەیامان و لە ئاسمان و زەوییەوە ئەنجام دراوە، ئەمەش دوای ئەوەی چاودێری چەکدارانی داعش کراوە و بەهۆیەوە ١٢ چەکداری رێکخراوەکە کوژراون.   دەزگای دژە تیرۆری عێراق ئاماژە بەوەش دەدات، کە لە ئۆپەراسیۆنەکەدا دژەتیرۆری دیوانیە و موسڵ بەشدارییان کردووە. ئۆپەراسیۆنەکەش لەژێر فەرمانی عەبدولوەهاب ساعدی، سەرۆکی دەزگای دژەتیرۆری عێراق ئەنجام دراوە. ئەمەش دوای ئەوەی لەڕێگەی زانیارییە هەواڵگرییەکانیان شوێنی چەکدارانی داعشیان زانیوە.