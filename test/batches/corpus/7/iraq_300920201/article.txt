نووسینگەی سەرۆکوەزیرانی عێراق لە راگەیێندراوێکدا رایگەیاند، عێراق هاوخەمە لەگەڵ حکومەت و گەلی دۆست لە دەوڵەتی کوێتی دۆستدا.  لە راگەیێندراوەکەدا هاتووە، بەهۆی کۆچی دوایی میر سەباح ئەحمەد جابر سەباح و ئەم بۆنە ئازەربەخشەوە بڕیادرا ٣٠ ئەیلوول لە تەواوی کۆماری عێراقدا رۆژێک ماتەمینیی گشتی بێت.  حکومەتی عێراق ئاماژەی بەوە داوە کە راگەیاندنی ئەو ماتەمینییە وەک وەفایەکە بۆ کۆچکردوو و هەڵوێستەکانی بەرامبەر عێراق و دۆزە یاساییەکەی و هەوڵەکانی بۆ بەرقەرارکردنی ئاسایش و سەقامگیری لە ناوچەکەدا.   رۆژی سێشەممە ٢٠٢٠/٠٩/٣٠ شێخ سەباح ئەحمەد جابر سەباح، میری کوێت لە تەمەنی ٩١ ساڵیدا بە نەخۆشی کۆچی دواییکرد.  میری کوێت لە مانگی تەممووزی ئەمساڵ تەندروستیی تێکچوو، هەواڵی نەشتەرگەریکردن بۆ شێخ سەباح ئەحمەد سەباح رۆژی ١٩ی تەممووزی ٢٠٢٠ لەلایەن شێخ عەلی جەڕاح، وەزیری کاروباری دیوانی میرایەتییەوە بڵاوکرایەوە. ٣٠ ـی ئەیلوولی ٢٠٢٠ ـیش هەواڵی کۆچی دوایی راگەیێندرا.  شێخ سەباح ئەحمەد جابر سەباح لە ساڵی ٢٠٠٦ ـدا بووە میری کوێت، پێش نەخۆشکەوتنی هەندێک لە دەسەڵاتە دەستوورییەکانی بەشێوەکی کاتی دایە شێخ نەواف ئەحمەد سەباحی برای کە جێنشینیەتی.  شێخ سەباح پازدەیەمین میری کوێتە و لە ١٩٢٩/٠٧/١٦ لەدایکبووە و لە ساڵی ١٩٥٤ ەوە تێکەڵ بە سیاسەت بووە کە عەبدوڵڵا سالم سەباح میری ئەو کاتی کوێت وەکو ئەندامی لیژنەی باڵای جێبەجێکردنی ئەو وڵاتە دایمەزراند.  شێخ سەباح ئەحمەد جابر سەباح  یەکەم وەزیری راگەیاندن بووە لە مێژووی کوێتدا  دووەم وەزیری دەرەوەی کوێت بووە  ساڵی ١٩٩٠ رۆڵی گرنگی بینیوە لە هەڵسوکەوتکردن بەرامبەر داگیرکردنی وڵاتەکەی لەلایەن عێراقەوە  ساڵی ٢٠٠٦ بووەتە میری کوێت  میری ١٥ یەمی کوێت و پێنجەمە دوای سەربەخۆبوونی ئەو وڵاتە لە شانشینی سعودیە  ٩ی سێپتێمبەری ٢٠١٤ نەتەوە یەکگرتووەکان وەک "پێشڕەوی کاری مرۆیی" رێزی لێنا  لە ٢٠٢٠/٠٧/١٩ باری تەندروستیی تێکچوو و برایە نەخۆشخانە  رۆژی سێشەممە ٢٠٢٠/٠٩/٢٩ لە نەخۆشخانە لە ئەمریکا و لە تەمەنی ٩١ ساڵیدا کۆچی دواییکرد