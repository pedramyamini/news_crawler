عەبدولئەمیر یارەڵڵا، سوپاسالاری عێراق لە بەیاننامەیەکدا رایگەیاند، فەریقی مافپەروەر فازڵ عەباس مەهدی، راوێژکاری یاسایی لە وەزارەتی بەرگریی عێراق دوای تووشبوونی بە کۆرۆنا گیانی لەدەستدا.  رۆژی یەکشەممە وەزارەتی تەندروستی عێراق تووشبوونی ٣ هەزار و ١١٠ کەس و گیانلەدەستدانی ٥٦ کەسی دیکەی بە کۆرۆنا لە ٢٤ کاژێری رابردوودا راگەیاند.  وەزارەتی تەندروستی عێراق هۆشداریداوە کە لە ئەگەری بەرزبوونەوەی ژمارەی قوربانییانی کۆرۆنا، داوای قەدەخەی هاتووچۆ دەکەنەوە.  بەپێی دوایین ئاماری وەزارەتی تەندروستیی عێراق، تائێستا ٤٢٦ هەزار و ٦٣٤ کەس لە عێراق و هەرێمی کوردستان تووشی کۆرۆنا بوون، کە ١٠ هەزار و ٢٥٤ لەو تووشبووانە گیانیان لەدەستداوە، ٣٦٠ هەزار و ٤٧٧ تووشبووش چاکبوونەتەوە.