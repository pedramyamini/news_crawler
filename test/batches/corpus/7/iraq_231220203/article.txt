بەپێی راگەیێندراوێکی کۆمیسیۆنی باڵای سەربەخۆی هەڵبژاردنەکانی عێراق، کۆی گشتی داواکارییەکان بۆ تۆمارکردنی پارتە سیاسیەکان بەمەبەستی بەشداریکردن لە هەڵبژاردنەکان گەیشتووەتە ٤٢٧ داواکاریی، مۆڵەتی دامەزراندنیش بە  ٢٣١ پارتی سیاسی دراوە.  هەر بەپێی راگەیێندراوەکە  ٨٠ داواکاریی بۆ دامەزراندنی پارتی نوێی سیاسی لە ژێر تۆمارکردنن، ٩٩ داواکاری تۆمارکردنی پارتیش بە بڕیاری ئەنجوومەنی کۆمیسیاران بەهۆکاری جیاواز رەتکراونەتەوە، لەوانە؛ تەواونەبوونی بەراییە پێویستییەکان، یاخود دواکەوتنی ماوەی دیاریکراوی تۆمارکردن، ئەمەش پاڵپشت بە ماددەی ١٢ / یەکەم لە یاسای پارتە سیاسییەکانی ژمارە ٣٦ی ساڵی ٢٠١٥.