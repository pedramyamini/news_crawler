باولا بۆلانسیا، نێردەی رێكخراوی یونسێف بۆ چاودێریكردنی منداڵان لە عێراق، رایگەیاند "لە ١٠ رۆژی كۆتایی مانگی كانوونى دووەمی ٢٠٢١، سێ منداڵ لە كەمپی دارەشەكران لە پارێزگای هەولێر بەهۆی سووتانی چادرەكەیان بەشێكی زۆری جەستەیان سووتاوە، رۆژی هەینیی رابردووش ٢٢ - ٠١ - ٢٠٢١ لە پارێزگای دهۆك بەهۆی هێرشێك لە ناوچەی چیای گارە، دوو منداڵ برینداربوون".  نێردەی رێكخراوی یونسێف بۆ چاودێریكردنی منداڵان لە عێراق گوتیشی "چوارشەممەی رابردوو ٢٧ - ٠١ - ٢٠٢١ بەهۆی تەقینەوەی بۆمبێك لە پارێزگای نەجەف، منداڵێك كوژراوە و یەكێكی دیكەش برینداربووە، كە كانزا و ئاسنیان كۆدەكردەوە بۆئەوەی بیفرۆشن و بژێویی رۆژانەیانی پێ پەیدا بكەن".  بۆلانسیا ئاماژەی بەوەش كردووە "بەگوێرەی ئەو راپۆرتانەی دەستمانکەوتوون، لە دوو تەقینەوە خۆكوژییەكەی هەفتەی رابردووی شاری بەغدا كە كوژرانی ٣٢ كەسی لێكەوتەوە، ژمارەیەكیان منداڵ بوونە".