ئەو کۆمپانیایە یەکەم کۆمپانیای عێراقیی فرەڕەگەزە و تایبەتمەندە بە خزمەتگوزارییەکانی فڕۆکەخانەکان لە عێراق و پشکدارەکان تێیدا بریتین لە هێڵی ئاسمانیی عێراقی و هەردوو کۆمپانیای مینسیز و بریتیش پیترۆلیۆمی بەریتانی.  دەسەڵاتی فڕۆکەوانیی عێراقی راگەیێندروێکی لەسەر ئەو مۆڵەتە بڵاوکردەوە کە تێیدا باس لەوە کراوە بە گوێرەی ئەو مۆڵەتە، کۆمپانیای مینزیس ژمارەیەک خزمەتگوزاری لە فڕۆکەخانەی نێودەوڵەتیی بەغدا پێشکەش دەکات.  خزمەتگوزارییەکان بریتین لە خزمەتگوزاریی فڕۆکەکان و خزمەتگوزایی گەشتیاران، بەڕێکردنی گەشتە ئاسمانییەکان و پێداویستییەکانی پاککردنەوە و دابینکردنی سووتەمەنی بۆ فڕۆکەکان.  هەروەها کۆمپانیای یەکگرتووی عێراقی لە رێگەی ئەم پشکدارییەوە بۆ باشترکردنی خزمەتگوزارییەکان و پێوەرەکانی سەلامەتی پێوەر و پسپۆڕی تایبەت لە بواری خزمەتگوزاریی فڕۆکەکاندا پێشکەش دەکات. هەروەها لە راهێنانی کارمەندانی ناوخۆیی بۆ ئەوەی  لە داهاتوودا پۆستی سەرەکی وەربگرن، رۆڵی دەبێت.  ئەو کۆمپانیایانەی لە فڕۆکەخانەکاندا خزمەتگوزاری بۆ فڕۆکەکان پێشکەش دەکەن پێیان دەگوترێت کۆمپانیای "aircraft ground handling" و کاریان پێشکەشکردنی هەموو ئەو خزمەتگوزارییانەیە کە فڕۆکەیەک لە ماوەی نیشتنەوەی تاوەکو فڕینی لە فڕۆکەخانەیەکدا پێویستی دەبێت.  لەو خزمەتگوزارییانەی ئەو کۆمپانیایانە پێشکەشی دەکەن، رێنیشاندانی فڕۆکەکان، پاراستنیان لە کاتی مانەوە لە فڕۆکەخانەکان، دابینکردنی سووتەمەنی بۆ فڕۆکەکان، خزمەتگوزارییەکانی گەشتیاران وەکو گواستنەوەیان. هەروەها پاککردنەوەی فڕۆکەکان و دابینکردنی خۆراک و ئاو لەگەڵ هەر پێداویستییەکی چاککردنەوە.