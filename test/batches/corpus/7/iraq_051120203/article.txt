بەپێی راگەیێندراوی وەزارەتی تەندروستی و ژینگەی عێراق، ئەمڕۆ پێنجشەممە ٥ی تشرینی دووەم "لە ٢٤ کاژێری رابردوودا سێ هەزار و ٧٠١ تووشبووی دیکە لە عێراق و هەرێمی کوردستان دەستنیشانکراون، هاوکات دوو هەزار و ٩٧١ تووشبووی پێشووی ڤایرۆسەکە چاکبوونەوە و ٤٧ تووشبووش گیانیان لەدەستداوە".  بەپێی ئاماری وەزارەتی تەندروستیی حکومەتی هەرێمی کوردستان، لە ٢٤ کاژێری رابردوودا لە هەرێمی کوردستان هەزار و ١٩٥ تووشبووی نوێی کۆرۆنا تۆمارکراون، ٥٥٢ تووشبووی پێشووی ڤایرۆسەکە چاکبوونەتەوە و ٢٣ تووشبووش گیانیان لەدەستداوە.  تاوەکو ئێستا ٤٨٩ هەزار و ٥٧١ کەس لە عێراق و هەرێمی کوردستان تووشی ڤایرۆسی کۆرۆنا بوون، ٤٢٠ هەزار و ٢٠٦ لەو تووشبووانە چاکبوونەتەوە، کە دەکاتە ٨٥.٨ % ـی تێکڕای تووشبووان، هەروەها ٥٨ هەزار و ١٩٠ تووشبوو هێشتا چارەسەر وەردەگرن، ٤١٢ لەو تووشبووانە لەژێر چاودێریی چڕدان، ١١ هەزار و ١٧٥ تووشبووی کۆرۆناش گیانیان لەدەستداوە.