خالید جەبارە، سەرۆکی حیزبی وەفد و ئەندامی ئەنجوومەنی هۆزەکانی سەڵاحەددین بە تۆڕی میدیایی رووداوی راگەیاند، شەوی رابردوو هێزێکی نەناسراو ١٢ کەسیان لە شاری فەڕحاتی سەر بە قەزای بەلەد رفاندووە و ئەمڕۆ تەرمی ١٠ کەسیان دۆزراونەتەوە کە ئەوانە گەنج و مێرد منداڵن و بەشێکیان سەر بە حەشدی عەشائیرین.   جەبارە گوتیشی "ئەمنیەتی ناوچەکە لەلایەن حەشدی شەعبییەوە دەپارێزرێت کە سەر بە عەسائیب ئەهل حەقن".   سەرۆکی حیزبی وەفد داوای لە سەرۆکوەزیرانی عێراق کرد، لیژنەیەکی لێکۆڵینەوە بە سەرۆکایەتیی وەزیری ناوخۆ رەوانەی ناوچەکە بکات و بەزووترین کات چارەنووسی ئەو دوو کەسەی دیکەش دیاری بکرێت.