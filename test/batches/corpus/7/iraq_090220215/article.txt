ئەمڕۆ سێشەممە ٠٩ - ٠٢ - ٢٠٢١ بەڕێوەبەرایەتیی پۆلیسی پارێزگای میسان راگەیێندراوێکی بڵاوکردەوە کە تێیدا هاتووە، پیاوێکیان لە شارۆچکەی قەلعەی ساڵح سەر بە پارێزگای میسان دەستگیرکردووە کە دانی بەوەدا ناوە کە هەرسێ منداڵەکەی خنکاندووە. منداڵەکان نۆ ساڵان، هەشت ساڵان و پێنج ساڵان بوون.  دوای ناردنی تیمێک بۆ دەستگیرکردنی تۆمەتبارەکە پۆلیسی میسان توانیویانە دوای کاژێرێک لە راوەدوونان دەستگیری بکەن، لە لێکۆڵینەوەکانیشدا دانی بەوەدا ناوە کە كێشەی لەگەڵ هاوژینەکەی هەبووە و ئەوە پاڵنەری تاوانەکە بووە. وەکو لە راگەیێندراوەکەدا روونکراوەتەوە، تۆمەتبارەکە لەو کاتەدا لەژێر کاریگەریی ماددەی هۆشبەر بووە.