لە ناوچەیەکی باشووری بەغدا کۆمەڵێک خاوەن زەوی لە سەردەمی رژێمی پێشووەوە زەوییان پێدراوە، بەڵام هەندێک گرووپی چەکدار چەندجارێک دەستیان بەسەر زەوییەکاندا گرتووە و دابەشیان کردوون، بەهۆیەوە کێشە بۆ خاوەن زەوییەکان دروستبووە. ئەو خاوەن زەوییانە گردبوونەوە و داوایان لە حکومەت کرد کێشەکانیان بۆ چارەسەربکەن و خزمەتگوزاری بگەیێنێتە ناوچەکە بۆ ئەوەی بتوانن خانوو دروستبکەن.