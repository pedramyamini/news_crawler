زوهێر شەعلان، پارێزگاری دیوانیە گوتی "شارەوانیی پارێزگاكە ناتوانێت كۆنترۆڵی زبڵ و خاشاكەكان بكات و جۆرێك لە خاوی هەیە , چونكە شارەوانی ٢٦ ملیار دینار قەرزدارە و كۆمپانیای رافیدەینیش كە سەرپەرشتیی پرۆژەی ئاوەڕۆی دیوانیەی دەكرد، مایەپووچ بووە".  گرتنەوەی ئاوی دیجلە لەڕێگەی بەنداوی ئەلیسۆ، وایكرد ٧٠٠ هه‌زار هێكتار له زه‌ویی كشتوكاڵیی عێراق تووشی بێئاوی ببێت، ئەمەش كاریگه‌ریی خراپى له‌سه‌ر كشتوكاڵ، ئاوی خواردنه‌وه و هۆڕەكان دروستكرد.  له ساڵی ٢٠٠٦ توركیا به‌ردی بناخەی به‌نداوی ئەلیسۆی دانا كە ساڵانه توانای گلدانەوەی ٢١ ملیار مه‌تر سێجا ئاوی هه‌یه، یه‌كه‌م رۆژی حوزه‌یرانی ٢٠١٨ ش ده‌ستكرا به گرتنه‌وه‌ی ئاوی دیجله بۆ پڕكردنی به‌نداوه‌كه.  بەگوێرەی زانیارییەكان، تەنیا لە ساڵی ٢٠١٧ پشكی ئاوی عێراق لە رووبارەكانی دیجلە و فورات بە رێژەی ٥٠ % كەمیكردووە، لە هەشتاكانی سەدەی رابردووشەوە بە رێژەی ٨٠ % كەمیكردووە.