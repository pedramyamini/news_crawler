بەیانی رۆژی سێشەممە، ٢٤ ـی ئایاری ٢٠٢٢، لە کاتی کردنەوەی بۆرسەی ئیستەنبووڵ و بازاڕی دراوەکانی تورکیادا، یەک دۆلاری ئەمریکی بە ١٦.٣ لیرە مامەڵەی پێوەکرا.   لە کاژێر ١٠: ٥٦ خولەکدا بەهای لیرەی تورکی زیاتر دابەزی، یەک دۆلار بە ١٦.١٦ لیرە و یەک یۆرۆ بە ١٧.٣٣ لیرە مامەڵەی پێوەکرا.   ماوەی دوو هەفتە بوو یەک دۆلاری ئەمریکی لە سنووری ١٥.٩٠ لیرە مامەڵەی پێوە دەکرا. لیرەی تورکی تەنیا لە مانگی ئایاری ئەمساڵدا لە بەرامبەر دۆلاری ئەمریکی ٨ % ـی بەهای خۆی لەدەستداوە.   رۆژی دووشەممە ٩ ـی ئایاری ٢٠٢٢، دوای تێپەڕبوونی پێنج مانگ بۆ یەکەمینجار بەهاری لیرە بەرامبەر بە دۆلار ١٥ لیرەی تێپەڕاند. بەو دابەزینەوە کە ئەمڕۆ لە بەهای لیرە تۆمارکرا، لە ٢٠ ـی کانوونی یەکەمی ٢٠٢١ ـەوە تاوەکو ئێستا بۆ یەکەمینجارە بەهای لیرەی تورکی بەرامبەر بە دۆلاری ٢٠ % دادەبەزێ.