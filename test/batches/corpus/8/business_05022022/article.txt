نرخی نەوت لە ٤٨ کاژێری رابردوو زیاتر لە ٤ دۆلار بەرزبووەتەوە و پێش داخستنی بازاڕ لە ئێوارەی هەینی ٤ - ٢ - ٢٠٢٢ نرخی بەرمیلێک نەوتی برێنت بە ٩٢ دۆلار و ٧٨ سەنت مامەڵەی پێوەکرا.  هەروەها نەوتی سووکی تەکساسیش بە ٩١ دۆلار و ٩٥ سەنت مامەڵەی پێوەدەکرێت. هاتنی شەپۆلێکی نوێی سارد لە ویلایەتە یەکگرتووەکانی ئەمریکا و نیگەرانیی لە پچڕانی خستنەڕووی نەوت بەهۆی کێشە جیۆسیاسییەکان بووەتە هۆکار بۆ نزیکبوونەوەی نرخی نەوت لە ٩٣ دۆلار.  لە بازاڕی ئاڵوگۆڕی دراو بەهای دۆلار بەرامبەر بە یۆرۆ بەراورد بە رۆژی رابردوو کەمێک بەرزبووەتەوە و ئێستا هەر یۆرۆیەک بە ١.١٤٤ دۆلار مامەڵەی پێوەدەکرێت.  بەهای لیرەی تورکیاش بەراورد بە ٢٤ کاژێری رابردوو گۆڕانکاریی بەسەردا نەهاتووە و ئێستا یەک دۆلار بەرامبەرە بە ١٣.٥٧ لیرە، بەهای تمەنیش بەرامبەر دۆلار کەمێک دابەزیوە و بە ٢٧ هەزار و ٥٤٠ تمەن مامەڵەی پێوەدەکرێت.  نرخی دۆلار بەرامبەر دراوە جیهانییەکان:  ١٠٠ دۆلار بەرامبەرە بە ١٤٨ هەزار دیناری عێراقی  یۆرۆ - دۆلار ١.١٤٤ EUR / USD  پاوەند - دۆلار ١.٣٥٠ GBP / USD  دۆلار - یەن ١١٥.١٤٣ USD / JPY  دۆلار - لیرە ١٣.٥٧ USD / TRY  یەک دۆلار - ریاڵ (تمەن) ٢٧ هەزار و ٥٤٠ تمەن USD / IRR  نرخی زێڕ بەراورد بە رۆژی هەینی جێگیرە و ئێستا هەر ئۆنسەیەک زێڕ بە ١٨٠٨ دۆلار مامەڵەی پێوەدەکرێت، هەر ئۆنسەیەک زیویش بە ٢٢ دۆلار و ٥٠ سەنتە.