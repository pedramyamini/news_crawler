بەراورد بە رۆژانی شەممە و یەکشەممەی ئەم هەفتەیە نرخی نەوت بۆ رۆژی دووشەممە دابەزیوە و ئێستا بەرمیلێک نەوتی برێنت بە ١١٧ دۆلار و ٤ سەنتە، هەروەها بەرمیلێک نەوتی سووکی تێکساس بە ١١٠ دۆلار و ٥ سەنتە.  رۆژانی شەممە و یەکشەممە بەرمیلێک نەوتی برێنت بە ١٢٠ دۆلار و ٧ سەنت و بەرمیلێك نەوتی رۆژئاوای تێکساس بە ١١٣ دۆلار و ٩ سەنت بوو. واتە بۆ ئەمڕۆ سێ دۆلار دابەزیوە.  نرخی زێڕ بەردەوامە لە دابەزین  رۆژ بە رۆژ نرخی زێڕ زیاتر دادەبەزێت و بەراورد بە رۆژانی رابردوو بۆ هەر ئۆنسەیەکی زێڕ زیاتر لە ١٥ دۆلار دابەزیوە.  پێش چەند رۆژێک نرخی هەر ئۆنسەیەک بە ١٩٦٢ دۆلار مامەڵەی پێوەکرا. هەروەها لە ماوەی چەند هەفتەی رابردوودا نرخی ئۆنسەیەک زێڕ سەروو ٢٠٠٠ دۆلاری تێپەڕاند، بەڵام ئەو نرخە بە جێگیری نەمایەوە و دابەزی.  ئەمڕۆ دووشەممە ٢٨ - ٣ - ٢٠٢٢ نرخی ئۆنسەیەک زێڕ بە ١٩٤٣ دۆلارە و هەر ئۆنسەیەک زیویش بە ٢٥.١٤ دۆلارە.   - مسقاڵێک زێڕی عەیار ٢٤ بە ٤٦٢ هەزار دینارە  - مسقاڵێک زێڕی عەیار ٢٢ بە ٤٢٥ هەزار دینارە  - مسقاڵێک زێڕی عەیار ٢١ بە ٤٠٧ هەزار دینارە  - مسقاڵێک زێڕی عەیار ١٨ بە ٣٤٧ هەزار دینارە  بەهای دۆلار بەرامبەر دراوە جیهانییەکان  ١٠٠ دۆلار بەرامبەرە بە ١٤٧ هەزار و ٣٠٠ دیناری عێراقی  پاوەند - دۆلار ١.٣١ GBP / USD  دۆلار - یەن ١٢٣.٠٩٧ USD / JPY  دۆلار - لیرە ١٤.٨٣ USD / TRY  یەک دۆلار - ریاڵ (تمەن) ٢٦ هەزار تمەن USD / IRR  یەک دۆلاری ئەمریکی ١٠١ روبڵی رووسی