دوای تێپەڕبوونی ٦ مانگ بەسەر قەدەخەی هاتووچۆ لە نێوان پارێزگاكان، رۆژی پێنجشەممە ١٠ - ٩ - ٢٠٢٠ لێژنەی باڵای تەندروستی و سەلامەتی لە عێراق لە راگەیەندراوێكدا رایگەیاند: "بڕیاردرا بێ هیچ كۆت و بەندێك رێگە بە هاووڵاتیان بدرێت لە نێوان پارێزگاكان هاتووچۆ بكەن".  بە ئامانجی رێگەگرتن لە بڵاوبوونەوەی ڤایرۆسی كۆرۆنا، لە ئاداری رابردوودا حكومەتی عێراق كۆمەڵێك رێكاری گرتەبەر و هاتووچۆی لە نێوان پارێزگاكان و شارەكاندا قەدەخەكرد.  بەپێی وەزارەتی تەندروستی و ژینگەی عێراق، تاوەكو ئێستا ٢٧٨ هەزار و ٤١٨ كەس لە هەرێمی کوردستان و عێراق تووشی كۆرۆنا بوون، لەو ژمارەیە ٢١٣ هەزار و ٨١٧ تووشبوو چاكبوونەتەوە، ٧ هەزار و ٨١٤ تووشبووش گیانیان لەدەستداوە.