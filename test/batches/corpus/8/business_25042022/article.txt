سەرەتای هەفتەی رابردوو نرخی نەوت بەهۆی پێشبینییەکان بۆ خاوبوونەوەی گەشەی ئابووریی جیهان لەلایەن سندووقی نێودەوڵەتیی دراوەوە دابەزی، بەڵام لە کۆتایی هەفتە نرخی نەوت جارێکی دیکە بەرزبووەوە.  رۆژی یەکشەممە ٢٤ - ٠٤ - ٢٠٢٢ نرخی یەک بەرمیل نەوتی برێنت بە ١٠٦ دۆلار مامەڵەی پێوەکرا، هەروەها نرخی بەرمیلێک نەوتی سووکی رۆژئاوای تەکساس بە ١٠٢ دۆلارمامەڵەی پێوەکرا، بەڵام ئەمڕۆ نرخەکان دابەزین و بەرمیلێک نەوتی برێنت بە ١٠٣ دۆلارە، هەروەها بەرمیلێک نەوتی تەکساسیش بە ٩٩ دۆلارە.  لەدوای هێرشی رووسیا بۆسەر ئۆکراینا، نرخی نەوت بۆ سەروو ١٠٠ دۆلار بەرزبووەتەوە، لە مانگی ئاداریشدا گەیشتە ئاستێکی پێوانەیی کە ١٣٩ دۆلار بوو بۆ هەر بەرمیلێک. هاوشان لەگەڵ نەوت، نرخی گاز، گەنم و ماددەکانی دیکەش بەرزبوونەوەیان بەخۆیانەوە بینیوە.  رۆژی هەینی نرخی ئۆنسەیەک زێڕ بە ١٩٥٢ دۆلار بوو، بەڵام لە ماوەی سێ رۆژدا دابەزینێکی بەرچاوی بەخۆیەوە بینیوە و سەرلەبەیانی ئەمڕۆ ئۆنسەیەک زێڕ بە ١٩٢٣ دۆلار مامەڵەی پێوەدەکرێت.  نرخی هەر ئۆنسەیەک زیوش بە ٢٣ دۆلار و ٨٨ سەنتە.  بەهای دۆلار بەرامبەر دراوە جیهانییەکان  ١٠٠ دۆلار بەرامبەرە بە ١٤٧ هەزار و ٥٠٠ دیناری عێراقی  پاوەند - دۆلار ١.٢٨ GBP / USD  دۆلار - یەن ١٢٨.٣٦ USD / JPY  دۆلار - لیرە ١٤.٧٤ USD / TRY  یەک دۆلار - ریاڵ (تمەن) ٢٧ هەزار و ٧٩٠ تمەن USD / IRR  یەک دۆلاری ئەمریکی: ٧٧.٣٨ روبڵی رووسی  بەرزبوونەوەی بەرچاوی بەهای روبڵی رووسی بەرامبەر دۆلار دوای بڕیاری ڤلادیمیر پووتین، سەرۆکی رووسیا دێت بە فرۆشتنی گازی سرووشتیی وڵاتەکەی بە وڵاتانی ئەوروپا بە دراوە رووسییەکە، ئەوەش لە کاتێکدایە کە وڵاتانی ئەوروپی بەشێوەیەکی بەرچاو بۆ گازی سرووشتی پشت بە رووسیا دەبەستن.