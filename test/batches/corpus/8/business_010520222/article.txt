بەپێی ئامارەکەی بانکی ناوەندیی تورکیا لە ساڵی ٢٠١٥ ەوە تاوەکو ئێستا ٢٦٤ هەزار و ٨٩٢ موڵک و خانووبەرە لەلایەن کەسانی بیانی لە تورکیا کڕدراون و لە بەرامبەردا تورکیا وڵاتینامەی پێداون.   هەر بەپێی ئامارەکە هاووڵاتییانی عێراقی زۆرترین موڵکیان لە تورکیا کڕیووە، عێراقییەکان بە کڕینی ٤٤ هەزار و ٩٢ خانوو و موڵک لە پلەی یەکەم دێن. هاووڵاتییانی ئێران و رۆژهەڵاتی کوردستان بە کڕینی ٣٠ هەزار و ٧٧٦ موڵک و رووسەکان بە کڕینی ١٩ هەزار و ٧٧٣ موڵک لە پلەی دووەم و سێیەم دێن. هاووڵاتییانی کەنەداش کەمترین موڵکیان لە تورکیا کڕیووە.   ئامارەکەی بانکی ناوەندیی و دەستەی گشتیی ئامارەکانی تورکیا ئەم بڕیارە دەگرێتەوە، کە لە بەرامبەر ٢٥٠ هەزار دۆلار کڕینی موڵکدا، وڵاتینامە دەبەخشرێت، بەڵام لە نوێترین بڕیاری حکومەتی تورکیادا کە لە سەرەتای مانگی ئاداردا بڵاوکرایەوە، بڕیارەکە گۆڕدراو بڕی پارەکە بۆ ٤٠٠ هەزار دۆلار زیادکرا.  بەشێک لە ئابووریناسان پێیانوایە، بەپشت بەستن بەم داتا فەرمییانە، ئەگەر هەر خێزانێکی بیانی لە چوار ئەندام پێکبێن، کەواتە یەک ملیۆن کەس لە ساڵانی نێوان ٢٠١٥ - ٢٠٢٢ دا بیانیی وڵاتینامەی تورکیایان پێدراوە.   ریزبەندی کڕینی خانووبەرە لەلایەن بیانییەکانەوە لە تورکیا:   هاووڵاتیانی وڵاتانی دیکە: ٤٧,٨٥٦