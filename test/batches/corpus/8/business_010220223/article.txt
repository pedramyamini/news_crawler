بەگوێرەی داتاکانی ژووری بازرگانیی ئیستەنبووڵ، رێژەی هەڵاوسان لە کانوونی یەکەمی ٢٠٢١ دا ٣٤.١٨ % بووە و لە کانوونی دووەمی ٢٠٢٢ دا رێژەی هەڵاوسان بە رێژەی ١٣.٧٨ % بەرزبووەتەوە.      ئەو داتایانەی ژووری بازرگانی ئیستەنبووڵ خستوویەتییەڕوو ئاماژە بەوەدەدەن، لە کانوونی دووەمی ٢٠٢٢ دا بەراورد بە مانگی  کانوونی یەکەمی ٢٠٢١، رێژەی هەڵاوسان لە کەرتی گەیاندن و گواستنەوە ٢٦.٦٩ %، لە کەرتی تەندروستی و پێداویستیی تایبەت ٢١.٥١ %، لە کەرتی خەرجییەکانی خانووبەرە ١٧.١٩ %، لە کەرتی خۆراک ١٣.٨١ %، لە پێداویستییەکانی کەلوپەلی ناوماڵ ١٠.٢٤ %، پێداویستییەکانی دیکە  ٦.٨٧ % و لە بابەتی کولتوور و پەروەردەدا ٥.٢٨ % بەرزبووەتەوە.      هەروەها لە کانوونی دووەمی ٢٠٢٢ دا نرخی فرۆشتن بە کۆ لە مانگی  کانوونی یەکەمی ٢٠٢١ لە کەرتی وزە بە رێژەی ٢٠.٤٣ % لە بابەتە خۆراکییەکاندا ٩.٨٢ % و لە کەلوپەلی بیناسازیدا ٧.٢٢ % بەرزبووەتەوە.