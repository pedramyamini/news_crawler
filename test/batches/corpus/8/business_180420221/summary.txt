بەڕێوەبەری بازرگانیی سلێمانی دەڵێت، لە مانگی رەمەزاندا نرخی گۆشتی سوور لە ١٦ هەزارەوە بۆ ١٧ هەزار بەرزبووەتەوە؛ سەرۆکی ژووری بازرگانی و پێشەسازیی دهۆکیش دەڵێت، لە دهۆک دوو بۆ سێ هەزار نرخی گۆشت گرانبووە؛ بەڵام لە هەولێر قایمقام دەڵێت، " هیچ شتێک نرخی گران نەبووە. "سەرۆکی لیژنە هاوبەشەکانی هەڵەبجەش دەڵێت، ئەو پێداویستییانەی بۆ خۆیان نرخەکەیان گرانە وەک خۆی بە خەڵکی دەفرۆشرێت و جگە لەوانە هیچ شتێک لە هەڵەبجە نرخی گران نەبووە.