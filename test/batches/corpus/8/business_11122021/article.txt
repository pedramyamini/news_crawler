رۆژی هەینی نرخی نەوت دابەزی بۆ خوار ٧٥ دۆلار، بەڵام سەرلەبەیانی رۆژی شەممە ١١ - ١٢ - ٢٠٢١ جارێکی دیکە نرخی نەوت بەزبووە و ئێستا هەر بەرمیلێک نەوتی برێنت بە ٧٥ دۆلار و ٣٥ سەنت مامەڵەی پێوەدەکرێت.  هەروەها نرخی نەوتی سووکی تەکساسیش بە ٧١ دۆلار و ٩٥ سەنت مامەڵەی پێوەدەکرێت.   لە بازاڕی ئاڵوگۆڕی دراوەکان بەهای دۆلار بەرامبەر یۆرۆ جێگیرە و گۆڕانکاریی بەسەردا نەهاتووە. هەر یۆرۆیەک بە یەک دۆلار و ١٢٩ سەنت مامەڵەی پێوە دەکرێت.  بەهای لیرە زیاتر دابەزی و هەر دۆلارێک بە ١٣.٨٨ لیرە مامەڵەی پێوە دەکرێت.  بەهای تمەنیش بەرامبەر دۆلار لەکاتی داخستنی بازاڕ لە ئێوارەی رۆژی هەینی بەرێژەیەکی زۆر کەم بەرزبووە و ئێستا هەر دۆلارێکی ئەمریکی بە ٣٠ هەزار و ٧٣٠ تمەن مامەڵەی پێوەدەکرێت.  نرخی دۆلار بەرامبەر دراوە جیهانییەکان:  ١٠٠ دۆلار - دینار  USD / IQD ١٤٨.٣٠٠ یۆرۆ - دۆلار ١.١٢٩ EUR / USD  پاوەند - دۆلار ١.٣٢٦ GBP / USD  دۆلار - یەن ١١٣.٣٥٦ USD / JPY  دۆلار - لیرە ١٣.٨٨ USD / TRY  دۆلار - ریاڵ (تمەن) ٣٠٧٣٠ USD / IRR  بەهای زێڕ بەراورد بە رۆژی هەینی کە هەر ئۆنسەیەکی ١٧٧٩ دۆلار بوو، بەرزبووەتەوە و سەرلەبەیانی رۆژی شەممە هەر ئۆنسەیەک زێڕ بە ١٧٨٣ دۆلار مامەڵەی پێوەدەکرێت.   هۆکاری سەرەکیی دابەزینی نرخی زێڕ بۆ کەمبوونەوەی نیگەرانییەکانە لەسەر تەشەنەکردنی گۆڕاوی ئۆمیکرۆن و بەرزبوونەوەی بەهای دۆلار.   هەروەها نرخی زیویش لە بازاڕەکانی جیهان بە ٢٢.٢١ سەنت مامەڵەی پێوەدەکرێت.