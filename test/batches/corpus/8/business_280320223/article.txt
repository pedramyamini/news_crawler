جۆن هاریس، سەرۆکى جێبەجێکردنى کۆمپانیاى گەڵف کیستۆن پیترۆلیۆم ئەو قسەیەی لە کاتی بەشداریکردنى لە پانێلێکى کۆڕبەندى جیهانى وزەدا کرد، کە ئەمڕۆ دووشەممە ٢٨ ى ئادارى ٢٠٢٢ لە شارى دوبەى ئیماراتى عەرەبی دەستیپێکرد.  سەرۆکى جێبەجێکارى کۆمپانیاى گەڵف کیستۆن پیترۆلیۆم ئاماژەى بەوەدا سامانى نەوتى لەهەرێمى کوردستان زۆرە و دەیانەوێت لە رێگەى کارکردنیان لەهەرێمى کوردستان هاوبەشێکى گەورەی وزە بن لە ناوچەکەدا.  گەڵف کیستتۆن پیترۆلیۆم لە کێڵگەى نەوتى شێخان لە سنوورى پارێزگاى دهۆک کارى وەبەرهێنان دەکات.  سەرۆکى جێبەجێکارى کۆمپانیاى گەڵف کیستتۆن پیترۆلیۆم ئاماژەى بەوەدا کە مەترسى و ئاڵنگارییەکانیان لە هەرێمى کوردستان قبوڵ کردووە بۆ کارکردن و تێیانپەڕاندوون، گوتیشى: "دەمانەوێت کۆمپانیاکانى دیکە  هانبدەین بۆ کارکرن لە هەرێمى کوردستان"   ئەمڕۆ دووشەممە ٢٨ ى ئادارى ٢٠٢٢، شەشەمین کۆڕبەندى جیهانیی وزە لە  شارى دوبەى دەستیپێکرد و زیاتر لە ١٢٤ کەسایەتى حکومى و بەڕێوەبەرى کۆمپانیاکانى بوارى وزە وەک قسەکەر و پێشکێشکارى توێژینەوە لە پانێڵەکاندا بانگهێشتکراون.