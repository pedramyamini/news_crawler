ئەمڕۆ چوارشەممە ٢٠٢٠/٠٩/٠٩ دەزگای هەواڵگریی سەر بە وەزارەتی ناوخۆی عێراق لە راگەیێندراوێکدا بڵاویکردەوە، لە رێگەی بەدواداچوونی بەردەوام، هێزەکانی ئاژانسی هەواڵگری پۆلیسی فیدراڵیی سەر بە وەزارەتی ناوخۆ، "تیرۆریستێکیان" لە گەڕەکی حورییەی شاری کەرکووک دەستگیرکردووە.  لە راگەیێندراوەکەدا ئاماژە بەوە دراوە کە ئەو کەسە بەپێی ماددی ٤ی تیرۆر داواکراو بووە و سەر بە رێکخراوی داعش بووە.  وەک لە راگەیێندراوەکەدا هاتووە، ئەو کەسە موفتیی دیوانی بە ناو دادگا و ستەمدیدەکانی ناوچەی عەباسی کەرکووکی داعش بووە.  هاوکات دەستگیرکراوەکە لە مەفرەزەیەکی داعشدا کاریکردووە و خێزانەکەشیان داعشن و دوو برای داعشن و لە دادگا داواکراون.    دوای وەرگرتنی گوتە و داننان بەوەی سەر بە رێکخراوی داعش بووە، دۆسیەکەی بۆ لێکۆڵینەوەی تەواوەتی لەگەڵیدا رەوانەی دادگا کراوە.