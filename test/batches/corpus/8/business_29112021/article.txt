دوای چەند رۆژ لە دابەزینە خێرا و گەورەکەی نەوت، لەگەڵ کردنەوەی بازاڕەکان لە رۆژی دووشەممە ٢٩ - ١١ - ٢٠٢١ نرخەکانی نەوت بە رێژەی ٤.٣٢ % بەرزبوونەوە و نرخی بەرمیلێکی نەوتی برێنت بە ٧٤ دۆلار و ٦٨ سەنت مامەڵەی پێوەدەکرێت.  هەروەها نرخی نەوتی سووکی تەکساسیش بە هەمانشێوە بەرزبووەوە و ئێستا بە ٧١ دۆلار و ٥٨ سەنت مامەڵەی پێوەدەکرێت.  لە بازاڕی ئاڵوگۆڕی دراوەکانیش بەهای دۆلار بەرامبەر یۆرۆ دابەزی و هەر یۆرۆیەک بە یەک دۆلار و ١٢٧ سەنت مامەڵەی پێوە دەکرێت.  بەهای لیرەش بەراورد بە رۆژی یەکشەممە کەمێک بەرزبووەوە سەرلەبەیانی رۆژی دووشەممە هەر دۆلارێک بە ١٢.٣٨ لیرە مامەڵەی پێوەدەکرێت.  بەهای تمەنیش بەراورد بە رۆژی یەکشەممە کەمێک دابەزیوە و یەک دۆلاری ئەمریکی بە ٢٩ هەزار و ٤٥٠ تمەن مامەڵەی پێوە دەکرێت.  نرخی دۆلار بەرامبەر دراوە جیهانییەکان  ١٠٠ دۆلار - دینار  USD / IQD  ١٤٨.١٠٠ پاوەند - دۆلار ١.٣٣٣ GBP / USD  دۆلار - یەن ١١٣.٦٣٨ USD / JPY  دۆلار - لیرە ١٢.٣٨ USD / TRY  ١٠٠ دۆلار - ریاڵ (تمەن)  ٢٩٠٠٠٠ USD / IRR  سەرلەبەیانیی رۆژی دووشەممە ٢٨ - ١١ - ٢٠٢١ بەهای هەر ئۆنسەیەک زێڕ بەراورد بە رۆژی یەکشەممە و لەگەڵ کردنەوەی بازاڕەکان بەرزبووەوە و هەر ئۆنسەیەک زێڕ بە ١٧٩٥ دۆلار مامەڵەی پێوەدەکرێت. نرخی زیویش بە هەمانشێوەی کەمێک بەرزبووەتەوە و هەر ئۆنسەیەکی بە ٢٣ دۆلار و ٦٤٥ سەنت مامەڵەی پێوەدەکرێت.