بەرزبوونەوەی نرخی نەوت بەشێکی پەیوەندیی بە هۆکارە جۆیۆسیاسییەکان و ئاڵۆزبوونی گرژییەکانی نێوان ئۆکراینا و رووسیا هەیە بەتایبەتی کاتێک شەوی رابردوو ڤلادیمیر پووتین، سەرۆکی رووسیا بڕیاریدا دوو ناوچە لە هەرێمی دۆنباس وەکو سەربەخۆ بناسێنێت و رێککەوتنی لەگەڵیان واژۆکرد.   ئەمڕۆ سێشەممە ٢٢ - ٢ - ٢٠٢٢ نرخی بەرمیلێک نەوتی خاوی برێنت بە ٩٦ دۆلار و ٨٢ سەنت مامەڵەی پێوەکرا، لەکاتێکدا نرخی بەرمیلێک نەوتی خاوی رۆژئاوای تێکساس گەیشتە ٩٣ دۆلار و ٨٦ سەنت.   ئێستا نرخی نەوت لە بەرزترین ئاستەکانی خۆیدایە لەماوەی هەشت ساڵی رابردوودا.   نرخی دۆلار بەرامبەر دراوە جیهانییەکان   ١٠٠ دۆلار بەرامبەرە بە ١٤٦ هەزار و ٩٠٠ دیناری عێراقی  پاوەند - دۆلار ١.٣٥ GBP / USD  دۆلار - یەن ١١٤.٦٥ USD / JPY  دۆلار - لیرە ١٣.٦٢ USD / TRY  یەک دۆلار - ریاڵ (تمەن) ٢٦ هەزار و ١٨٠ تمەن USD / IRR  نرخی زێڕ نزیکەی ١٥ دۆلار بۆ هەر ئۆنسەیەک بەرزبووەوە  نرخی زێڕیش بەیانیی ئەمڕۆ سێشەممە بەرزبوونەوەی بەخۆوە بینی و ئێستا هەر ئۆنسەیەک زێڕ بە ١٩٠٨ دۆلار مامەڵەی پێوەدەکرێت کە لە چاو رۆژی رابردوودا نزیکەی ١٥ دۆلار بەرزبووەتەوە.   هەروەها هەر ئۆنسەیەک زیویش بە ٢٤ دۆلار و ١٧ سەنت مامەڵەی پێوەدەکرێت و ئەویش بەرزبووەتەوە.