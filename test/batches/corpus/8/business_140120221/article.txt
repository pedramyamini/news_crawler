ویسام حەدمەل حلو، بەڕێوەبەری ناوەندەکە ئاماژە بەوە دەکات ئامارەکەی لە لایەنە فەرمییەکان وەرگرتووە، لەوانەش دەسەڵاتی فڕۆکەوانیی سڤیلی عێراق و ژمارەیەک لەو کۆمپانیا عێراقی و عەرەبی و بیانییانە کە بەشێوەیەکی کارا لە عێراق کاردەکەن.   ئامارەکە، وەک لە راپۆرتی ناوەندی ئابووری و سیاسیی عێراق وەرگیراوە بەم جۆرەیە:   فڕۆکەخانەی نێودەوڵەتیی بەغدا: ٢٦ هەزار و ١٠٦ گەشت  فڕۆکەخانەی نێودەوڵەتیی هەولێر: ١٧ هەزار و ١٦٠ گەشت   فڕۆکەخانەی نێودەوڵەتیی نەجەف: ٩ هەزار و ١٩٤ گەشت   فڕۆکەخانەی نێودەوڵەتیی سلێمانی: ٣ هەزار و ٣٥٢ گەشت   هەر بەگوێرەی داتاکانی نێو راپۆرتەکەی ناوەندەکە، ژمارەی ئەو کۆمپانیا فڕۆکەوانیانەی بە کۆمپانیای نیشتمانیی فڕۆکەوانی و کۆمپانیای عێراقییە و کۆمپانیا عەرەبی و بیانییەکان لە فڕۆکەخانەکانی عێراق کاردەکەن، گەیشتووەتە ٢٣٤ کۆمپانیا، بەهەردوو بەشی گواستنەوەی گەشتیاران و کارگۆکانەوە.   ویسام حەدمەل حلو لە راپۆرتەکەیدا ئاماژەی بۆ ئەوە کردووە، چالاکییەکانی گەشتە ئاسمانییەکانی ساڵی ٢٠٢١ بەراورد بە ساڵی ٢٠٢٠ زۆر زیادیانکردووە. بەپێی ناوەندەکە لە ساڵی ٢٠٢٠ دا ٢٤ هەزار و ٩٨٣ گەشتی ئاسمانی لە فڕۆکەخانەکانی عێراق و هەرێمی کوردستان کراون.