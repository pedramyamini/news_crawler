رۆژی چوارشەممە ٢٣ - ٠٣ - ٢٠٢٢ نرخەکانی نەوت دابەزینێکی کەمیان تۆمارکرد، ئێستا یەک بەرمیل نەوتی برێنت بە ١١٧ دۆلار و ٣٠ سەنتە. هەروەها نرخی نەوتی سووکی تێکساس بە ١١٠ دۆلارە.   دوێنێ نرخی نەوتی برێنت لە بازاڕەکانی جیهان بە ١١٨ دۆلار بوو، هەروەها نرخی نەوتی سووکی تێکساسیش بە ١١٢ دۆلار. بەڵام بۆ ئەمڕۆ چوارشەممە نزیکەی ١ دۆلار دابەزیوە.   هەفتەی رابردوو نرخی نەوت بۆ خوار ١٠٠ دۆلار دابەزی و هەر بەرمیلێک نەوتی برێنت بە ٩٨ دۆلار مامەڵەی پێوەکرا، بەڵام کۆتایی هەفتەی رابردوو نرخی نەوت چەند دۆلارێک بەرزبووەوە و گەیشتەوە سەرووی ١٠٠ دۆلار.   یەک ئۆنسە زێڕ ١٤ دۆلار دابەزیوە  رۆژی سێشەممە نرخی زێڕ بە ١٩٣٦ دۆلار بوو، بەڵام ئەمڕۆ چوارشەممە نرخی زێڕ دابەزیوە و هەر ئۆنسەیەک بووەتە ١٩٢٢ دۆلار.  لە دوو هەفتەی رابردوودا نرخی ئۆنسەیەک زێڕ سەروو ٢٠٠٠ دۆلاری تێپەڕاند، بەڵام ئەو نرخە بە جێگیریی نەمایەوە و دابەزی.   هەروەها نرخی زیویش دابەزیوە و هەر ئۆنسەیەکی زیو بە ٢٤.٨ دۆلار مامەڵەی پێوەدەکرێت، لە کاتێکدا دوێنێ بە ٢٥.٧ دۆلار بوو.  بەهای دۆلار بەرامبەر دراوە جیهانییەکان:  ١٠٠ دۆلار بەرامبەرە بە ١٤٧ هەزار و ٥٠٠ دیناری عێراقی  پاوەند - دۆلار ١.٣٢ GBP / USD  دۆلار - یەن ١٢١.٢٣١ USD / JPY  دۆلار - لیرە ١٤.٨٢ USD / TRY  یەک دۆلار - ریاڵ (تمەن) ٢٦ هەزار و ٢٧٠ تمەن USD / IRR  یەک دۆلاری ئەمریکی ١٠٦.٠٠ روبڵی رووسی