سەرچاوەیەک لە بەغدا بە تۆڕی میدیایی رووداوی راگەیاند، تەقینەوەکە هیچ زەرەر و زیانێکی گیانی لێنەکەوتووەتەوە.     شەوی رابردووش شانەی راگەیاندنی ئەمنی لە عێراق رایگەیاند، ناوچەی سەوز لە بەغدا بە مووشەک کراوەتە ئامانج، بەڵام هیچ زیانێکی نەبووە.     ئەو مووشەکانەی ئاراستەی ناوچەی سەوزکرابوون هەر لە ئاسمان بە سیستەمی سیرام کرابوونە ئامانج تەقێندرابوونەوە.    هێرش و تەقینەوەکان لە بەغدا تاوەکو ئاستی رۆژانە زیادیانکردووە. باڵیۆزخانەی ئەمریکا لە ناوچەی سەوز، فڕۆکەخانەی نێودەوڵەتی بەغدا، لەگەڵ بنکە سەربازییەکانی هێزەکانی ئەمریکا و هاوپەیمانی نێودەوڵەتی دژی داعش لە عێراق بە مووشەک دەکرێنە ئامانج، زۆر جاریش گرووپە چەکدارە نزیکەکان لە ئێرانەوە بە ئەنجامدانی ئەو هێرشانە تۆمەتبار دەکرێن.