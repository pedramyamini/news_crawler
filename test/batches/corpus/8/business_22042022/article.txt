سەرەتای هەفتەی رابردوو نرخی نەوت بەهۆی پێشبینییەکان بۆ خاوبوونەوەی گەشەی ئابووریی جیهان لەلایەن سندووقی نێودەوڵەتیی دراوەوە دابەزین، بەڵام لە کۆتایی هەفتە نرخی نەوت جارێکی دیکە بەرزبووەوە.   رۆژی هەینی ٢٢ - ٤ - ٢٠٢٢ نرخی یەک بەرمیل نەوتی برێنت بە ١٠٧ دۆلار و ١ سەنت مامەڵەی پێوەدەکرێت، هەروەها نرخی بەرمیلێک نەوتی سووکی رۆژئاوای تێکساس بە ١٠٢ دۆلار و ٦ سەنت مامەڵەی پێوەدەکرێت.   لەدوای هێرشی رووسیا بۆسەر ئۆکراینا، نرخی نەوت بۆ سەروو ١٠٠ دۆلار بەرزبووەتەوە، لە مانگی ئاداریشدا گەیشتە ئاستێکی پێوانەیی کە ١٣٩ دۆلار بوو بۆ هەر بەرمیلێک. هاوشان لەگەڵ نەوت، نرخی گاز، گەنم و ماددەکانی دیکەش بەرزبوونەتەوە.  رۆژی چوارشەممەی رابردوو هەر ئۆنسەیەک زێڕ بە ١٩٤٤ دۆلار و ٨٥ سەنت مامەڵەی پێوەکرا ئەوەش زیاتر لە ١٤ دۆلاری کەمترە بەراورد بە کاتی داخستنی بازاڕ لە رۆژی چوارشەممە. بەراورد بە کردنەوەی بازاڕیش لە هەمان رۆژ، نزیکەی ٣٠ دۆلار دابەزی.   بۆ رۆژی پێنجشەممەش نرخی هەر ئۆنسەیەک زێڕ بە ١٩٥٢ دۆلار و ٩٠ سەنت بوو، ئەمڕۆش نرخی زێڕ بەجێگری ماوەتەوە بە ١٩٥٢ دۆلار و ٦٤ سەنتە.  نرخی هەر ئۆنسەیەک زیوش بە ٢٤ دۆلار و ٥٥ سەنتە.   بەهای دۆلار بەرامبەر دراوە جیهانییەکان  ١٠٠ دۆلار بەرامبەرە بە ١٤٧ هەزار و ٤٥٠ دیناری عێراقی  پاوەند - دۆلار ١.٣٠ GBP / USD  دۆلار - یەن ١٢٨.٢٤ USD / JPY  دۆلار - لیرە ١٤.٧٠ USD / TRY  یەک دۆلار - ریاڵ (تمەن) ٢٧ هەزار و ٨٥٠ تمەن USD / IRR  یەک دۆلاری ئەمریکی: ٨٠.٨٨ روبڵی رووسی