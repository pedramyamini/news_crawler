رۆژی یەکشەممە ٢٠ - ٣ - ٢٠٢٢ نرخی نەوتی برێنت لە بازاڕەکانی جیهان بە ١٠٧ دۆلار و ٧ سەنت مامەڵەی پێوەدەکرێت، هەروەها نرخی نەوتی سووکی تێکساسیش بە ١٠٤ دۆلار و ٧ سەنتە. ئەمە لە کاتێکدایە کە رۆژی شەممەش نرخەکانی زێڕ و نەوت هەمان نرخی ئەمڕۆ بوون.  هەفتەی رابردوو نرخی نەوت بۆ خوار ١٠٠ دۆلار دابەزی و هەر بەرمیلێک نەوتی برێنت بە ٩٨ دۆلار مامەڵەی پێوەکرا، بەڵام کۆتایی هەفتەی رابردوو نرخی نەوت چەند دۆلارێک بەرزبووەوە و گەیشتەوە سەرووی ١٠٠ دۆلار.   هۆکاری دابەزینی نرخی نەوت لەو ماوەیەدا بەشێکی دەگەڕێتەوە بۆ راگەیاندنی قەدەخەی هاتووچۆ لە بەشێک لە شارەکانی چین بەهۆی سەرهەڵدانی گۆڕاوی ئۆمیکرۆنی ڤایرۆسی کۆرۆنا و بەشێکی دیکەی پەیوەندی بە ئەگەری چارەسەری کێشەکانی نێوان رووسیا و ئۆکرایناوە هەبوو.   لەلایەکی دیکەوە بەشێکی زۆری هۆکاری بەرزبوونەوەی نرخی نەوت پەیوەندی بە راگەیێندراوی ئاژانسی نێودەوڵەتیی وزەوە هەیە لە رۆژی پێنجشەممە هۆشداریدا کە بازاڕی نەوت بۆی هەیە لە مانگی داهاتووەوە بێبەش بێت لە سێ ملیۆن بەرمیل نەوتی رۆژانەی رووسیا.  یەک ئۆنسە زێڕ بە ١٩٢١ دۆلارە  نرخی زێڕ بۆ ئەمڕۆ یەکشەممە بە جێگری ماوەتەوە و بە هەمان شێوەی رۆژی شەممە یەک ئۆنسەی زێڕ بە ١٩٢١ دۆلارە و گۆڕانکاریی بەسەر نرخەکەیدا نەهاتووە، بەهەمان شێوەی زێڕ نرخی زیویش وەکو خۆی ماوەتەوە و ئۆنسەیەک بە ٢٤ دۆلار و ٩٦ سەنتە.   لە ماوەی دوو هەفتەی رابردوودا نرخی ئۆنسەیەک زێڕ سەروو ٢٠٠٠ دۆلاری تێپەڕاند، بەڵام ئەم نرخە بە جێگیریی نەمایەوە و دابەزی.   نرخی زێڕ بەراورد بە رۆژی هەینی رابردوو ١٣ دۆلار بۆ هەر ئۆنسەیەک دابەزیوە کە ئەوکات بە ١٩٣٤ دۆلار بوو.  نرخی زێڕ لە بازاڕەکانی هەرێمی کوردستان ٢٠ - ٣ - ٢٠٢٢  - نرخی زێڕی عەیار ٢٤ بە ٤٥٥ هەزار دینارە  - نرخی زێڕی عەیار ٢٢ بە ٤١٧ هەزار دینارە  - نرخی زێڕی عەیار ٢١ بە ٤٠٠ هەزار دینارە  - نرخی زێڕی عەیار ١٨ بە ٣٤٠ هەزار دینارە  بەهای دۆلار بەرامبەر دراوە جیهانییەکان:  ١٠٠ دۆلار بەرامبەرە بە ١٤٧ هەزار و ٤٥٠ دیناری عێراقی  پاوەند - دۆلار ١.٣١ GBP / USD  دۆلار - یەن ١١٨.٩٤٦ USD / JPY  دۆلار - لیرە ١٤.٨١ USD / TRY  یەک دۆلار - ریاڵ (تمەن) ٢٦ هەزار و ٢٧٠ تمەن USD / IRR  یەک دۆلاری ئەمریکی ١٠٧.٥٠ روبڵی رووسی