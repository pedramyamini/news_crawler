هەر بەرمیلێک نەوتی برێنتی دەریای باکوور بە ٧٩ دۆلار و ٢٣ سەنتە و هەروەها هەر بەرمیلێک نەوتی سووکی تەکساسی ئەمریکاش بە ٧٦ دۆلار و ٦٦ سەنت مامەڵەی پێوەکرا.  کارگێڕی نەوتی ئەمریکا رایگەیاندبوو کە قەبارەی نەوتی کۆگاکراو لە ئەمریکا ئەم هەفتەیە بە بڕی ٣.٦ ملیۆن بەرمیل کەمبووەتەوە و هەروەها پێشبینیشکراوە قەبارەی بەنزینی یەدەککراو لە ئەمریکا بە هەمان شێواز کەم بووبێتەوە.   لەسەر ئاستی جیهاندا هەرچەندە ڤایرۆسی ئۆمیکۆرن بە خێرایی تەشەنەدەکات، بەڵام وڵاتانی جیهان گەیشتوونەتە ئەو باوەڕەی کە ئۆمیکرۆن بە رێژەیەکی کەمتر لە جۆرەکانی دیکەی ڤایرۆسی کۆرۆنا خەڵک رەوانەی نەخۆشخانەکان دەکات و لەبەر ئەوەش لەم رۆژانەی کۆتایی ساڵەدا هەوڵدەدەن رێوشوێنەکانی دژە ئەو ڤایرۆسە بە چەشنێک نەبن کە زیانی گەورە لە ئابوورییەکانیان بدەن.  بەهۆی دابەزینی بەهای دۆلار لە چەند رۆژی رابردوودا نرخی زێڕ توانیبووی بە رێژەیەکی کەم بەرزبێتەوە، بەڵام رۆژی پێنجشەممە بەهای دۆلار بەڕادیەکی زۆر جێگیرە و لەبەر ئەوەش پێشبینی ناکرێت گۆڕانکاری زۆر لە نرخی زێڕ رووبدات. ئێستا هەر ئۆنسەیەک زێڕ لە بازاڕەکان بە ١٨٠٩ دۆلارە.  بەهای دۆلار لە بازاڕەکاندا کەمێک دابەزیوە و ئێستا هەر یۆرۆیەک بە ١.١٣١ دۆلار مامەڵەی پێوەدەکرێت.  رۆژی پێنجشەممە ١ دۆلار بەرامبەربوو بە ٢٩ هەزار و ٨٠٠ تمەن و بۆ ئەمڕۆ هەینش نرخی دۆلارێک بەرامبەرە بە ٢٩ هەزار و ٩٥٠ تمەن.  رۆژی پێنجشەممە لە کاتی کردنەوەی بازاڕەکاندا یەک دۆلار بە ١٢.٧٣ لیرە مامەڵەی پێوەکرا، ئەمڕۆ هەینی بەرزبووەتەوە و ئێستا بە ١٣.٢٥ لیرەیە، لە کاتێکدا دوو هەفتە پێش ئێستا یەک دۆلار تاوەکو ١٨ لیرە بەرزبووەوە.  نرخی دۆلار بەرامبەر دراوە جیهانییەکان:  ١٠٠ دۆلار دەکاتە ١٤٨ هەزار ١٠٠ دینار  یۆرۆ - دۆلار ١.١٣١ EUR / USD  پاوەند - دۆلار ١.٣٤٩ GBP / USD  دۆلار - یەن ١١٥.٠٩٢ USD / JPY  دۆلار - لیرە ١٣.٢٥ USD / TRY  دۆلار - ریاڵ (تمەن) ٢٩ هەزار و ٩٥٠ تمەن USD / IRR  نرخی زێڕ لەگەڵ کردنەوەی بازاڕەکان بە جێگیری مایەوە و هەر ئۆنسەیەکی بە ١٨٠٩ دۆلار مامەڵەی پێوەدەکرێت.  نرخی زێڕی عەیار ٢٤ بە ٤٣٠ هەزار دینارە  نرخی زێڕی عەیار ٢٢ بە ٣٩٥ هەزار دینارە  نرخی زێڕی عەیار ٢١ بە ٣٧٨ هەزار دینارە  نرخی زێڕی عەیار ١٨ بە ٣٢٢ هەزار دینارە