وەزارەتی تەندروستی و ژینگەی عێراق، ئەمڕۆ سێشەممە، رایگەیاند "لە ٢٤ کاژێری رابردوودا ٣٤٠٤ تووشبووی نوێی کۆرۆنا لە عێراق دەستنیشانکراون، کە ٥٩٥ تووشبوویان لە هەرێمی کوردستان تۆمارکراون، هاوکات ٣٨٧١ تووشبووی دیکەی ڤایرۆسەکە چاکبوونەتەوە، هەروەها ٨١ تووشبووی دیکەش گیانیان لەدەستداوە".  تاوەکو ئێستا ٢٣٨ هەزار و ٣٣٨ کەس لە عێراق و هەرێمی کوردستان تووشی کۆرۆنا بوون، ١٨٠ هەزار و ٤٧٣ لەو تووشبووانە چاکبوونەتەوە، ٧ هەزار و ١٢٣ تووشبووش گیانیان لەدەستداوە.  هاوکات حازم جومەیلی، بریکاری وەزارەتی تەندروستیی عێراق رایگەیاند "لە چەند رۆژی داهاتوودا بڕیاری نوێ سەبارەت بە رێکارەکانی خۆپارێزی لە پەتای کۆرۆنا دەردەچن، چونکە عێراق بە دۆخێکی دژواردا تێدەپەڕێت لەڕووی ئابووری و بازرگانییەوە".