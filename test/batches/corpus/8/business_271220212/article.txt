نرخی نەوتی برێنت ٢ دۆلار و ٦١ سەنت لە هەربەرمیلێکدا بەرزبووەوە و گەیشتە ٧٨ دۆلار و ٧٦ سەنت.  هەروەها نرخی نەوتی سووکی تەکساسی ئەمریکاس ١ دۆلارو ٨٧ سەنت بەرزبووەوە و هەر بەرمیل بە ٧٥ دۆلار و ٦٦ سەنت مامەڵەی پێوەکرا.  هەواڵەکانی پەیوەست بە بڵاوبوونەوەی جۆری ئۆمیکرۆنی ڤایرۆسی کۆرۆنا نرخی نەوتی لە مانگی ١١ بەڕێژەی ١٠ % دابەزاندبوو، بەڵام هێشت ناوەندە داراییەکان و ناوەندەکانی وزە پێیانوایە هێندە مەترسی دروستناکات لە کەمکردنەوەی خواست بۆ بەکارهێنانی نەوتی خاو.  لیۆنا لیو، شارەزای نەوتی سەر بە کۆمپانیای راوێژکاری ئۆاندا لەو بارەیەوە دەڵێت "هەرچەندە جۆری ئۆمیکرۆنی ڤایرۆسی کۆرۆنا لەسەر ئاستی جیهاندا خێراتر لە جۆرەکانی دیکە گەشەدەکات، بەڵام ئەو راپۆرتانەی کە دەبینرێن ئەوەمان پێدەڵێن کە هێندە کوشندە نین، ئەوەش هۆکاری ئەوەیە کە بازاڕی نەوت بەرگریی پێشانداوە سەبارەت بە هەواڵەکانی پەیوەست بە بڵاوبوونەوەی جۆری ئۆمیکرۆن.