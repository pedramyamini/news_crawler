هێڵی ئاسمانیی عێراقی لە راگەیێندراوێکدا ئاماژەی بەوە کردووە، گەشتەکان رۆژی یەکشەممەی داهاتوو ٢٠٢٠/٠٨/٢٣ دەبن و تەنیا گەشتی گەڕانەوە دەبن لە تورکیاوە بۆ عێراق بۆ ئەو عێراقییانەی دەخوازن بگەڕێنەوە.  لە راگەیێندراوەکەدا ئەوە روونکراوەتەوە، ئەو کەسەی دەیەوێت بگەڕێتەوە پێویستە لە ئیستەنبووڵ سەردان یان پەیوەندی بە نووسینگەی هێڵی ئاسمانیی عێراقییەوە بکات و کۆپییەکی پاسپۆرت لەگەڵ تکتی گەڕانەوە ئەگەر هەیبوو پێیبێت.  داواشکراوە گەشتیارەکان پابەندی رێنماییە تەندرووستییەکان بن و دەمامک و دەستکێش بەکاربهێنن، ئەنجامی پشکنینی PCRیشیان پێبێت کە لە ماوەی ٤٨ کاژێری بەر لە گەشتدا دەکرێت.