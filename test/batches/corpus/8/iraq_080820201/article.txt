ئەمڕۆ شەممە ٠٨ - ٠٨ - ٢٠٢٠، وەزارەتی تەندروستیی عێراق ئاماری ٢٤ کاژێری رابردووی بڵاوکردەوە و رایدەگەیێنێت، ١٧ هەزار و ١٢٥ پشکنین کراون. سێ هەزار و ٣٢٥ کەس تووشی کۆرۆنا بوون و ٧٤ کەسیش گیانیان لەدەستداوە هەروەها دوو هەزار و ٣٠٧ کەس چاکبوونەتەوە.  ئەو ٧٤ کەسەی گیانیان لەدەستداوە ١٩ کەسیان لە بەغدا، ٤ لە سلێمانی، ٨ لە هەولێر، ٤ لە کەربەلا، ٤ لە کەرکووک، ١ لە دیالە، ١ لە واست، ١٠ لە بەسرە، ٣ لە میسان، ٥ لە بابل، ١ لە دیوانیە، ٢ لە زیقاڕ، ٤ لە موسەنا، ١ لە ئەنبار، ٦ لە نەینەوا و ١ لە سەلاحەدین.  کۆی گشتیی ئەوانەی چاکبوونەتەوە ١٠٥ هەزار و ٥٠٤ کەسە، واتە بەڕێژەی لە ٧١.٦ %. هەروەها تاوەکو ئێستا ١٤٧ هەزار و ٣٨٩ کەس تووشی ڤایرۆسەکە بوون و ٥ هەزار و ٣١٠ کەسیش گیانیان لەدەستداوە.  وەزارەتەکانی تەندروستیی عێراق و هەرێمی کوردستان بەردەوام جەخت لەوە دەکەنەوە کە دەبێت خەڵک پابەندی رێنماییە تەندروستییەکان بن و ماسک و دەستکێش ببەستن و لە شوێنی قەرەباڵخ دووربکەونەوە.   تاوەکو ئێستاش لە هەرێمی کوردستان ١٦ هەزار و ٤٩٧ کەس تووشی کۆرۆنا بوون. لەو ژمارەیە ١٠ هەزار کەس چاکبوونەتەوە و ٦٢٣ کەسیش گیانیان لەدەستداوە. تەنیا رۆژی هەینی ٤١٣ تووشبووی کۆرۆنا راگەیێندرا.