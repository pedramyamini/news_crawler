مستەفا سەنعەڵڵا، بەڕێوەبەری کۆمپانیای نیشتمانیی نەوتی لیبیا رۆژی چوارشەممە ١٩ - ٠١ - ٢٠٢٢ رایگەیاند، ساڵی رابردوو حکومەت تەنیا ١١ % ی ئەو بودجەیەی بە کۆمپانیاکەیان داوە کە بڕیاربوو بۆ کەرتی نەوتی ئەو وڵاتە تەرخانبکرێت.  مستەفا سەنعەڵڵا، هەروەها رەخنەی لە کەمبوونەوەی وەبەرهێنانی حکومەت لە کەرتی نەوتدا گرت و گوتی، "ئەو بەربەستانەی لە لایەن هەندێک دامەزراوەوە دانراونەتە بەردەم کۆمپانیای نەوتی نیشتمانی بیرۆکراتی، بە تەواوی نایاسایین. "  نەوت بەشی سەرەکیی ئابووریی لیبیا پێکدەهێنێت و تاکە سەرچاوەی داهاتی ئەو وڵاتەیە. مستەفا سەنعەڵڵا هۆشداریشیدا لەوەی کە لە دوو ساڵی ئایندەدا بەرهەمهێنانی گاز لە ناوچەکانی باکووری رۆژئاوای لیبیا کەمدەبێتەوە.   نەبوونی پارە بووەتە هۆی تێکچوون و خراپبوونی هەندێک عەمبار و بۆڕی گواستنەوەی نەوت و وەستانی بەشێک لە بیرە نەوتەکان. شەڕی ناوخۆی ئەو وڵاتەش کاریگەریی نەرێنیی گەورەیان لەسەر  کێڵگە گازی و نەوتییەکانی وڵاتەکە هەبووە.