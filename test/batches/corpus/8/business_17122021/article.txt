بەرەبەیانی ئەمڕۆ نرخی هەر بەرمیل نەوتی برێنت بە رێژەی ٠.٧٧ % دابەزی و بە ٧٤ دۆلار و ٤٤ سەنت مامەڵەی پێوەکرا.   هەروەها نرخی نەوتی سووکی تەکساس ٠.٨٣ % دابەزی و بە ٧١ دۆلار و ٧٨ سەنت مامەڵەی پێوەکرا.  ڤیڤیک زەهر، شرۆڤەکاری کۆمن وێلس بانک سەبارەت بە بازاڕی نەوت رایگەیاند، " هەرچەندە لە مەترسییەکانی ڤایرۆسی جۆری ئۆمیکرۆنی کۆرۆنا کەمکراوەتەوە، بەڵام هەندێ وڵاتی وەک فەرەنسا قەدەخەی هاتووچۆیان لەگەڵ وڵاتانی دراوسێیان راگەیاندووە. ئەمەش کاریگەری کردووەتەسەر هەستی بازرگانان بەوەی کە خواست بۆ بەکارهێنانی بەرهەمە نەوتییەکان و سووتەمەنی دادەبەزێت. "  ژمارەی تووشبووان بە ڤایرۆسی کۆرۆنا لە جۆری ئۆمیکرۆن لە بەریتانیا دوو هێندە زیاتر بووە، هەروەها لە دانیماراک رایگەیاندووە کە قەدەخەی هاتووچۆ لەم هەفتەیەدا رادەگەیێنێت.  سەبارەت بە نرخی زێڕ، ئەمڕۆ هەینی دوای تووندکردنی سیاسەتی نەختی لەلایەن بانکی ناوەندیی ئەمریکا و بانکی ناوەندیی ئەوروپا بە بەرزبوونەوە دەستی پێکرد.  نرخی هەر ئۆنسە زێر بە رێژەی ٠.٣٢ % بەرزبووەوە بە ١٨٠٣ دۆلار مامەڵەی پێوەکرا.  دابەزینی رێژەیی بەهای دۆلار ئەمڕۆ هەینی بەرامبەر بە دراوەکانی دیکە کاریگەریی هەبووە لەسەر بەرزکردنەوی نرخی زێڕ.