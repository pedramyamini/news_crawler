هەرچەندە نرخەکانی نەوت لە کۆتایی هەفتەی رابردوو و سەرەتای ئەم هەفتەیە بەهۆی نیگەرانی تەشەنەکردنی جۆری ئۆمیکرۆنی ڤایرۆسی کۆرۆنا لەسەر ئاستی جیهاندا دابەزیبوون، بەڵام ماوەی دوو رۆژە نرخەکانی نەوت دیسان بەرزبوونەتەوە و ئێستا نرخی بەرمیلێک نەوتی برێنت بە ٧٤ دۆلار و ١١ سەنت مامەڵەی پێوەدەکرێت.  هەروەها نرخی نەوتی سووکی تێکساسی ئەمریکاش گەیشتەوە سەرووی ٧٠ دۆلار و ئێستا هەر بەرمیلێکی بە ٧١ دۆلار و ٣٧ سەنت مامەڵەی پێوەدەکرێت.  لە بازاڕەکانی دراودا بەهای دۆلار بەرامبەر یۆرۆ جێگیرە و هەر یۆرۆیەک بۆ ١.١٢٧ دۆلارە.   لەلایەکی دیکەوە بەهای تمەنیش بەرامبەر دۆلار بەردەوامە لە دابەزین، ئێستا هەر دۆلارێکی ئەمریکی بە ٣٠ هەزار و ٢٠٠ تمەن مامەڵەی پێوەدەکرێت.  بەهای لیرەی تورکیش دوای ئەوەی دابەزینێکی بەرچاوی تۆمارکرد، لە ٢٤ کاژێری رابردوو بەردەوامە لە بەرزبوونەوە و ئێستا هەر دۆلارێکی ئەمریکی بە ١٢.٤٢ لیرە مامەڵەی پێوەدەکرێت.  نرخی دۆلار بەرامبەر دراوە جیهانییەکان:  ١٠٠ دۆلار - دینار  USD / IQD ١٤٧.٨٥٠ یۆرۆ - دۆلار ١.١٢٧ EUR / USD  پاوەند - دۆلار ١.٣٢٥ GBP / USD  دۆلار - یەن ١١٤.١٠٦ USD / JPY  دۆلار - لیرە ١٣.٤٩ USD / TRY  دۆلار - ریاڵ (تمەن) ٣٠ هەزار و ٢٠٠ تمەن USD / IRR  بەهۆی نیگەرانییەکانی پەیوەست بە خێرایی تەشەنەکردنی ڤایرۆسی کۆرۆنا نرخی زێڕ بەردەوامە لە دابەزین، ئەمڕۆ چوارشەممە  ٢٢ - ١٢ - ٢٠٢١ نرخی زیڕ کەمێکی دیکە لە بەهاکەی لەدەستدا و هەر ئۆنسەیەک بە ١٧٨٨ دۆلار مامەڵەی پێوەکرا. نرخی هەر ئۆنسەیەک زیویش بە ٢٢ دۆلار و ٥٣ سەنت مامەڵەی پێوەدەکرێت.