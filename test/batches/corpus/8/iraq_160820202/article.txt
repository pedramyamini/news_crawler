لە نوێترین راگەیێندراودا وەزارەتی تەندروستی و ژینگەی عێراق ئاماژە بەوە دەدات، لە کۆی ١٩ هەزار و ٢٧٨ پشکنین چوار هەزار و ٣٤٨ کەس تووشی کۆرۆنا بوون و ٧٥ تووشبووش گیانیان لەدەستداوە.   هەروەها لە ماوەی ٢٤ کاژێردا دوو هەزار و ٦٧٤ کەس چاکبوونەتەوە و رەوانەی ماڵەوە کراونەتەوە. ئەوانەیشی گیانیان لەدەستداوە (١١ لە بەغدا، ٢ لە نەجەف، ٧ لە سلێمانی، ١٢ لە هەولێر، ٢ لە دهۆک، ٥ لە کەربەلا، ٤ لە کەرکووک، ٣ لە واست، ٩ لە بەسڕە، ١ لە بابل، ١ لە میسان، ٢ لە دیوانیە، ١ لە ئەنبار، ٣ لە موسەننا، ٦ لە موسڵ و ٢ کەسی دیکەش لە سەلاحەدین گیانیان لەدەستداوە.   لەسەرەتای بڵاوبوونەوەی ڤایرۆسی کۆرۆنا تاوەکو ئێستا ١٢٥ هەزار و ٣٧٤ کەس چاکبوونەتەوە کە دەکاتە ٧١ %، هەروەها ١٧٦ هەزار و ٩٣١ کەس تووشی ڤایرۆسەکە بوون و پێنج هەزار و ٨٦٠ کەسیش گیانیان لەدەستداوە.   وەزارەتەکانی تەندروستیی عێراق و هەرێمی کوردستان بەردەوام جەخت لەوە دەکەنەوە کە دەبێت هاووڵاتیان پابەندی رێنماییە تەندروستییەکان بن و دوورکەونەوە لە شوێنە قەرەباڵخەکان، هەروەها ماسک و دەستکێش بەکاربهێنن.   هەر ئەمڕۆ وەزارەتی تەندروستی هەرێمی کوردستان ئاماری ٢٤ کاژێری رابردوودی بڵاوکردەوە و رایگەیاند، ٥٣٧ تووشبووی نوێی ڤایرۆسەکە تۆمارکراون و ٢١ تووشبووی دیکەیش گیانیان لەدەستداوە.