لە ٤٨ کاژێری رابردوو گۆڕانکاریی بەسەر نرخی نەوتدا هاتووە. رۆژی چوارشەممە نرخی نەوت ٩٠ دۆلاری تێپەڕاند بەڵام بۆ رۆژی پێنجشەممە دابەزی بۆ ٨٨ دۆلار. رۆژی هەینی کەمێک بەرزبووەوە و نرخی یەک بەرمیل نەوتی برێنت لە بازاڕەکانی جیهان بە ٨٨ دۆلار و ٥٧ سەنت مامەڵەی پێوەدەکرێت.  لە بازاڕی ئاڵوگۆڕی دراو بەهای دۆلار بەرامبەر بە یۆرۆ بەرزبووەتەوە و ئێستا هەر یۆرۆیەک بە ١.١١٥ دۆلار مامەڵەی پێوەدەکرێت.  بەهای لیرەی تورکیا زیاتر دابەزیوە و بەهای تمەنیش بەرامبەر دۆلار بە ٢٨ هەزار تمەن مامەڵەی پێوەدەکرێت.  نرخی دۆلار بەرامبەر دراوە جیهانییەکان:  ١٠٠ دۆلار بەرامبەرە بە ١٤٨ هەزار و ١٠٠ دیناری عێراقی  یۆرۆ - دۆلار ١.١١٥ EUR / USD  پاوەند - دۆلار ١.٣٤٠ GBP / USD  دۆلار - یەن ١١٥.٤٢٥ USD / JPY  دۆلار - لیرە ١٣.٦٢ USD / TRY  یەک دۆلار - ریاڵ (تمەن) ٢٨ هەزار تمەن USD / IRR  بەرەبەیانی رۆژی هەینی نرخی زێڕ زیاتر دابەزی و ئێستا هەر ئۆنسەیەکی بە ١٧٩٧ دۆلار مامەڵەی پێوەدەکرێت. هەروەها نرخی هەر ئۆنسەیەک زیو ٢٢.٧٤٧ دۆلارە.