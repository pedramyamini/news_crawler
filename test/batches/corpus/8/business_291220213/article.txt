بەگوێرەی میدیای ئێران، رێککەوتنەکە دوای سەردانی رۆستەم قاسمی، وەزیری گواستنەوە و گەشەپێدانی شاریی ئێران بۆ بەغدا هاتووە و لەگەڵ وەزیری گواستننەوەی عێراق کۆبووەتەوە و باسیان لە دروستکردنی رێگەی شەمەندەفەر لەنێوان هەردوو وڵات کردووەتەوە، کە لە رێگەیەوە وڵاتانی ئەفغانستان، پاکستان و هیندستان و چەند وڵاتێکی دیکە بە عێراق دەبەستێتەوە.  رێگەکە ئاسنینەکە لە عێراق لە شاری بەسرە لە باشووری وڵات بە شاری شەلەمچە لە ئێران دەبەستێتەوە.   رۆستەم قاسمی، وەزیری گواستنەوە و گەشەپێدانی شاری ئێران رایگەیاندووە: "بۆ نزیکەی ٢٠ ساڵە، گفتوگۆمان لەگەڵ عێراق هەیە بۆ جێبەجێکردنی رێگەی ئاسنینی شەلەمچە - بەسرە لەو بارەشەوە چەندین رێککەوتنی لێکتێگەیشتن لەو ماوەیەدا واژۆکراون".   قاسمی ئاماژەی بەوەداوە؛ ئامانجی پڕۆژەکە فراوانکردنی ئاڵوگۆڕی بازرگانی و زیادکردنی جموجووڵی گەشتیارییە لەنێوان هەردوو وڵات.