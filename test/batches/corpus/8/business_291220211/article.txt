دوای ئەوەی بانکی ناوەندیی تورکیا لە مانگی ئەیلوولی ئەمساڵەوە دەستیکرد بە دابەزاندنی سوودی بانکی، نزمترین رێژەی سوودی قەرزە بازرگانییەکان لە ٢٦ی تشرینی دووەمدا بە ١٨.٨٨ % تۆمارکرا.   رێژەی سوودی قەرزە بازرگانییەکان لە ٢٤ی کانوونی یەکەمدا بە شێوەیەکی بەرچاو بەردەوام بوو لە هەڵکشان و گەیشتە ٢٠.٩١ %  کە بەرزترین ئاست بوو لە دوو مانگ و نیوی رابردوودا.  هەر لەو وادەیەدا، رێژەی سوودی قەرزی خانووبەرە ٠.١ خاڵ بەرزبووە و گەیشتە ١٧.٣ %، رێژەی سوودی قەرزی بەکاربەر ٠.٣ خاڵ بەرزبووەوە و گەیشتە ٢٣.٥ % و رێژەی سوودی قەرزی پێداویستیی رۆژانەی بەکاربەر ٠.١ خاڵ دابەزی و بە ٢٥.٢ % تۆمارکراوە.