ئێستا نرخی زێڕ لە بازاڕەکانی هەرێمی کوردستان بەمشێوەیەیە:  نرخی زێڕی عەیار ٢٤ بە ٤٦٣ هەزار دینارە  نرخی زیڕی عەیار ٢٢ بە ٤٢٥ هەزار دینارە  نرخی زیڕی عەیار ٢١ بە ٤٠٨ هەزار دینارە  نرخی زیڕی عەیار ١٨ بە ٣٤٨ هەزار دینارە  هەر ئۆنسەیەک زێڕ ٣٣ دۆلار بەرزبووەوە  نرخی هەر ئۆنسە زێر ئەمڕۆ پێنجشەممە ٢٤ - ٢ - ٢٠٢٢ بەهۆی نیگەرانییەکانی پەیوەست بە شەڕی رووسیا زیاتر لە ٣٣ دۆلار بەرزبووەوە بۆ ١٩٤٣ دۆلار.  بەهای یۆرۆ لە بەرامبەر دۆلار بە هەمانشێوە دابەزی. هەر یۆرۆیەک ئێستا بە نزیکەی ١.١٢ دۆلار مامەڵەی پێوەدەکرێت.  راگەیاندنی دەستپێکی شەڕی رووسیا و ئۆکراینا هەروەها نرخی دراوە دیجیتاڵییەکانی بەشێوازێکی بەرچاو دابەزاند و ئەمڕۆ نرخی یەک بیتکۆین دابەزی بۆ ٣٥ هەزار دۆلار.  هەروەها تاوەکو دێت نرخی نەوتی برێنت لە بازاڕەکانی جیهان بەرزتر دەبێتەوە و تاوەکو کاژێر ٢: ٠٠ی دوای نیوەڕۆی رۆژی پێنجشەممە نرخی نەوتی برێنت بە ١٠٥ دۆلار مامەڵەی پێوەدەکرێت و هەروەها نرخی نەوتی سووکی تێکساسیش بە ٩٩ دۆلار و ٧٧ سەنتە.