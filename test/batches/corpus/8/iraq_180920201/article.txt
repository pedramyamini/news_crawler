بەپێی راگەیێندراوێک کە لە پەیجی فەرمیی باڵیۆزخانەی ئەمریکا لە بەغدا بڵاوکراوەتەوە، ژمارەیەکی بەرچاو لە خەڵک نامەیەکیان بەدەستگەیشتووە، تێیدا بەڵێنی گەشتکردنیان بۆ ئەمریکا پێدراوە؛ بەڵام باڵیۆزخانەکە رەتیدەکاتەوە.  لەبارەی ئەو نامەیەی کە نێردراوە بۆ خەڵک باڵیۆزخانەی ئەمریکا لە بەغدا دەڵێت "ساختەیە و لەلایەن حکومەتی ئەمریکاوە نەنێردراوە".  هاوکات پەیجی فەرمیی باڵیۆزخانەکەی ئەمریکا لینکێکیشی داناوە لەبارەی چۆنێتی گەشتکردن بۆ ئەو وڵاتە و داوای لە خەڵک کردووە کە بۆ وەرگرتنی زانیاری و بەرچاوڕوونی لەسەر ئەو پرسە، سەردانی بکەن.  لەو نامەیەدا کە باڵیۆزخانەی ئەمریکا لە بەغدا دەڵێت ساختەیە، باس ئاماژە بەوە کراوە کە داواکاریی داواکار بۆ گەشتکردنی بۆ ئەمریکا بۆ ماوەی دوو هەفتە قبووڵکراوە.