کەعبی ئاماژەی بەوە داوە، دوو رۆژ لەمەوبەر هەستی بە هەندێک نیشانەی نەخۆشی کردووە، بەو هۆیەوە هەموو پشکنینە پزیشکییەکانی کردووە و دەرکەوتووە کە تووشی ڤایرۆسی کۆرۆنا بووە.  جێگری یەکەمی سەرۆکی پەرلەمانی عێراق سوپاسی هەموو ئەوانە دەکات کە لە هەواڵیان پرسیوە، داوای لێبوردن دەکات کە نەیتوانیوە وەڵامیان بداتەوە، هاوکات دڵنیایی دەداتە هەمووان کە تاوەکو ئێستا دۆخی تەندروستیی جێگیرە.  بەپێی دوایین ئاماری وەزارەتی تەندروستیی عێراق، تاوەکو ئێستا لە سەرتاسەری عێراقدا ٢٠٧ هەزار و ٩٨٥ کەس تووشی ڤایرۆسی کۆرۆنا بوون، لەو ژمارەیە ١٥٠ هەزار و ٣٨٩ کەس چاکبوونەتەوە و شەش هەزار و ٥١٩ تووشبوویش گیانیان لەدەستداوە.