رۆژی دووشەممە ١٣ی کانوونی یەکەمی ٢٠٢١ لە دەستپێکی کرانەوەی بازاڕەکانی دراو لە تورکیا و بۆرسەی ئیستەنبووڵ، هەر دۆلارێکی ئەمریکی بە ١٣.٨٤ لیرە مامەڵەی پێوەکرا.   لە کاژێر ١٠: ١٠ خولەکدا لیرەی تورکی دابەزی و یەک دۆلاری ئەمریکی بە ١٤.٧٥ لیرە مامەڵەی پێوە کرا.   بەو دابەزینەی بەهای لیرە، یەک یۆرۆ کە بە ١٥.٦٤ لیرە مامەڵەی پێوە دەکرا گۆڕا و یەک یۆرۆ بە ١٦.٦٥ لیرەی تورکی مامەڵەی پێوەکرا.  دوای ئەو دابەزینە بەهای لیرە کەمێک بەرزبووەوە و یەک دۆلاری ئەمریکی بە ١٤.٤٠ لیرە و یەک یۆرۆش بە ١٦.٢٥ لیرە مامەڵەی پێوەکرا.   ئەمە لەکاتێکدایە رۆژی چوارشەممە ٢٤ی تشرینی دووەم دوای سەردانەکەی محەممەد بن زاید ئال نهیان، شازادەی جێنشینی ئیمارات بۆ ئەنقەرە و تەرخانکردنی ١٠ ملیار دۆلار بۆ وه‌به‌رهێنان له توركیا، بەهای لیرەی تورکی تا رادەیەک بەرزبووەوە و لە کاتی داخستنی بۆرسەکاندا یەک دۆلاری ئەمریکی بە ١١.٨٨ لیرەی تورکی مامەڵەی پێوەکرا.