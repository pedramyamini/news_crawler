حکومەتی عێراق بۆ رێگەگرتن لەو قەیرانە داراییەی تووشی ببوو لە کۆتاییەکانی ساڵی ٢٠٢٠ بڕیاری دابەزاندنی بەهای دیناری عێراقی بەرامبەر دۆلاری ئەمریکی دا و لەو کاتەوە دیناری عێراقی زیاتر لە ٢٠ % ی نرخەکەی لەدەستدا بەرامبەر دۆلاری ئەمریکی و نرخی ١٠٠ دۆلاری ئەمریکی لە نزیکەی ١٢٠ هەزار دینارەوە بۆ نزیکەی ١٤٨ هەزار دینار بەرزبووەوە.  بۆ ماوەی نزیکەی سێ هەفتە دوای تویتێکی موقتەدا سەدر، رێبەری رەوتی سەدر بەهای دینار بەرزبووەوە. بەڵام دوای ئەوەی کە عەلی عەللاوی، وەزیری دارایی عێراق دڵنیایی دا کە بەرزکردنەوەی بەهای دینار جێبەجێناکرێت، دووبارە بەهای دینار  دابەزی و گەیشتەوە ئاستی ئاسایی خۆی.  بەهای دراوەکان ئەمڕۆ شەممە ٠٥ - ٠٣ - ٢٠٢٢ لە کاتی کردنەوەی بازاڕەکان بەمشێوەیە بوون:  - نرخی ١٠٠ دۆلاری ئەمریکی بە ١٤٧ هەزار و ٥٠ دینارە  - ١٠٠ یۆرۆ بە ١٦٣ هەزار و ٢٢٦ دینارە   - ١٠٠ پاوەند بە ١٩٥ هەزار و ٥٧٧ دینارە  - ١٠٠ لیرەی تورکی بە ١٠ هەزار و ٦٩١ دینارە  - ١٠٠ هەزار تمەنی ئێرانی بە پێنج هەزار و ٤٢٦ دینارە  لقی هەولێری سەندیکای زێڕینگەرانی هەرێمی کوردستان نرخی زێڕی بەمشێوەیە دیاریکردووە:   - مسقاڵێک زێڕی عەیارە ٢٤ بە ٤٦٥ هەزار دینارە   - مسقاڵێک زێڕی عەیارە ٢٢ بە ٤٢٥ هەزار دینارە   - مسقاڵێک زێڕی عەیارە ٢١ بە ٤١٠ هەزار دینارە   - نرخی مسقاڵێک زێڕی عەیارە ١٨ بە ٣٥٠ هەزار دینارە   لقی هەولێری سەندیکای زێڕنگەران ئاماژەی بەوە کردووە، هەر گۆڕانکارییەک له نرخەکان پەیوەستە بە بەهای بەرزبوونەوە و نزمبوونەوەی دۆلار لە بازاڕەکانی هەرێمی کوردستان.