ئاستی ئاوی هەردوو رووباری دیجلە و فورات بەشێوەیەکی بەرچاو کەمیکردووە کە لە رابردوودا هاوشێوەی نەبووە، ئەمەش لەوانەیە لە داهاتوودا ببێتە هۆی جۆرێکی دیکەی ئاوارەبوونی خەڵکی بەشێک لە ناوچەکانی عێراق.  رووبارەکانی دیجلە و فوارت کە لە تورکیاوە دێن و بەناو سووریادا تێدەپەڕن و پێش ئەوەی بگەنە کەنداو دێنە نێو عێراق، دوو سەرچاوەی گرنگی ئاون بۆ عێراق لەڕووی کشتوکاڵییەوە. هەروەها سەرچاوەی سەرەکی زۆنگاوەکانیشن.  تورکیا سوورە لەسەر دروستکردنی بەنداوەکانی و دەڵێت، ئەو پرۆژانە سەرچاوەیەکی گرنگی داخوازیی نێوخۆیی تورکیان بۆ وزەی کارەبا. ئەمەش کاریگەریی راستەوخۆی لەسەر سەرچاوەی ئاو لە عێراق دروستکردووە.