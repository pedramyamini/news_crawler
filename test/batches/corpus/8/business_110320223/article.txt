ئاژانسى دەنگوباسی فەرمیى ئیماراتى عەرەبی (وام) بڵاویکردەوە، بانکى ئەبووزەبى یەکەم، بۆ ئاسانکاریى ئاڵۆگۆڕى بازرگانى لەناوچەکە، نوێنەرایەتی خۆی لە عێراق دەکاتەوە.  بەگوێرەى ئاژانسەکە، تۆڕى نێودەوڵەتیى بانکى ئەبووزەبی یەکەم، ٧٠ % ـی هەناردەى نەوتى عێراق بۆ دەرەوە رێکدەخات.  هەنا رۆستومانى، سەرۆکى جێبەجێکاریى گروپى بانکى ئەبوزەبی یەکەم بە ئاژانسى (وام)ـى راگەیاندووە؛ کردنەوەى ئەو نوێنەرایەتییە دەرفەت دەرەخسێنێت بۆ گەشەسەندنى ئابووریى عێراق لە بوارى وەربەرهێنان و بووژاندنەوەى ژێرخانى ئابووریى ئەو وڵاتە.  قەبارەى هەناردەى ئیماراتى عەرەبی بۆ عێراق لە ساڵێکدا زیاتر لە ١٤ ملیار دۆلارە.