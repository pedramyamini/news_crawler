رۆژی دووشەممە لەگەڵ کردنەوەی بازاڕەکانی جیهان نرخی هەر بەرمیلێک نەوتی برێنت بە ١٠٥ دۆلار مامەڵەی پێوەکرا، بەڵام ئەمڕۆ سێشەممە ٥ - ٤ - ٢٠٢٢ نرخەکانی نەوت بەرزبوونەتەوە و بەمشێوەیەیە:  - یەک بەرمیل نەوتی برێنت بە ١٠٨ دۆلار و ٨ سەنتە  - یەک بەرمیل نەوتی سووکی رۆژئاوای تێکساس بە ١٠٤ دۆلار و ٦ سەنتە  بەهۆی کردنەوەی یەدەکی ستراتیژیی نەوت لەلایەن وڵاتانی بەکارهێنەر و هەروەها راگەیاندنی ئاگربەست لە یەمەن کە ئێران و ئیمارات پێشوازییان لێکردووە نرخەکانی نەوت بەرزبوونەتەوە و بەراورد بە دوێنێ هەر بەرمیلێکی نەوتی برێنت زیاتر لە ٣ دۆلار بەرزبووەتەوە.   نرخی زێڕ بەراورد بە رۆژی رابردوو بەرزبووەتەوە  نرخی زێڕ کەمێک بەرزبووەتەوە و هەر ئۆنسەیەک بە ١٩٢٧ دۆلارە. هەروەها نرخی یەک ئۆنسەی زیو بە ٢٤ دۆلار و ٤٥ سەنت مامەڵەی پێوەدەکرێت. ئەمە لەکاتێکدایە رۆژی رابردوو هەر ئۆنسەیەک زێڕ بە ١٩٢١ دۆلار بوو.   رۆژی دووشەممە نرخی زێڕ بە دابەزین دەستیپێکرد ئەمەش دوای ئەوە بەهۆی بڵاوبوونەوەی ئامارەکانی پەیوەست بە رەخساندنی هەلیکار لە ئەمریکا کە تیایدا دەرکەوت لە مانگی ٣ی ئەمساڵدا ٤٣١ هەزار هەلیکاری نوێ رەخساوە، ئەگەری بەرزکردنەوەی سوودی بانکی لەلایەن بانکی ناوەندیی ئەمریکاوە زیادبووە.  زیادبوونی ژمارەی هەلەکانی کارکردن لە ئەمریکا بەپێی شرۆڤەکاران دەبێتە هۆکار بۆ ئەوەی بانکی ناوەندیی ئەمریکا خێرا بیر لە بەرزکردنەوەی سوودی بانکی بکاتەوە و کە دەبێتە هۆکار بۆ دابەزینی نرخی زێڕ.  نرخی زێڕ لە بازاڕەکانی هەرێمی کوردستان   - زێڕی عەیار ٢٤ بە ٤٥٥ هەزار دینارە  - زێڕی عەیار ٢٢ بە ٤١٨ هەزار دینارە  - زێڕی عەیار ٢١ بە ٤٠٢ هەزار دینارە  - زێڕی عەیار ١٨ بە ٣٤٢ هەزار دینارە  بەهای دۆلار بەرامبەر دراوە جیهانییەکان  ١٠٠ دۆلار بەرامبەرە بە ١٤٧ هەزار و ٢٥٠ دیناری عێراقی  پاوەند - دۆلار ١.٣١ GBP / USD  دۆلار - یەن ١٢٢.٥٠٥ USD / JPY  دۆلار - لیرە ١٤.٦٩ USD / TRY  یەک دۆلار - ریاڵ (تمەن) ٢٧ هەزار و ٢٥٠ تمەن USD / IRR  یەک دۆلاری ئەمریکی ٨٣.٧٥ روبڵی رووسی