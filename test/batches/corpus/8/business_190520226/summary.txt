بەهۆی وشکەساڵییەوە، نرخی گەنم لە بۆرسەی جیهانیدا ژمارەیەکی پێوانەیی تۆمارکرد، ئێستا دوو لە گەورە بەرهەمهێنەرانی گەنم لە جیهاندا لە جەنگدان (ئۆکراینا و رووسیا)، هەروەها هیندستانیش کە وڵاتێکی بەرهەمهێنەری گەنمە، هەناردەکردنی گەنمی راگرت. عێراقیش بەدەست وشکەساڵییەوە گیرۆدە بووە و لەکاتێکدا مانگانە پێویستی بە ٤٥٠ هەزار تۆن گەنمە بۆ تەواوکردنی بەشە ئاردی مانگانە، کەچی لە کۆگاکاندا تەنیا ٣٧٣ هەزار تۆن گەنمی هەڵگیراوی هەیە، کە بەشی یەک مانگ ناکات.