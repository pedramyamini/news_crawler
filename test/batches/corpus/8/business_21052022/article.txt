داتاکانی ئیدارەی گومرگی گشتی دەریدەخەن، عێراق لە مانگی نیسانی ئەمساڵدا ٤.٠٩ ملیۆن تۆن نەوت (٢٩.٠٣٩ ملیۆن بەرمیل)ـی هەناردەی وڵاتی چین کردووە، کە رۆژانە دەکاتە ٩٦٧ هەزار بەرمیل.  قەبارەی هەناردەکردنەکە بەراورد بە مانگی نیسانی ساڵی رابردوو بە رێژەی ٨.١ % دابەزیووە. هاوکات بەراورد بە مانگی ئاداری رابردووش بەرێژەی ١٣.٧١ % دابەزیووە، کە ٤.٧٤ ملیۆن تۆن بووە، دەکاتە ٣٣.٦٥٤ ملیۆن بەرمیل.  سعودیە لە پلەی یەکەم دێت، وەک گەورەترین هەناردەکاری نەوتە بۆ چین لە مانگی نیساندا، کە ٨.٩٣ تۆن بووە و دەکاتە ٦٣.٤٠٣ ملیۆن بەرمیل، دواتر رووسیا لە پلەی دووەم دێت بە ٦.٥٥ ملیۆن تۆن، کە دەکاتە ٤٦.٥٠٥ ملیۆن بەرمیل.   کوێت چوارەمە بە ٣.٦٣ ملیۆن تۆن، دەکاتە ٢٥.٧٧٣ ملیۆن بەرمیل، دواتریش ئیمارات لە پلەی پێنجەم دێت کە ٣.١٠ ملیۆن تۆن دەکاتە ٢٢.٠١ ملیۆن بەرمیل.