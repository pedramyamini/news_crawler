ئەمڕۆ سێشممە، وەزارەتی دارایی و ئابووریی هەرێمی کوردستان لە روونکردنەوەیەکدا ئاماژەی بەوە کردووە، بڕی ئەو پارەیە تاوەکو نێوەڕاستی مانگی داهاتوو، زیاتر دەبێت.   لە ١ - ١ - ٢٠٢١ تاوەکو ٢٤ - ١١ - ٢٠٢١ وەزارەتی دارایی، بەپێی روونکردنەوەکە، ١٨٣ نووسراوی خوێندنی باڵای رەتکردووەتەوە ئەوەش بەهۆی ئەم هۆکارانە:   ١. هه‌ندێك نووسراو پێچه‌وانه‌ی رێنمایی دارایی بوون  ٢. هه‌ندێك له‌و نووسراوانه كه‌موكوڕییان هه‌بووه و وه‌ڵامدراونه‌ته‌وه  ٣. به ره‌چاوكردنی بارودۆخی دارایی هه‌رێمی کوردستان، به رێنمایی (٥٠) پاڵپشت به بڕیاری ١٤ ـی ئه‌نجوومه‌نی وه‌زیران ره‌تكراونه‌ته‌وه.  نووسراوەکەی وەزارەتی دارایی لەکاتێکدایە کە لە کۆبوونەوەی هەفتەی رابردووی ئەنجوومەنی وەزیرانی هەرێمی کوردستان بڕیاردرا بڕەپارەیەک بۆ وەزارەتی خوێندنی باڵا تەرخان بکرێت بۆ چارەسەری کێشەی خوێندکاران و باشترکردنی بەشەناوخۆییەکان.   لە ماوەی دوو هەفتەی رابردوو لە سنووری پارێزگاکانی سلێمانی و هەڵەبجە و ئیدارەکانی گەرمیان و راپەڕین کە دواتر بەشێکی هەولێریشی گرتەوە، خوێندکاران گردبوونەوە و خۆپێشاندانیان کرد و داوای دەرماڵەی خوێندن و باشترکردنی خزمەتگوزارییەکانی بەشەناوخۆییەکانیان کرد.