د. ئەحمەد سەفار، بڕیاردەری لیژنەی دارایی و ئابووری لە پەرلەمانی عێراق بە تۆڕی میدیایی رووداوی راگەیاند، عێراق قەرزێکی زۆری لەسەر کەڵەکە بووە و دەرچوون لەژێر ئەو بارە پێویستی بە کاتێکی زۆر دەبێ.  بەپێی زانیارییەکانی بریاردەری لیژنەکە ئێستا عێراق ٢٣ ملیار دۆلاری دەرەکی قەرزارە، قەرەزە کەڵەکەبووەکانی بەر لە ساڵی ٢٠٠٣ ـیش نزیکەی ٤١ ملیار دۆلارن و قەرزە نێوخۆییەکانیشی گەیشتوونەتە ٤٠ تریلیۆن دۆلار.  د. ئەحمەد سەفار ئاماژە بەوە دەدات، "ئەگەر ئەم قەرزەش تێكڕا دابەشبکەین بەسەر ژمارەی دانیشتووانی عێراقدا، هەر تاکێک زیاتر لە ٣ هەزار دۆلار قەرزار دەبێت و هەر منداڵێکیش کە لە دایک دەبێت نزیکەی ٣ هەزار دۆلار قەرزار دەبێت. "  بڕیاردەری لیژنەی دارایی پەرلەمانی عێراق باسی لەوە ش کرد، حکومەت لیژنەیەکی تایبەتی بۆ چاکسازی پێکهێناوە و دەبێت ئەو چاکسازییەش بکات، چونکە حكومه‌ته‌کانی پێشووتری عێراق ئابووریی وڵاتیان لە ئابوورییەکی بەرهەمهێنەوە گۆڕیوە بۆ به‌كارهێن و  تاکە سەرچاوەی داهاتیش و داهاتی نانه‌وتی ناگاته ٥ %.  ئه‌حمه‌د سه‌فار دەڵێت، حكومه‌ت به نیازی ئاماده‌كردنی پرۆژه‌یه‌كی چاكسازییه و لیژنه‌یه‌كی بۆ دیاریكردنی ئامانجه‌كان و قۆناخه‌كانی چاكسازی له ئابووریی وڵاتدا پێکهێناوە.