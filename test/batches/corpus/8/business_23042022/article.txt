سەرەتای هەفتەی رابردوو نرخی نەوت بەهۆی پێشبینییەکان بۆ خاوبوونەوەی گەشەی ئابووریی جیهان لەلایەن سندووقی نێودەوڵەتیی دراوەوە دابەزین، بەڵام لە کۆتایی هەفتە نرخی نەوت جارێکی دیکە بەرزبووەوە.   رۆژی هەینی ٢٢ - ٤ - ٢٠٢٢ نرخی یەک بەرمیل نەوتی برێنت بە ١٠٧ دۆلار مامەڵەی پێوەکرا، هەروەها نرخی بەرمیلێک نەوتی سووکی رۆژئاوای تێکساس بە ١٠٢ دۆلارمامەڵەی پێوەکرا. بەڵام سەرلەبەیانی ئەمڕۆ نرخی نەوتی برێنت بۆ ١٠٦ دۆلار و نەوتی تەکساسیش بە ١٠٠ دۆلار مامەڵەی پێوەدەکرێت.  لەدوای هێرشی رووسیا بۆسەر ئۆکراینا، نرخی نەوت بۆ سەروو ١٠٠ دۆلار بەرزبووەتەوە، لە مانگی ئاداریشدا گەیشتە ئاستێکی پێوانەیی کە ١٣٩ دۆلار بوو بۆ هەر بەرمیلێک. هاوشان لەگەڵ نەوت، نرخی گاز، گەنم و ماددەکانی دیکەش بەرزبوونەتەوە.  رۆژی نرخی ئۆنسەیەک زێڕ بە ١٩٥٢ دۆلار، بەڵام ئەمڕۆ دابەزینی بەخۆیەوە بینیوە و ئۆنسەیەک زێڕ بە ١٩٢٩ دۆلار مامەڵەی پێوەدەکرێت.  نرخی هەر ئۆنسەیەک زیوش بە ٢٤ دۆلار و ٤ سەنتە.   بەهای دۆلار بەرامبەر دراوە جیهانییەکان  ١٠٠ دۆلار بەرامبەرە بە ١٤٧ هەزار و ٤٥٠ دیناری عێراقی  پاوەند - دۆلار ١.٢٨ GBP / USD  دۆلار - یەن ١٢٨.٢٤ USD / JPY  دۆلار - لیرە ١٤.٧٤ USD / TRY  یەک دۆلار - ریاڵ (تمەن) ٢٧ هەزار و ٨٠٠ تمەن USD / IRR  یەک دۆلاری ئەمریکی: ٧٧.٣٨ روبڵی رووسی