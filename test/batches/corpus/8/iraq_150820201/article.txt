وەزارەتی تەندروستیی عێراق دەڵێت، لە ٢٤ کاژێری رابردوو ١٨ هەزار و ٢٩٥ پشکنینیان ئەنجامداوە و دەرکەوتووە چوار هەزار و ٢٩٣ پشکنینیان پۆزەتیڤن.   تووشبووەکان زۆرترینیان لە بەغدان کە زیاتر لە هەزار تووشبوون، دوای ئەویش بەسرە، کەربەلا، واست و بابل دێن. ئێستا ژمارەی تووشبووانی دەستنیشانکراو لە عێراق گەیشتووەتە ١٧٢ هەزار و ٥٨٣ تووشبوو.  لە ٢٤ کاژێری رابردوو ٧٦ تووشبووی دیکەی کۆرۆنا گیانیان لەدەستداوە و ژمارەی ئەو کەسانەی بە ڤایرۆسەکە گیانیان لەدەستداوە گەیشتە پێنج هەزار و ٧٨٥ کەس.   ژمارەی ئەو کەسانەی چاکبوونەتەوە لە ٢٤ کاژێری رابردوو دوو هەزار و ٥٧١ کەسن. بەپێی ئامارەکانی تەندروستیی عێراق، ژمارەی ئەو کەسانەی لە ڤایرۆسی کۆرۆنا چاکبوونەتەوە ١٢٢ هەزار و ٧٠٠ کەسن.