وەزارەتی دارایی هەرێمی کوردستان لە راگەیێندراوێکدا خشتەی مووچەی بڵاوکردەوە و تێیدا هاتووە، رۆژی یەکشەممە ١٠ ـی نیسانی ٢٠٢٢ دەست بە دابەشکردنی مووچەی مانگی ئادار دەکرێت و ٢٨ ـی نیسان دابەشکردنی مووچە کۆتایی دێت. واتە ماوەی ١٨ رۆژ دەخایێنێت.   بەپێی ئەو خشتەیەی وەزارەتی دارایی و ئابووریی هەرێمی کوردستان بڵاویکردووەتەوە، دابەشکردنی مووچەی وەزارەت و دەستەکان بەمشێوەیە دەبێت:   رۆژی یەکشەممە، ١٠ - ٠٤ - ٢٠٢٢، مووچەی وەزارەتی تەندروستی دابەشدەکرێت.  رۆژی دووشەممە، ١١ - ٠٤ - ٢٠٢٢، مووچەی وەزارەتی پێشمەرگە و یەکەکانی حەفتا و هەشتا دابەشدەکرێت.  رۆژی سێشەممە، ١٢ - ٠٤ - ٢٠٢٢، مووچەی وەزارەتەکانی دارایی و ناوخۆ، بەڕێوەبەرایەتیی دام و دەزگا نەوتییەکان و بەڕێوەبەرایەتیی گشتیی رەگەزنامە دابەشدەکرێت.  رۆژی چوارشەممە، ١٣ - ٠٤ - ٢٠٢٢، مووچەی وەزارەتی کاروباری شەهیدان، کەسوکاری شەهید و ئەنفالکراوان و زیندانییە سیاسییەکان دابەشدەکرێت.  رۆژی پێنجشەممە، ١٤ - ٠٤ - ٢٠٢٢، مووچەی فەرماندەیی پێشمەرگەی زێرەڤانی و فەرماندەیی بەرگریی و فریاکەوتن دابەشدەکرێت.  رۆژی شەممە، ١٦ - ٠٤ - ٢٠٢٢، مووچەی وەزارەتی پەرەوەردە (ناوشار).  رۆژی یەکشەممە، ١٧ - ٠٤ - ٢٠٢٢، مووچەی وەزارەتی پەروەردە (دەرەوەی شار).  رۆژی دووشەممە، ١٨ - ٠٤ - ٢٠٢٢، مووچەی ئەنجوومەنی ئاسایش، وەزارەتی کار و وکاروباری کۆمەڵایەتی و کەمئەندامان.  رۆژی سێشەممە، ١٩ - ٠٤ - ٢٠٢٢، مووچەی وەزارەتی داد، ئەنجوومەنی دادوەری، وەزارەتی ئەوقاف، مافی مرۆڤ، دەستەی دەستپاکی، دەستەی وەبەرهێنان، دەستەی ژینگە، دەزگای مین، ناوچە کوردستانییەکانی دەرەوەی ئیدارەی هەرێمی کوردستان، دیوانی چاودێری دارایی، کۆمیسیۆنی هەڵبژاردن، وەزارەتی سامانە سروشتییەکان، وەزارەتی پلاندانان، وەزارەتی بازرگانی، وەزارەتی گواستنەوە و گەیاندن و وەزارەتی کشتوکاڵ.  رۆژانی پێنجشەممە و شەممە، ٢١/٢٣ - ٠٤ - ٢٠٢٢، خانەنشینی شارستانی.  رۆژی یەکشەممە، ٢٤ - ٠٤ - ٢٠٢٢، وەزارەتی ئاوەدانکردنەوە، وەزارەتی رۆشنبیری و وەزارەتی کارەبا.  رۆژی دووشەممە، ٢٥ - ٠٤ - ٢٠٢٢، وەزارەتی خوێندنی باڵا و وەزارەتی شارەوانی.   رۆژانی سێشەممە، چوارشەممە و پێنجشەممە، ٢٨/٢٧/٢٦ - ٠٤ - ٢٠٢٢، سەرۆکایەتی هەرێمی کوردستان، سەرۆکایەتی ئەنجوومەنی وەزیران، سەرۆکایەتی پەرلەمان و خانەنشینی پێشمەرگە.   لە هەرێمی کوردستاندا یەک ملیۆن و ٢٥١ هەزار و ٤٥١ مووچە خۆر هەن، کە ٧٥١ هەزار و ٨٠٥ کەسیان فەرمانبەری سەربازی و شارستانین؛ ٢٤٢ هەزار و ٢٦٩ کەسیان خانەنشینن. حکومەت بۆ پێدانی مووچە بێ لێبڕین مانگانە ٨٩٥ ملیار دیناری پێویستە، کە ساڵانە ١٠ تریلیۆن و ٧٤٠ ملیار دینار دەکات.