نرخی نەوتی برێنت بەرەبەیانی رۆژی دووشەممە بەڕێژەی ١.٦ % دابەزی و هەر بەرمیلێک بە ٩٢ دۆلار و ٨٨ سەنت مامەڵەی پێوەکرا. هەروەها نرخی نەوتی سووکی تەکساسی ئەمریکاش بەڕێژەی ١.٧ % دابەزی و بەرمیلێک بە ٩١ دۆلار و ٧٢ سەنت مامەڵەی پێوەکرا.  کلاودیۆ گالیمبێرتی، جێگری سەرۆکی کۆمپانیای راوێژکاری ریستارد ئێنێرجی لەو بارەیەوە رایگەیاند، "هەواڵە ئەرێنییەکان لەسەر نزیکبوونەوەی ئێران و رۆژئاوا لەسەر زیندووکردنەوەی رێککەوتنی ئەتۆمی ئێران بووەتە هۆکار بۆ ئەوەی بازرگانان چاوەڕوانی گەڕانەوەی نەوتی ئێران بۆ بازاڕەکانی جیهان بکەن.  وەزیری دەرەوەی فەرەنسا رایگەیاند کە ئێران و وڵاتانی زلهێز تەنیا چەند رۆژێک کاتیان ماوە بۆ ئەوەی بگەنە رێککەوتنی کۆتایی جەختی لەوە کردەوە کە لەسەر تارانە کە بڕیاری دروست لەو بارەیەوە بدات.  هاوکات لەگەڵ نزیکبوونەوەی لە رێککەوتنی ئەتۆمی ئێران، کۆریای باشوور یەکێک لە کڕیارانی نەریتی نەوتی ئێران رایگەیاندووە کە لە ئاستی تەکنیکیدا سەرقاڵی وتووێژە لەگەڵ لایەنی ئێرانی بۆ دەستپێکردنەوەی هاوردەکردنی نەوت لەو وڵاتە و ئازادکردنی پارە بلۆکەکراوەکانی ئێران.  یوراسیا گرووپ کە کۆمپانیایەکی راوێژکارییە رایگەیاندووە کە ئێران ئەمجارە زووتر لە کاتی رێککەوتنی ساڵی ٢٠١٥ دەتوانێت بگەڕێتەوە بۆ بازاڕی نەوت.  ئەو گرووپە راوێژکارییە دەڵێت، ئێران دەتوانێت لە ماوەی ١ تاوەکو ١ مانگدا هەناردەکردنی نەوتی خۆی چ لە رێگەی قاچاخ بێت یان لەڕێگەی یاسایی بە کەڵکوەرگرتن لە کۆگاکانی نەوتی خۆی لە ناو دەریاو لە وڵاتی چین دەستپێبکاتەوە.  نرخی دۆلار بەرامبەر دراوە جیهانییەکان:  ١٠٠ دۆلار بەرامبەرە بە ١٤٨ هەزار و ١٠٠ دیناری عێراقی  یۆرۆ - دۆلار ١.١٣٤ EUR / USD  پاوەند - دۆلار ١.٣٥٧ GBP / USD  دۆلار - یەن ١١٥.٢٦٥ USD / JPY  دۆلار - لیرە ١٣.٦١ USD / TRY  یەک دۆلار - ریاڵ (تمەن) ٢٦ هەزار و ٨٥٠ تمەن USD / IRR