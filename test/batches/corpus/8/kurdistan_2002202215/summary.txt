داواکاریی دابەزاندنی نرخی دۆلار بەرامبەر بە دیناری عێراقی لایەنە عێراقییەکانی بەسەر دوو بەرەدا دابەشکردووە. داواکارانی بەرزکردنەوەی بەهای دیناری عێراقی باس لە بەرزبوونەوەی لەڕادەبەدەری نرخی بازاڕ لە عێراق دەکەن و دەڵێن، هەندێک جار نرخەکان دوو هێندە دەبن، لە کاتێکدا نرخی نەوتی خاو بەرزبووەتەوە؛ عێراق داهاتی زۆر بووە و دەتوانێت ئەو بارگرانییە لەسەر هاووڵاتییانی لابدات.