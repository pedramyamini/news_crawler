لەبارەی ئەوەی کە کاریگەریی دەبێت لەسەر هەناردەکردنی نەوت لە هەرێمی کوردستانەوە بۆ تورکیا؟ کەمال ئەترووشی، وەزیری سامانە سرووشتییەکانی هەرێمی کوردستان بە تۆڕی میدیایی رووداوی راگەیاند "بۆرییەکی دیکەی یەدەگ هەیە و لەڕێگەی ئەو بۆرییەوە نەوت رەوانەی تورکیا دەکرێت و کاریگەریی نابێت. "  کەمال ئەتروشی راشیگەیاند، رووداوەکە شەوی رابردوو روویداوە و قەبارەی ئەو بۆرییەی تەقیوەتەوە ٤٠ ئینجە.  وەزیری سامانە سرووشتییەکانی هەرێمی کوردستان دڵنیایی دەدات کە "تەقینەوەی بۆرییەکە کاریگەری گەورەی نابێت لەسەر هەناردەکردنی نەوتی کوردستان، هەناردەی نەوت تەنیا بەشێوەی کاتی رادەگیرێت و بەزووترین کات دەست بە هەناردەکردن دەکەینەوە، بۆرییەکی دیکەی ٤٦ ئینجی تورکیا لەتەنیشت بۆری کوردستانە و تاوەکو چاککردنەوەی بۆری نەوتی کوردستان بۆرییەکەی تورکیا بەکاردەهێنین. "  رووداو زانیویەتی بۆریی نەوتی هەرێمی کوردستان - جەیهان لە کاژێر ٧ و چارەکی ئێوارەی رۆژی سێشەممە ١٨ - ١ - ٢٠٢٢ داخراوە.  هەروەها بەرپرسانی بۆتاش لە دیوی تورکیا رایانگەیاندووە، بۆریی ٤٠ ئینجی هیڵەکە زیانی پێگەیشتووە و ئێستا سەرقاڵی ئەوەن کە بزانن ئایا بۆریی ٤٦ ئینچی هێڵەکە کە وەک جێگرەوە کاری پێدەکەن زیانی پێگەیشتووە یان نا. ئەگەر بۆریی ٤٦ ئینچی زیانی پێنەگەیشتبێت، دەتوانن گواستنەوەی نەوتی هەرێمی کوردستان لەڕێگەی ئەو بۆرییەوە دەستپێبکەنەوە. بەڵام ئەو کارە پێویستی بە کاتە لەبەر ئەوەی هەردوو بۆریی ٤٠ ئینجی و بۆڕچی ٤٦ ئینچی لەژێر زەویدان.  بەپێی زانیارییەکانی رووداو، تاوەکو ئێوارەی رۆژی سێشەممە رۆژانە تێکڕا ٤١٥ هەزار بەرمیل نەوتی هەرێمی کوردستان لەڕێگەی بۆرییەکەوە هەناردەکراوە لەگەڵ رۆژانە تێکڕا ٧٥ هەزار بەرمیل نەوتی کێڵگەکانی کەرکووکیش، بەوپێیەش بەرلە تەقینەوەکە بۆریی نەوتی هەرێمی کوردستان رۆژانە نزیکەی ٤٩ هەزار بەرمیل نەوتی هەناردەکردووە.