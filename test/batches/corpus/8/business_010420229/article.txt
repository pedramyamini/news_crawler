دابەزینی نرخی نەوت بەشێکی پەیوەندی بە پلانی ئیدارەی جۆ بایدن، سەرۆکی ئەمریکاوە هەیە کە دەیانەوێت رۆژانە یەک ملیۆن بەرمیل نەوتی دیکە بخەنە بازاڕەکانەوە بۆ ماوەی شەش مانگ.  نزیکەی مانگێکە نرخی نەوت بەهۆی کێشەکانی رووسیا و ئۆکرایناوە بۆ سەروو ١٠٠ دۆلار بەرزبووەتەوە، بۆیە وارین پاترسۆن، سەرۆکی لیژنەی ستراتیژی لە ING دەڵێت، ئەوەی لە رووسیا روودەدات بۆ ماوەیەکی درێژ کاریگەریی لەسەر نرخی نەوت دەبێت و خستنەبازاڕی نەوتی زیاتر، تەنیا چارەسەرێکی کاتییە.   نرخەکانی نەوت بۆ ئەمڕۆ هەینی ٠١ - ٠٤ - ٢٠٢٢:  - نرخی بەرمیلێک نەوتی خاوی برێنت بە ١٠٧ دۆلار و ٥٠ سەنتە  - نرخی بەرمیلێک نەوتی خاوی رۆژئاوای تێکساس بە ٩٩ دۆلار و ٦٠ سەنتە  نرخی زێڕ بەراورد بە کاتی داخستنی بازاڕ لە رۆژی پێنجشەممە زیاتر لە ١٠ دۆلار بۆ هەر ئۆنسەیەک بەرزبووەتەوە. ئەمڕۆ هەینی نرخی هەر ئۆنسەیەک زێڕ بە ١٩٣٨ دۆلار مامەڵەی پێوەدەکرێت.   لە ماوەی چەند هەفتەی رابردوودا نرخی ئۆنسەیەک زێڕ سەروو ٢٠٠٠ دۆلاری تێپەڕاند، بەڵام ئەو نرخە بە جێگیری نەمایەوە و دابەزی. نرخی زێڕ لەکاتی داخستنی بازاڕ لە رۆژی پێنجشەممە بۆ نزیکەی ١٩٢٨ دۆلار دابەزی.  لەلایەکی دیکەوە نرخی زیویش بە جێگیری ماوەیەوە و ئەمڕۆ هەر ئۆنسەیەک بە ٢٤ دۆلار و ٨٥ سەنتە.  بەهای دۆلار بەرامبەر دراوە جیهانییەکان  ١٠٠ دۆلار بەرامبەرە بە ١٤٧ هەزار و ١٥٠ دیناری عێراقی  پاوەند - دۆلار ١.٣١ GBP / USD  دۆلار - یەن ١٢٢.٣٤٤ USD / JPY  دۆلار - لیرە ١٤.٦٧ USD / TRY  یەک دۆلار - ریاڵ (تمەن) ٢٧ هەزار و ٥٠ تمەن USD / IRR  یەک دۆلاری ئەمریکی ٨١.٧٥ روبڵی رووسی