حەسەن رەشید، بەڕێوەبەری گەنجینەی یەك لە پارێزگای سلێمانی ئەمڕۆ دووشەممە ٩ - ٥ - ٢٠٢٢ بە  تۆڕی میدیایی رووداوی راگەیاند، بەپێی ئەو خشتەیەی بۆ مووچە  بڵاوكراوەتەوە، چەكی بانكیان بۆ بەڕێوەبەرایەتییەكانی تەندروستی كردووە  و گوتی: "هەر ئەمڕۆ ئێمە چەكمان بۆ کردوون و دوای ئێمەش ئەو  بەڕێوەبەرایەتیانە سەردانی بانك دەكەن بۆ وەرگرتنی مووچەكانیان".   دابەشكرنی مووچەی مانگی چوار لە كاتێكدایە، هێشتا لە سلێمانی لە چەند  وەزارەتێك ماون مووچەی مانگی سێ وەربگرن، وەك بەشێك لە وەزارەتی  رۆشنبیری و وەزارەتی خوێندنی باڵا و بەشێك لە خانەنشینان؛ هەر  پەیوەست بەو پرسە ئەشرەف فازل، بەڕێوەبەری گەنجینەی دووی  سلێمانی ئەمڕۆ دووشەممە ٩ - ٥ - ٢٠٢٢ بە رووداوی راگەیاند، ئەو چەند شوێنەی ماون كە مووچەی مانگی  سێیان وەرنەگرتووە، دەبێت لە داهاتی نێوخۆ مووچەكانیان پێبدرێت و  گوتیشی: "ئەوەی پەیوەندی بە گەنجینەی دووەوە هەیە، ئێمە هەر پێش  جەژن چەكی پارەمان بۆ ئەو شوێنانەش كردووە، بەڵام كێشەكە لە بانكدایە كە پارەی پێویستیان تێدا نەبووە".   دوێنی یەكشەممە ٠٨ - ٠٥ - ٢٠٢٢ وەزارەتی دارایی خشتەی  مووچەی مانگی چواری راگەیاند و بەپێی خشتەكە ئەمڕۆ دەست  بە دابەشكردنی مووچە دەکرێت.