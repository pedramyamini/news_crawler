نیگەرانی لە تەشەنەکردنی ڤایرۆسی کۆرۆنا بووەتە هۆکار بۆئەوەی دابەزینی بەهای زێڕ بەردەوام نەبێت. جێگیربوونی نرخی زێڕ سەرەڕای ئەوە دێت کە بەهای دۆلار بەرامبەر بە دراوەکانی دیکە بەرزبووەتەوە، بەرزبوونەوەی بەهای دۆلاریش پەیوەندیی پێچەوانەی لەگەڵ نرخی زێڕ هەیە.  بەرەبەیانی ئەمڕۆ دووشەممە نرخی هەر ئۆنسەیەک زێڕ بە رێژەی ٠.٢٦ % دابەزی و هەر ئۆنسەیەک بە ١٨٤٦ دۆلار مامەڵەی پێوەکرا.  هەر چەشنە گۆڕانکارییەکی خێرا لە نرخی زێڕ پەیوەستە بە بڕیاری بانکە ناوەندییەکانی وڵاتە پێشکەوتووەکان لەسەر سوودی بانکی و ئەگەر سوودی بانکی بەرز بکرێتەوە، نرخی زێڕ ئاراستەی بەرەو دابەزین دەگۆڕدرێت.