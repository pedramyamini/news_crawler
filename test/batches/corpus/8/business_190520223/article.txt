ئەمڕۆ پێنجشەممە، وەزارەتی دارایی عێراق لە راگەیێندراوێکدا بڵاویکردەوە،  بەڕێوەبەرایەتیی ژمێریاری دەستیکردووە، بە خەرجکردنی مووچەی ئەم مانگەی فەرمانبەرانی عێراق.   وەزارەتی دارایی عێراق داوا لە سەرجەم یەکە ژمێرییەکانی سەر بە وەزارەتەکان دەکات، بەپێی خشتەی دانراو سەردانی  بەڕێوبەرایەتی ژمێریاریی وەزارەتی دارایی بکەن، بۆ ئەوەی بەپێی رێکارەکان مووچەکانیان خەرج بکرێت.  وەزارەتی دارایی و ئابووریی هەرێمی کوردستان لە رۆژی ٠٩ - ٠٥ - ٢٠٢٢ دەستی بە دابەشکردنی مووچەی مانگی نیسان کرد، بەپێی ئەو خشتەیەی بڵاوی کردووەتەوە، لە رۆژی ٣٠ی ئەم مانگە دابەشکردنی مووچەی مانگی نیسان کۆتاییدێت.