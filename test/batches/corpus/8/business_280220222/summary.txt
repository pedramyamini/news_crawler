بەڕێوەبەری گشتی باج و خانووبەرەی میری لە هەرێمی کوردستان دەڵیت، دەیان هەزار پیشەوەر لە هەرێمی کوردستان هەن کە یەک هەزار دیناریش باج بە حکومەت نادەن؛ ئەو هۆکاری زیادبوونی داهاتی باج بۆ گرتنەبەری رێکارەکان دەگەڕێنێتەوە، نەک زیادکردنی باج و دەشڵێت: " ٨٠ % ی داهات کە لە باج کۆکراوەتەوە هی کۆمپانیاکانە"؛ ئاماژە بەوەش دەدات کە "لەمەودوا کار بە خەمڵاندن ناکرێت و راستەوخۆ لەسەر راپۆرتی دارایی کۆمپانیاکان دەڕۆن".