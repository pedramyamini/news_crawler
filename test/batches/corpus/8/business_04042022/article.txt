بەهۆی کردنەوەی یەدەکی ستراتیژیی نەوت لەلایەن وڵاتانی بەکارهێنەر و هەروەها راگەیاندنی ئاگربەست لە یەمەن کە ئێران و ئیمارات پێشوازییان لێکردووە نرخەکانی نەوت بەربەیانی ئەمڕۆ بەرزبوونەوە.  بەرەبەیانی ئەمڕۆ دووشەممە ٤ - ٤ - ٢٠٢٢ نرخی هەر بەرمیلێک نەوتی دەریای باکوور ٧٩ سەنت دابەزی و بە ١٠٣ دۆلار و ٦٠ سەنت مامەڵەی پێوەکرا، بەڵام ئێستا هەر بەرمیلێک نەوتی برێنت بە ١٠٤ دۆلار و ٤٩ سەنت مامەڵەی پێوەدەکرێت.  هەروەها هەر بەرمیلێک نەوتی سووکی تێکساسی ئەمریکاش رووی لە بەرزبوونەوە کرد و بە ٩٩ دۆلار و ٢٨ سەنت مامەڵەی پێوەدەکرێت.  نرخی زێڕ بەردەوامە لە دابەزین  ئەمڕۆ دووشەممە نرخی زێڕ دابەزینی بەخۆیەوە بینی، ئەمەش دوای ئەوە دێت کە بەهۆی بڵاوبوونەوەی ئامارەکانی پەیوەست بە رەخساندنی هەلیکاری کار لە ئەمریکا کە تیایدا دەرکەوت لە مانگی ٣ی ئەمساڵدا ٤٣١ هەزار هەلیکاری نوێ رەخساوە، ئەگەری بەرزکردنەوەی سوودی بانکی لەلایەن بانکی ناوەندی ئەمریکاوە زیادبووە.  بەرەبەیانی رۆژی دووشەممە نرخی هەر ئۆنسەیەک زێڕ ٢ دۆلار و ٢٠ سەنت دابەزی و بە ١٩٢١ دۆلار مامەڵەی پێوەکرا.  زیادبوونی ژمارەی هەلەکانی کارکردن لە ئەمریکا بەپێی شرۆڤەکاران دەبێتە هۆکار، بانکی ناوەندیی ئەمریکا خێرا بیر لە بەرزکردنەوەی سوودی بانکی بکاتەوە و کە دەبێتە هۆکار بۆ دابەزینی نرخی زێڕ.  لەگەڵ ئەوەشدا شەڕ و نیگەرانییە جیۆسیاسییەکان بوونەتە هۆکار بۆ ئەوەی خواست بۆ کڕینی زێڕ لە ئاستێکی بەهێزدا بمێنێتەوە و دابەزینی نرخی زێڕ بەرفراوان نەبێت.  بەهای دۆلار بەرامبەر دراوە جیهانییەکان  ١٠٠ دۆلار بەرامبەرە بە ١٤٧ هەزار و ٢٥٠ دیناری عێراقی  پاوەند - دۆلار ١.٣١ GBP / USD  دۆلار - یەن ١٢٢.٥٩٨ USD / JPY  دۆلار - لیرە ١٤.٦٩ USD / TRY  یەک دۆلار - ریاڵ (تمەن) ٢٧ هەزار و ٥٠ تمەن USD / IRR  یەک دۆلاری ئەمریکی ٨٥.٧٥ روبڵی رووسی