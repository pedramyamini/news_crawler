دانیشتووانی شاری هامبۆرگ کاردانەوەی جیاوازیان هەیە بەرامبەر بەو رێوشوێنە نوێیەی لە سەرانسەری ئەڵمانیا گیراوەتەبەر لە دژی بڵاوبوونەوەی جۆری ئۆمیکرۆنی ڤایرۆسی کۆرۆنا. لە ئەڵمانیا بڕیاردراوە هەر کەسێک دوو ژەمی ڤاکیسنی وەرنەگرتبێت یان لە شەش مانگی رابردوودا تووشی کۆرۆنا نەبووبێت و چاک نەبووبێتەوە، ئەوا بۆی نییە سەردانی شوێنە گشتییەکان وەک مۆڵەکان، چێشتخانەکان و هۆڵە گشتییەکان بکات.