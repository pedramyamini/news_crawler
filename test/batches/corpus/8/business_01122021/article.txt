دوای چەند رۆژێک لە دابەزینە خێرا و گەورەکەی نەوت، لەگەڵ کردنەوەی بازاڕەکان لە رۆژی ٢٩ - ١١ - ٢٠٢١ نرخەکانی نەوت بە رێژەی ٤.٣٢ % بەرزبوونەوە و نرخی بەرمیلێکی نەوتی برێنت بە ٧٤ دۆلار و ٦٨ سەنت مامەڵەی پێوەکرا، بەڵام دواتر بۆ خوار ٧٣ دۆلار دابەزی. بەیانیی رۆژی سێشەممەش نرخی نەوتی برێنت بۆ ٧٣ دۆلار و ٨٨ سەنت بەرزبووەوە. دواتر بەهۆی ڤایرۆسی کۆرۆنای ئۆمیکرۆنە نرخەکانی بە رێژەی ٦ % دابەزین. بەڵام ئەمڕۆ چوارشەممە نرخی نەوت بۆ سەرووی ٧٠ دۆلار بەرزبووەوە.  بەڵام نرخی نەوتی خاوی سووکی تێکساسیش ئێستا بە ٦٧ دۆلار و ١٨ سەنت مامەڵەی پێوەدەکرێت.  نرخەکانی نەوت رۆژی سێشەممە زیاتر لە ٦ % دابەزین. دابەزینی نرخی نەوت پەیوەستە بە چەند هۆکارێکەوە لەسەرووی هەموویانەوە ڤایرۆسی کۆرۆنای ئۆمیکرۆنە.   رۆژی سێشەممە جێرۆم پاوڵ، سەرۆکی بانکی فیدڕاڵی ئەمریکا قسەی لەگەڵ ئەندامانی ئەنجوومەنی نوێنەرانی ئەمریکا و لیژنەی ئابووری و بانکی کرد لەبارەی کاریگەریی ڤایرۆسەکە بەسەر گەشەی ئابووری کە رەنگە جارێکی دیکە سستییەک بخاتەوە سەر گەشەی ئابووری.   بەهۆی بڵاوبوونەوەی ئەو ڤایرۆسە وڵاتانی بەرهەمهێنەری نەوت، ناسراو بە ئۆپێک پڵەس بۆ زیاتر دڵنیابوون لە کاریگەریی ئۆمیکرۆن کۆبوونەوەی ئەمڕۆ چوارشەممەیان دواخست. بەڵام بەپێی پێشبینییەکان ئەو وڵاتانە سوورن لەسەر زیادکردنی ٤٠٠ هەزار بەرمیل نەوت لە مانگی کانوونی یەکەمی ئەمساڵ.  لە رۆژی هەینی رابردووەوە نرخی نەوت تاوەکو ١٤ % دابەزیوە. وەبەرهێنەران ترسیان هەیە کە ڤایرۆسی ئۆمیکرۆن بەهۆی راگەیاندنی قەدەخەی هاتووچۆ لەلایەن چەند وڵاتێک خواست بۆ نەوت کەمبکاتەوە.   دۆلار بەرامبەر یۆرۆ بەرزبووەوە  لە بازاڕی ئاڵوگۆڕی دراوەکانیش بەهای دۆلار بەرامبەر یۆرۆ بەرزبووەوە و هەر یۆرۆیەک بە یەک دۆلار و ١٣٣ سەنت مامەڵەی پێوە دەکرێت. ئەوە لەکاتێکدایە رۆژی سێشەممە بە یەک دۆلار و ١٢٩ سەنت بوو.   بەهای لیرەش بەراورد بە رۆژی رابردوو بەرزبووەوە ئەمڕۆ چوارشەممە هەر دۆلارێک بە ١٣.٥٦ مامەڵەی پێوەکرا و رۆژی سێشەممە بە ١٢.٧٥ لیرە بوو.  بەهای تمەنیش بەراورد بە رۆژانی رابردوو تاڕادەیەک جێگیرە و یەک دۆلاری ئەمریکی بە ٢٩ هەزار و ٥٠ تمەن مامەڵەی پێوە دەکرێت.  نرخی دۆلار بەرامبەر دراوە جیهانییەکان  ١٠٠ دۆلار - دینار  USD / IQD  ١٤٨.٠٢٥ پاوەند - دۆلار ١.٣٣ GBP / USD  دۆلار - یەن ١١٣.٤٥ USD / JPY  دۆلار - لیرە ١٣.٥٦ USD / TRY  سەرلەبەیانیی رۆژی دووشەممە ٢٩ - ١١ - ٢٠٢١ بەهای هەر ئۆنسەیەک زێڕ بەراورد بە رۆژی یەکشەممە و لەگەڵ کردنەوەی بازاڕەکان بەرزبووەوە و هەر ئۆنسەیەک زێڕ بە ١٧٩٥ دۆلار مامەڵەی پێوەکرا، بەڵام لە کۆتاییەکانی رۆژدا نرخەکەی بۆ خوار ١٧٩٠ دۆلار دابەزی، بەڵام بەیانیی رۆژی سێشەممە بەهای هەر ئۆنسەیەک بۆ ١٧٩٠ دۆلار بەرزبووەوە هەروەها نرخی زیویش بەرزبووەوە و هەر ئۆنسەیەکی بە ٢٢ دۆلار و ٩١ سەنت مامەڵەی پێوەکرا.   رۆژی چوارشەممە ١ - ١٢ - ٢٠٢١ نرخی یەک ئۆنسەی زێڕ بە ١٧٩٣ دۆلار مامەڵەی پێوەکرا.