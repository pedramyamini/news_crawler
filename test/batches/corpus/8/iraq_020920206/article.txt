لە راگەیێندراوێکدا سەرۆکایەتیی هەرێمی کوردستان لەبارەی کۆبوونەوەی نێچیرڤان بارزانی، سەرۆکی هەرێمی کوردستان و جێنین پلاسخارت، نوێنەری تایبەتی سکرتێری گشتیی نەتەوە یەکگرتووەکان لە عێراق ئاماژەی بەوە کردووە، لە کۆبوونەوەکەدا "تيشكيان خسته سه‌ر په‌يوه‌ندييه‌كان و گفتوگۆى هه‌ولێر - به‌غدا و لێكگه‌يشتنى ئه‌و دواييه‌ى هه‌ردوولا له‌سه‌ر بابه‌تى بودجه و مووچه‌ى فه‌رمانبه‌رانى هه‌رێمى كوردستان".  دەقی راگەیێندراوی سەرۆکایەتیی هەرێمی کوردستان لەبارەی کۆبوونەوەکە:  نێچيرڤان بارزانى و جێنين پلاسخارت ڕۆڵى يووئێنيان له عێراق تاوتوێ كرد  هه‌ر له چوارچێوه‌ى سه‌ردانه‌كه‌يدا بۆ به‌غدا، پاشنيوه‌ڕۆى ئه‌مڕۆ چوارشه‌ممه ٢/٩/٢٠٢٠ به‌ڕێز نێچيرڤان بارزانى، سه‌رۆكى هه‌رێمى كوردستان له‌گه‌ڵ خاتوو جينين پلاسخارت، نوێنه‌رى تايبه‌تى سكرتێرى گشتيى نه‌ته‌وه يه‌كگرتووه‌كان له عێراق كۆبووه‌وه.  له كۆبوونه‌وه‌كه‌دا، هه‌ردوولا پرۆسه و دۆخى سياسيى عێراق و هه‌رێمى كوردستانيان تاوتوێ كرد و تيشكيان خسته سه‌ر په‌يوه‌ندييه‌كان و گفتوگۆى هه‌ولێر - به‌غدا و لێكگه‌يشتنى ئه‌و دواييه‌ى هه‌ردوولا له‌سه‌ر بابه‌تى بودجه و مووچه‌ى فه‌رمانبه‌رانى هه‌رێمى كوردستان.  سه‌رۆك نێچيرڤان بارزانى، ئاماژه‌ى به ڕۆڵى تيمى نه‌ته‌وه يه‌كگرتووه‌كان له عێراق كرد كه ده‌توانێت يارمه‌تيده‌رى هه‌ولێر و به‌غدا بێت بۆ هاندانى گفتوگۆيه‌كى جدديى نێوانيان له‌پێناو چاره‌سه‌ركردنى بنچينه‌يى و يه‌كجاريى كێشه‌كان له‌سه‌ر بنه‌ماى ده‌ستوور، هه‌روه‌ها تيشكى خسته سه‌ر ڕاپۆرتى نوێنه‌رى سكرتێرى گشتيى يووئێن له عێراق كه سه‌باره‌ت به گرنگيى جێبه‌جێكردنى ده‌ستوور و سيستمى فيدراڵى، پێشكه‌ش به ئه‌نجومه‌نى ئاسايشى نێوده‌وڵه‌تى كرد.  دوايين پێشهاته‌كانى بڵاوبوونه‌وه‌ى په‌تاى ڤايرۆسى كۆرۆنا و چۆنيه‌تيى به‌ره‌نگاربوونه‌وه‌ى، هه‌ڵبژاردنى داهاتووى عێراق و ياساى هه‌ڵبژاردن و دۆخى ئاواره و په‌نابه‌ران له كه‌مپه‌كانى هه‌رێمى كوردستان، ته‌وه‌رێكى ديكه‌ى كۆبوونه‌وه‌كه بوو.