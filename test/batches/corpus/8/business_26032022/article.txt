بەیانی رۆژی هەینی نرخی نەوت بەرزبووەوە و بەرمیلێکی برێنت بە ١١٩ دۆلار و ٤٠ سەنت بوو، هەروەها بەرمیلێک نەوتی رۆژئاوای تێکساسیش بە ١١٢ دۆلار و ٤٥ سەنت مامەڵەی پێوەکرا، ئەمڕۆ شەممەش نرخی نەوت زیاتر بەرزبووەوە و بەمشێوەیەیە:  - یەک بەرمیل نەوتی برێنت بە ١٢٠ دۆلار و ٧ سەنتە  - یەک بەرمیل نەوتی رۆژئاوای تێکساس بە ١١٣ دۆلار و ٩ سەنتە.  هەفتەی رابردوو نرخی نەوت بۆ خوار ١٠٠ دۆلار دابەزی و هەر بەرمیلێک نەوتی لە خوار ١٠٠ دۆلار مامەڵەی پێوەکرا، بەڵام کۆتایی هەفتەی رابردوو نرخی نەوت جارێکی دیکە دەستی بە بەرزبوونەوە کرد، رۆژی چوارشەممەش بەهۆی لێدوانەکانی ڤلادیمیر پووتین، سەرۆکی رووسیا، نرخی نەوت چەند دۆلارێک بەرزبوونەوەی بەخۆوە بینی.  نرخی زێڕ بەردەوامە لە دابەزین و ئەمڕۆ شەممە نرخی ئۆنسەیەک زێڕ گەیشتە ١٩٥٨ دۆلار ئەمە لەکاتێکدایە کە رۆژی رابردوو نرخی هەر ئۆنسەیەک بە ١٩٦٢ دۆلار مامەڵەی پێوەکرا.  لە ماوەی چەند هەفتەی رابردوودا نرخی ئۆنسەیەک زێڕ سەروو ٢٠٠٠ دۆلاری تێپەڕاند، بەڵام ئەو نرخە بە جێگیری نەمایەوە و دابەزی.  هەروەها نرخی زیویش بە هەمان شێوەی زێڕ دابەزیوە و ئەمڕۆ هەر ئۆنسەیەک زیو بە ٢٥ دۆلار و ٥٣ سەنتە، رۆژی هەینی رابردووش هەر ئۆنسەیەک بە ٢٥ دۆلار و ٩٦ سەنت بوو.  بەهای دۆلار بەرامبەر دراوە جیهانییەکان  دوای ئەوەی رۆژی رابردوو بەهای رۆبڵی رووسی بەرزبووەوە بەهۆی ئەو لێدوانەی ڤلادیمیر پووتین، سەرۆکی رووسیا کە گوتی، لەگەڵ "وڵاتانی نەیار" تەنیا بە رۆبڵ مامەڵە دەکەن لە فرۆشتنی گازدا، بەیانیی رۆژی هەینی جارێکی دیکە بەهای ئەو دراوە دابەزی. ئێستا هەر دۆلارێکی ئەمریکی بەرامبەر ١٠٢ رۆبڵی رووسییە.   ١٠٠ دۆلار بەرامبەرە بە ١٤٧ هەزار و ٤٥٠ دیناری عێراقی  پاوەند - دۆلار ١.٣١ GBP / USD  دۆلار - یەن ١٢١.٨٣٤ USD / JPY  دۆلار - لیرە ١٤.٨٤ USD / TRY  یەک دۆلار - ریاڵ (تمەن) ٢٦ هەزار و ٢٧٠ تمەن USD / IRR  یەک دۆلاری ئەمریکی ١٠٢ روبڵی رووسی