عەلی غوڵامی، سەرۆکی فەرمانگەی کشتوکاڵی شاری دێڵۆڕان رایگەیاند، لە گوندەکانی ئەو شارە ٢٠ هەزار هێکتار زەوی دێمی هەیە، کە ئەمساڵ ١٥ هەزاری کراوەتە گەنم و جۆ، بەڵام بەهۆی وشکەساڵی هیچی شین نەبووە و زیانی زۆر بە خاوەنی زەوییەکان گەیشتووە.  بەپێی راپۆرتی کەشناسیی ئیلام، ٩٧.٥ % ی رووبەری ئەو پارێزگایە تووشی وشکەساڵی بووە،  ئەمساڵ لە ئاستی ئێراندا، لە ئیلام زۆرترین رێژەی کەمبوونەوەی بارین تۆمارکراوە. لە سەرەتای پاییزەوە تاوەکو ئێستا تەنیا ١٣٠ میللیمەتر باران لە پارێزگای ئیلام باریوە، کە بەراورد بە ساڵی رابردوو ٤٦ % و بەراورد بە ئاستی مامناوەندی بارین لە ٣٠ ساڵی رابردوودا ٦٤ % کەمترە.