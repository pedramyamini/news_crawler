پەیامنێری رووداو لە بەغدا دەڵێت، کاتیۆشاکە ئاراستەی باڵیۆزخانەی ئەمریکی کرابوو، بەڵام هیچ زیانێکی گیانی نەبووە.  رۆژی ١٦ی ئەم مانگەش کاتیۆشایەک لە ناوچەی سەوزی بەغدا کەوتووەتەخوارەوە و دوو کاتیۆشاش بەر لە هاویشتنیان پووچەڵکراونەتەوە. کەوتنەخوارەوەی کاتیۆشاکەش زیانی نەبووە و لە نزیک گەراجی نەهزە ئاراستەی ناوچەکە کراوە.  هێرشە مووشەکییەکان لە بەغدا بۆ سەر ناوچەی سەوز، هێزە ئەمنییەکان و بنکە و بارەگاکانی هێزەکانی ئەمریکا لە بەغدا زیادیان کردووە. ئەمریکا گرووپە چەکدارەکانی سەر بە ئێران بە ئەنجامدانی ئەو هێرشانە تۆمەتبار دەکات.