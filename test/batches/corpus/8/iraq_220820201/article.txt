لە راگەیێندراوی ٢٤ کاژێریی وەزارەتی تەندروستیی عێراقدا هاتووە، لە ٢٤ کاژێری رابردوودا ٢٠ هەزار و ٤٥٩ پشکنین بۆ دەستنیشانکردنی تووشبووانی ڤایرۆسی کۆرۆنا کراون.  تەندروستیی عێراق روونیکردووەتەوە، سێ هەزار و ٩٦٥ تووشبووی نوێی ڤایرۆسی کۆرۆنا تۆمارکراون، دوو هەزار و ٩٤٧ تووشبوو چاکبوونەتەوە، ٧٠ تووشبووش لە سەرانسەری عێراقدا گیانیان لەدەستداوە.  تاوەکو ئێستا لە سەرتاسەری عێراقدا ٢٠١ هەزار و ٥٠ کەس تووشی ڤایرۆسی کۆرۆنا بوون، لەو ژمارەیە ١٤٣ هەزار و ٣٩٣ کەس چاکبوونەتەوە و شەش هەزار و ٣٥٣ تووشبوویش گیانیان لەدەستداوە.