عەلیڕەزا تولابی، بەڕێوەبەری دانەوێڵەی رێکخراوی کشتوکاڵی ئیلام، رایگەیاند: "بەرهەمی گەنمی جووتیارانی پارێزگای ئیلام ساڵی رابردوو ٢٣٧ هەزار تۆن بوو، بەڵام بەهۆی وشکەساڵییەوە پێشبینی دەکرێت ئەمساڵ ١٨٠ هەزار تۆن بێت، واتە ٢٥ % کەم ببێتەوە".  عەلیڕەزا تولابی گوتی: لە ٥١ هەزار و ٤٥٠ هێکتاری زەوییە کشتوکاڵییەکانی ئەم پارێزگایەدا جۆ چێنراوە، بەڵام ٥٠ هەزار و ٢٦٠ هێکتار، واتە ٩٧ % ی ئەو رووبەرە بەهۆی وشکەساڵییەوە لەنێوچووە، بەجۆرێک لە زەوییە دێمەکارەکاندا هیچ جۆیەک بەرهەم نایەت.  عەلیڕەزا تولابی سەبارەت بە بەرهەمی گەنمیش گوتی: لە ٨٣ هەزار و ٣٠٠ هێکتار گەنمی دێمەکار، ٩٧ % و لە ٦٤ هەزار و ١٠٠ هێکتار گەنمی بەرئاویش ٢٨ % ی بەهۆی وشکەساڵییەوە لەنێوچووە.  بەپێی راپۆرتە فەرمییەکان، بارانبارین لە ئیلام ئەمساڵ بەراورد بە ساڵانی رابردوو، بە رێژەی ٦٣ % کەمبووەتەوە.