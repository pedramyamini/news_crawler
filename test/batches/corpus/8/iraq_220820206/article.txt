بەپێی راگەیێندراوێكی نووسینگەی خالید بەتال، وەزیری پلاندانانی عێراق، ئەمڕۆ شەممە ٢٠٢٠/٠٨/٢٢ لە كۆڕبەندێكدا کە ناوەندی رافیدەین بۆ گفتوگۆ بە ناونیشانی "وەزارەتی پلاندانان، دید و ئاستەنگەكان، پرۆژەكانی پەرەپێدان" لە نەجەف سازیكرد، وەزیری ناوبراو لەو کۆڕبەندەدا ئاماژەی بەو یاسایە داوە.  بە گوتەی خالید بەتال، وەزارەتی پلاندانان كار بۆ رەخساندنی ژینگەی گونجاو بۆ كاركردنی كەرتی تایبەت و راكێشانی وەبەرهێنەران دەکات. هاوكات بەهۆی رەوشی تەندروستی و داراییەوە، سەرژمێریی گشتیی دانیشتووانیان بۆ ساڵی داهاتوو دواخستووە، بەڵام ئامادەكاری بۆ سەرژمێریی ئەلیكترۆنی بەردەوام دەبێت.  وەزیری پلاندانانی عێراق ئاشكراشی كردووە، "بەدیهێنانی پەرەپێدان پێویستی بە رێگەپێدانی بێمەرجە بە كەرتی تایبەت بۆ گەشەپێدانی وەبەرهێنان لە عێراق".  بەپێی ئاماری وەزارەتی پلاندانان، سێ هەزار و ٧٠٠ گەڕەكی زێدڕۆیی لە عێراق هەن کە لە ٥٢٢ هەزار یەكەی نیشتەجێبوون پێكهاتوون، نزیكەی سێ ملیۆن كەس تێیاندا نیشتەجێن، زۆرترینی ئەو زێدەڕۆییانە لە بەغدایە و دواتر بەسرە و پارێزگاكانی دیكە.