یۆنان دەستی بەسەر کەشتییەکی نەوتی ئێراندا گرت. حکومەتی یۆنان دەڵێت، ئەو کەشتییە بارە نەوتەکەی بەتاڵ دەکاتە کەشتییەکی دیکە و لەسەر داوای ئەمریکا بەهۆی بەزاندنی گەمارۆکانی سەر ئەو وڵاتە دەگوازێتەوە بۆ ئەمریکا.  دوای ئەوەی ئیدارەی پێشووی ئەمریکا پاشەکشەی لە رێککەوتنی ئەتۆمی ٢٠١٥ ـی ئێران کرد، هەموو گەمارۆکانی سەر فرۆشتنی نەوتی ئێرانی گەڕاندەوە، هەر وڵاتێک کە نەوتی ئێران بکڕێت سزای دارایی بەسەردا دەسەپێنێت.  تاران لە کاردانەوەی هەنگاوەکەی ئەسینادا دەستی بەسەر دوو کەشتی یۆنانی لە کەنداودا گرت و ئەمریکای تۆمەتبارکرد بە شکاندنی یاسا و رێسا نێودەوڵەتییەکانی پەیوەست بە گواستنەوەی دەریایی.   حکومەتی یۆنان ئیدانەی دەستبەرداگرتنی دوو کەشتییەکەی کردووە لەلایەن ئێرانەوە و داوای لە هاووڵاتییانی یۆنان کردووە گەشت بۆ ئێران نەکەن.