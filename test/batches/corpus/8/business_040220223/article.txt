هاتنی شەپۆلێکی نوێی سارد لە ویلایەتە یەکگرتووەکانی ئەمریکا و نیگەرانی لە پچڕانی خستنەڕووی نەوت بەهۆی کێشە جیۆسیاسییەکان بووەتە هۆکار بۆئەوەی نرخی نەوت ئاستی ٩٢ دۆلار دەرباز بکات، نرخی نەوتی برێنتی دەریای باکوور زیاتر بەرزبووەوە و هەر بەرمیلێک بە ٩٢ دۆلار و ٥٠ سەنت مامەڵەی پێوەکرا.  هەروەها هەر بەرمیلێک نەوتی سووکی تێکساس یەک دۆلار و  ٤٦ سەنت بەرزبووەوە بە ٩١ دۆلار و ٧٣ سەنت مامەڵەی پێوە کرا.  هەردوو نرخی نەوتی برێنت و تێکساس لە بەرزترین ئاستەکانی خۆیان لە ماوەی ٧ ساڵی رابردوودا مامەڵەیان پێوە دەکرێت. هەروەها بۆ ماوەی ٧ هەفتەی بەردەوامە نرخەکانی نەوت روویان لە بەرزبوونەوەیە، بە شێوەیەک کە نرخەکانی نەوت تەنیا لە ماوەی یەک مانگی رابردوودا بە رێژەی ١٥ % بەرزبوونەتەوە.