لە دوایین رۆژەکانی هەفتەی رابردوو نرخی نەوتی برێنت بۆ جارێکی دیکە ٧٦ دۆلاری تێپەڕاند، بەڵام لەگەڵ کردنەوەی بازاڕەکان نرخەکەی کەمێک دابەزیوە و ئێستا هەر بەرمیلێک نەوتی برێنت بە ٧٥ دۆلار و ٩٣ سەنت مامەڵەی پێوەدەکرێت.  هەروەها نرخی نەوتی سووکی تێکساسی ئەمریکاش بە  ٧٣ دۆلار و ١٥ سەنت مامەڵەی پێوەدەکرێت.  لە بازاڕەکانی دراودا بەهای دۆلار بەرامبەر یۆرۆ جێگیرە و ئێستا هەر یۆرۆیەک بۆ ١.١٣٢ دۆلار مامەڵەی پێوەدەکرێت.  لەلایەکی دیکەوە بەهای تمەنیش بەرامبەر دۆلار دابەزیوە بۆ خوار ٣٠ هەزار تمەن و بەهای لیرەی تورکیش لە ٢٤ کاژێری رابردوو گۆڕانکاریی بەسەردا نەهاتووە.  نرخی دۆلار بەرامبەر دراوە جیهانییەکان:  ١٠٠ دۆلار - دینار  USD / IQD ١٤٨.١٥٠ یۆرۆ - دۆلار ١.١٣٢ EUR / USD  پاوەند - دۆلار ١.٣٤٠ GBP / USD  دۆلار - یەن ١١٤.٤٤٧ USD / JPY  دۆلار - لیرە ١٠.٩٤ USD / TRY  دۆلار - ریاڵ (تمەن) ٢٩ هەزار و ٩٨٠ تمەن USD / IRR  نرخی زێڕ لەگەڵ کردنەوەی بازاڕەکان هیچ گۆڕانکارییەکی بەسەردا نەهاتووە و ئۆنسەیەکی بە ١٨١١ دۆلار مامەڵەی پێوەدەکرێت. بەڵام نرخی زیو چەند سەنتێک دابەزیوە و هەر ئۆنسەیەک زیویش بە ٢٢ دۆلار و ٨٣ سەنت مامەڵەی پێوەدەکرێت.