ئاكۆ ئەحمەد، بەڕێوەبەری پشنكین و هەڵسەنگاندنی جۆری لە بەڕێوەبەرایەتیی  گشتوگوزاری سلێمانی بە تۆڕی میدیایی رووداوی راگەیاند، بەپێی بڕیارێك هەموو شوێنە گەشتیارییەكان دەبێت  بەشێك لە كارمەندەكانیان دەرچووی بەشەكانی گەشتوگوزاربن.  بەرپرسەكەی گشتوگوازاری سلێمانی لە بەرنامەی بە کاتی سلێمانییی رادیۆی رووداو قسەی کرد، ئەوەشی خستەڕوو کە لە ساڵی ٢٠٢١ دا   ١٥٣ مۆڵەتی نوێی گەشتیارییان داوە و ١٧٠ مۆڵەتی گەشتیاریشیان هەڵوەشاندووەتەوە.   محەممەد زەهاوی، پسپۆڕی گەشتوگوزاریش دامەزراندنی دەرچووانی بەشە گەشتیارییەکان لە شوێنە گەشتیارییەكان بە  هەنگاوێكی دروست دەزانێت.  لەلایەکی دیکەوە عەتا ئەنوەر، سەرۆكی لقی سلێمانی كۆمەڵەی كۆمپانیا و نووسینگە  گەشتیارییەكانی سلێمانیش پێشبینی ئەوەی كرد كە بۆ بۆنەی  سەری ساڵ گەشتیارێكی كەمتر روو لە سلێمانی بكەن.  بە گوێرەی ئامارە فەرمییەکان، لە ساڵی ٢٠٢١ دا زیاتر لە یەک ملیۆن ٥٠٠ هەزار گەشتیار چوونەتە ناوچە  گەشتیارییەكانی سنووری پارێزگاکانی سلێمانی و هەڵەبجە.