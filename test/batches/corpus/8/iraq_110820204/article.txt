لە راگەیێندراوەکەی تەندروستیی عێراقدا هاتووە، ١٨ هەزار و ٩٠١ پشکنین ئەنجامدراون و کۆی گشتیی پشکنینەکان ملیۆنێک و ١٨٣ هەزار و ٩٥٠ پشکنینن.   تووشبووەکان زۆرترینیان لە بەغدان، دوای ئەویش بەسرە، هەولێر لە هەرێمی کوردستان و نەجەف و کەرکووک دێن. کۆی ژمارەی تووشبووی دەستنیشانکراو گەیشتووەتە ١٥٦ هەزار و ٩٩٥ تووشبوو.   لە ٢٤ کاژێری رابردوو ٦٧ تووشبووی دیکەی کۆرۆنا لە پارێزگاکانی عێراق گیانیان لەدەستداوە و کۆی ژمارەی گیانلەدەستدان گەیشتووەتە پێنج هەزار و ٥٣١ کەس.   ژمارەی ئەو تووشبووانەی لە ٢٤ کاژێری رابردوو دوو هەزار ٣١٢ تووشبوو چاکبوونەتەوە. ئێستا ژمارەی ئەوانەی چاکبوونەتەوە ١١٢ هەزار و ١٠٢ کەسن.   ئەمڕۆ رووسیا تۆمارکردنی یەکەم پێکوتەی ڤایرۆسی کۆرۆنای راگەیاند، بریکاری وەزارەتی تەندروستی و ژینگەی عێراق رایگەیاند لە پەیوەندیداین لەگەڵ باڵیۆزی رووسیا لە عێراق بۆ بەدەستهێنانی پێکوتەی ڤایرۆسی کۆرۆنا.