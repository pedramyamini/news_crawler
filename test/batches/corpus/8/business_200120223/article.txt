ئەنجوومەنی سیاسەتی نەختینەیی دراوی تورکیا پاشنیوەڕۆی ئەمڕۆ پێنجشەممە ٢٠ی کانوونی دووەمی ٢٠٢٢ بڕیاری دا بە جێگرکردنی سوودی بانکی بە رێژەی ١٤ %.  سوودی بانکی لە تورکیا لە سەرەتای ساڵی ٢٠٢١ دا ١٧ % بوو. بانکی ناوەندیی تورکیا لە ١٨ی ئاداری ٢٠٢١ دا، سوودەکەی لە ١٧ % ەوە بۆ ١٩ % بەرزکردەوە و دواتر لە پێنج کۆبوونەوەدا ئەو رێژەیەی جێگیرکرد.   دواتر لە ٢٣ی ئەیلولی ٢٠٢١ رێژەی سوودی بانکی لە ١٩ % بۆ ١٨ % کەمکردەوە. لە ٢١ی تشرینی یەکەمی ٢٠٢١، رێژەی سوودی بانکی بۆ ١٦ % و لە ١٨ی تشرینی دووەمیشدا رێژەکەی لە ١٦ % ەوە بۆ ١٥ % کەمکرایەوە.   بانکی ناوەندیی تورکیا رۆژی ١٦ی کانوونی یەکەمی ٢٠٢١ سوودی بانکی لە ١٥ % ـەوە بۆ ١٤ % کەمکردبووەوە.