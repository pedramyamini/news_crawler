لە ٢٤ کاژێری رابردوودا دوای بڕیاری بەرهەمهێنەرانی نەوتی ئۆپێک پڵەس لەسەر بەردەوامبوونیان لە پلانەکەی پێشوویان و زیادکردنی رۆژانە ٤٠٠ هەزار بەرمیل نەوت لە مانگی داهاتوودا، نرخی نەوت کاردانەوەی پێشاندا و دابەزی بۆ ٨٨ دۆلار. دابەزینی نرخی نەوت تەنیا چەند کاژێرێک بەردەوام بوو و دیسان نرخی نەوت بەرزبووەوە.  ئەمڕۆ هەینی ٠٤ - ٠٢ - ٢٠٢٢ نرخی نەوتی برێنت لە بازاڕەکانی جیهان بە ٩١ دۆلار و ٥٣ سەنت مامەڵەی پێوە دەکرێت و بەراورد بە رۆژی رابردوو زیاتر لە دوو دۆلار بەرزبووەتەوە، هەروەها نرخی نەوتی سووکی تەکساسیش بۆ ٩٠.٨٣ دۆلار بەرزبووەتەوە.  بە تەنیا لە ماوەی یەک مانگی رابردوودا بەهۆی پەرەسەندنی کێشە جیۆسیاسییەکان و هەروەها بەرزبوونەوەی خواست، نرخی نەوت بە رێژەی ١٥ % بەرزبووەتەوە. لە ماوەی یەک ساڵی رابردووشدا، نرخی نەوت توانیویەتی بە رێژەی زیاتر لە ٥٠ % بەرزببێتەوە.  لە بازاڕی ئاڵوگۆڕی دراو بەهای دۆلار بەرامبەر بە یۆرۆ بەراورد بە رۆژی رابردوو دابەزیوە و ئێستا هەر یۆرۆیەک بە ١.١٤٦ دۆلار مامەڵەی پێوەدەکرێت.  بەهای لیرەی تورکیاش بەراورد بە ٢٤ کاژێری رابردوو دابەزیوە و ئێستا یەک دۆلار بەرامبەرە بە ١٣.٥٧ لیرە، بەهای تمەنیش بەرامبەر دۆلار کەمێک بەرزبووەتەوە و بە ٢٧ هەزار و ٤٥٠ تمەن مامەڵەی پێوەدەکرێت.  نرخی دۆلار بەرامبەر دراوە جیهانییەکان:  ١٠٠ دۆلار بەرامبەرە بە ١٤٨ هەزار دیناری عێراقی  یۆرۆ - دۆلار ١.١٤٦ EUR / USD  پاوەند - دۆلار ١.٣٦٠ GBP / USD  دۆلار - یەن ١١٤.٨٩٤ USD / JPY  دۆلار - لیرە ١٣.٥٧ USD / TRY  یەک دۆلار - ریاڵ (تمەن) ٢٧ هەزار و ٤٥٠ تمەن USD / IRR  نرخی زێڕ بەراورد بە رۆژی پێنجشەممە کەمێک بەرزبووەتەوە و ئێستا هەر ئۆنسەیەک زێڕ بە ١٨٠٧ دۆلار مامەڵەی پێوەدەکرێت، هەر ئۆنسەیەک زیویش بە ٢٢ دۆلار و ٥٠ سەنتە.