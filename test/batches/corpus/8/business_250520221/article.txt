عەلی عەللاوی، وەزیری دارایی عێراق گوتی، دوای ئەوەی لە کۆتایی ساڵی ٢٠٢٠ نرخی نەوت زۆر دابەزی، ئێستا بەهۆی باشبوونی نرخی نەوت و دانایی لە بەڕێوەبردنی دارایی، وایکردووە یەدەگی بانکی لە مانگی نیسان بگاتە ٧٠ ملیار دینار. پێشبینی دەکەن نرخی نەوت بە بەرزی بمێنێتەوە تاوەکو کۆتایی ساڵی ٢٠٢٢، زیادەی یەدەگی بانکی بگاتە زیاتر لە ٩٠ ملیار دۆلار.  هاوکات وەزیری دارایی عێراق دەشڵێت، وەزارەتی دارایی پێداچوونەوەی بە قەرزی ناوخۆیی کردووە، ئێستا قەرزەکان هەمووی بەشیوەیەکی مام ناوەند یاخود درێژمەودا دەدرێنەوە، ئەمەش دوای رێککەوتنی حکومەت لەگەڵ بانکی ناوەندی و بانکە گشتییەکان لە ساڵی ٢٠٢٠ دا تاوەکو تەواوی قەواڵەکانی گەنجینەی ئێستا بگۆڕن بۆ قەزری ماوەی ١٠ ساڵ و ٢٠ ساڵ لەگەڵ دەستکردن بە دانەوەیان لە مانگی ئاداری ٢٠٢١ بە تێکڕی سوودی ٢ % و کۆی قەرزی دەرەکی و ناوخۆییش زیاتر لە ٩٩ ترلیۆن دینارە.  وەزیری دارایی عێراق راشیگەیاند، ئەنجوومەنی وەزیرانی عێراق لە کۆبوونەوەی رۆژی ٥ ـی نیسانی ٢٠٢٢ رەزامەندی لەسەر پشتبەستن بە ستراتیژی دانەوەی قەرزی گشتی نێوخۆیی بۆ ساڵانی (٢٠٢٢ - ٢٠٢٤)دەربڕی کە فەرمانگەی قەرزی گشتی / وەزارەتی دارایی ئامادەکردووە لە چوارچێوەی رەشنووسی پرۆژەیاسای بودجەی فیدراڵی ساڵی ٢٠٢٢ دا.   هەروەها عەلی عەللاوی گوتیشی، هەڵاوسان لە عێراق کەمترە لە چاو وڵاتانی ئابووری تازە گەشەسەندوو و کۆمەڵەی وڵاتانی هەناردەکاری نەوت.