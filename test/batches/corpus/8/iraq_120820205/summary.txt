وه‌زاره‌تی ده‌ره‌وه‌ی عێراق له راگه‌یێندراوێكدا بڵاویكرده‌وه، فاتیح یڵدز، باڵیۆزی توركیای له به‌غدا بانگهێشتكردووه، ئەوەش به‌هۆی پێشێلكارییه به‌رده‌وامه‌كانی سوپای توركیا دژی سه‌روه‌ریی خاكی عێراق و به‌تایبه‌تیش له‌باره‌ی بۆردوومانه‌كه‌ی سێشەممە ١١ی ئاب له ناوچه‌ی سیده‌كان له سنووری پارێزگای هه‌ولێر له هه‌رێمی كوردستان، كه له ئه‌نجامدا دوو ئه‌فسه‌ر و سه‌ربازێكی سوپای عێراق گیانیان لەدەستدا.