رایان لانگلەی، جووتیارە و دەڵێت، "هەلی گەیشتن بە خەونی بوونە خاوەن کێڵگەی خۆت لەناودەبەن، چونکە پڕۆژەکانیان گەورەتر و گەورەتر دەبێت. هەزار کێڵگەی مانگایان هەیە و بۆ فرۆشتنیش نرخی زۆرمان پێدەڵێن. "   بۆ چارەسەرکردنی ئەو کێشەیە، کۆمپانیایەک بە ناوی سێرکیولار هێد فارمس هاتووە و یارمەتی کڕینی کێڵگەکان دەدات و بەدوای دانیشتووانی دوورگەکەدا دەگەڕێت بۆ ئەوەی بەڕێوەی ببەن. دوای چەند ساڵێک، ئەو بەرهەمەی زیاددەکات بۆیان دەمێنێتەوە و دەبنە خاوەن کێڵگە و مانگای خۆیان.   ستێفن فیشەر، سەرپەرشتی کۆمپانیاکەیە و دەڵێت، "لە کۆتاییدا، ئەوان دەتوانن بە شتێکی زۆر بچووک دەستپێبکەن و بە تێپەڕبوونی کات ببنە خاوەن پڕۆژەی خۆیان و ئەمەش ئەوەیە کە ئێمە دەمانەوێت. "   بەشێکی کۆمپانیا دەرەکییەکانیش بەرهەمەکانیان هەر لە نێوخۆی ئوسترالیادا دەفرۆشن بۆ ئەوەی وەکو خۆیان دەڵێن سوود بە بازاڕی نێوخۆ بگەیێنن.   جێناڕۆ ڤێلاسکێز، خاوەن پڕۆژەیە، ئەو دەڵێت، "لەوانەیە لێرە لەدایک نەبووبین، بەڵام ئێستا هەست دەکەین بەشێکین لەم کۆمەڵگەیە. ئەگەر پارچە زەوییەک یان مێگەلێک بکڕین، هەموو ئەو پارەیەی وەبەرهێنانی تێدادەکەین هەر لێرە دەمێنێتەوە. "   لە ماوەی زیاتر لە ٧ ساڵی کارکردن لە دوورگەکەدا، ئێستا کۆمپانیاکەی ستێفن فیشەر بووەتە تۆڕ و ١١ لقی بەرهەمهێنانی شیرەمەنی لە دوورگەکەدا هەیە و زیاتر لە چوار هەزار هێکتار پاوان و ٨ هەزار و ٥٠٠ مانگای شیرەدەری بۆ خەڵکی ناوچەکە بەردەستکردووە.