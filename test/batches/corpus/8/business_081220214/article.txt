کۆمپانیای دیلۆیت کە تایبەتە بە وردبینی لە کەرتی نەوت و گاز لە هەرێمی کوردستان نوێترین راپۆرتی خۆی بڵاوکردەوە و تێیدا بڕی فرۆشراوی نەوت و داهاتەکەی لە نیوەی یەکەمی ساڵی ٢٠٢١ ئاشکرا دەکات.  بەپێی راپۆرتەکە بڕی فرۆشراوی نەوت ٧٧.٣٥ ملیۆن دۆلار بووە، ٧٦.٨٦٩ ملیۆن بەرمیل نەوتی لە بەندەری جەیهانی تورکیاوە بە تێکڕای نرخی ٥٣.٤٤٦ دۆلار بۆ یەک بەرمیل لەلایەن فرۆشیارانەوە گواستراوەتەوە و حکومەتی هەرێمی کوردستان ٤.١ ملیار دۆلار داهاتی فرۆشی هەناردەکراوی نەوتی خاوی بەدەستهێناوە.  راپۆرتەکە، شیکردنەوەیەکی چارەکە ساڵانە پێشکێش دەکات لەبارەی زانیارییەکانی هەناردەکردنی نەوت و رێژەی نرخەکان کە لەلایەن کۆمپانیای دیلۆیتەوە کە کۆمپانیاییەکی نێودەوڵەتییە وردبینیی بۆ کراوە.  بەپێی وردبینییەکەی کۆمپانیای دیلۆیت لە دوای دانەوەی شایستەکانی مانگانەی بەرهەمهێنەرانی نەوت و بەکاربەرانی بۆرییەکان و کڕیاران، حکومەتی هەرێمی کوردستان بڕی ١.٧٣٧ ملیار دۆلاری وەک سافیی داهاتەکانی نەوتی خاو بۆ ماوەتەوە.  حکومەتی هەرێمی کوردستان لە ساڵی ٢٠١٧ ەوە بە بەردەوامیی راپۆرتەکانی وردبینیکردنی کەرتی نەوت و گازی لە هەرێمی کوردستان پشتڕاستکراوە لەلایەن کۆمپانیای (دیلۆیت)ەوە بۆ رای گشتی بڵاودەکاتەوە. لە ساڵی ٢٠١٩ ـەشەوە داتا و زانیاریی پێشکێشکردووە لەبارەی رەسیدی پێشەکیدراو بە هەرێمی کوردستان کە قەرزاری کڕیارەکانی نەوتە. لە ساڵی ٢٠٢٠ دا  ئاشکراکردنی زانیارییەکان فراوانکران و هاوتاکردنی داتاکانی نێوان بەرهەمهێنان و هەناردەکان و بەکاربردنی ناوخۆشی گرتەوە.  بەرهەمهێنان، هەناردەکردن، بەکاربردن و داهاتەکانی نەوت لە ١ ـی کانوونی دووەمی ٢٠٢١ تاوەکو ٣١ ـی ئاداری ٢٠٢١    هەناردەکردن و بەکاربردنی نەوت     - کۆی گشتیی نەوتی خاوی هەناردەکراو بە بۆری ٣٨ ملیۆن و ١٣٥ هەزار و ٣٧٣ بەرمیل بووە     - کۆی گشتیی رادەستکردنی نەوتی خاو لەلایەن وەزارەتی سامانە سرووشتییەکان بۆ پاڵاوتن و سافیی نەوتی قورس یەک ملیۆن و ٧٨٣ هەزار و ١٦٠ بەرمیل بووە.     - کۆی گشتیی هەناردەکردن و بەکاربردن ٤٠ ملیۆن و ٤٢ هەزار و ٧٧١ بەرمیل نەوت بووە.     شیکاریی فرۆشتنی نەوتی خاوی هەناردەکراو بە بۆری     - سافی نەوتی خاوی گواستراوە بۆ کڕیاران (سافی بڕەکە پاش گواستنەوەکانی تۆمارکراو لەسەر نەوتی خەزنکراو لە کۆگاکاندا و لابردنی پێکهاتەی ئاو) ٣٧ ملیۆن و ٤٤٤ هەزار و ٥٢٢ بەرمیل نەوت بووە.     - کۆی بەهای نەوتی خاوی فرۆشراو ١ ملیار و ٨٣٣ ملیۆن و ٣٢٤ هەزار و ٦٢٠ دۆلار بووە     - تێکڕای نرخی بەدەستهاتوو بۆ یەک بەرمیل نەوتی فرۆشراو ٤٨ دۆلار و ٩٦١ سەنت بووە     شیکاری پاڵاوگە و فرۆشتنەکانی ناوخۆ     - سافیی نەوت (نەوتی خاو و کۆندێنسەیت)ـی گواستراوە لەلایەن کڕیارانەوە (سافی بڕەکە پاش لابردنی پێکهاتەی ئاو و ئەو بڕەیەی بەفیڕۆ دەچێت بەهۆی هەڵمبوون لەکاتی گواستنەوەدا) ١٢٤ هەزار و ٢٣٨ بەرمیل بووە     - کۆی بەهای نەوتی خاو و کۆندێنسەیتی فرۆشراو ٧ ملیۆن و ٣٨٨ هەزار و ٩٠٧ دۆلار بووە     - تێکڕای نرخی یەک بەرمیل نەوتی فرۆشراو ٥٩ دۆلار و ٤٧٤ سەنت بووە     رێڕەوی دارایی     - کۆی بەهای نەوتی خاو و کۆندێنسەیتی فرۆشراو (هەناردەکار لە رێگەی بۆری و فرۆشتنی ناوخۆ) ١ ملیار و ٨٤٠ ملیۆن و ٧١٣ هەزار و ٥٢٧ دۆلار بووە     - گۆرانکاریی لە رەسیدی حیساباتی کڕیارەکان ٢٣٤ ملیۆن و ٣٨٩ هەزار و ٥٨٨ دۆلار بووە     - سوود و رسووماتی دیکە ٢٤ ملیۆن و ٢٨٥ هەزار و ٤٨٣ دۆلار بووە     - پارەدان بۆ شایستەی دارایی بەرهەمهێنەرانی نەوت ٤٥٦ ملیۆن و ١٧٢ هەزار و ١٨ دۆلار بووە     - بڕی پارەی دراو بۆ کۆمپانیای بۆریی کوردستان (KPC)  بەگوێرەی رێککەوتنی ئیمتیازی هێڵی بۆرییەکان ٢١٥ ملیۆن و ٤٨٠ هەزار و ٩٠٩ دۆلار بووە     - پارەدان بۆ لایەنی سێیەم کە لەلایەن یان لە بری حکومەتی هەرێمی کوردستان دراوە ١٤ ملیۆن و ٨٨٨ هەزار و ٩٠٧ دۆلار بووە     - سافی داهاتی وەرگیراو لەلایەن حکومەتی هەرێمی کوردستان لە ماوەی فرۆشتنی نەوت و چالاکییە پەیوەندیدارەکاندا ٨٤٢ ملیۆن و ٧٥٠ هەزار و ٦٦٨ دۆلار بووە     - پارەی پێشەکیی زیادە لەلایەن کڕیارەوە کە هێشتا نەدراوەتە حکومەتی هەرێمی کوردستان ٣١٠ ملیۆن یۆرۆ بووە     سافی ژمارەی بەرمیلی هەناردەکراو لە رێگەی بۆرییەوە لەگەڵ تێکڕای نرخی یەک بەرمیلی نەوتی فرۆشراو بەمشێوەیەی خوارەوەیە     - چارەکەی یەکەمی ٢٠٢١ بڕی ٣٧ ملیۆن و ٤٤٤ هەزار و ٥٢٢ بەرمیل نەوت فرۆشراوە کە نەرخی تێکڕای بەرمیلێک ٤٨ دۆلار و ٩٦١ سەنت بووە     - لە مانگی ئاداری ٢٠٢١ بڕی ١٣ ملیۆن و ١٨ هەزار و ٣٠ بەرمیل نەوت فرۆشراوە کە تێکڕای نرخی یەک بەرمیلی ٥٣ دۆلار و ٩٩ سەنت بووە     - لە مانگی شوباتی ٢٠٢١ بەڕی ١٢ ملیۆن و ١٥٢ هەزار و ٤٩٧ بەرمیل نەوت فرۆشراوە کە تێکڕای نرخی یەک بەرمیلی بە ٥٠ دۆلار و ٩٨ سەنت بووە     - لە مانگی کانوونی دووەمی ٢٠٢١ بڕی ١٢ ملیۆن و ٢٧٣ هەزار و ٩٩٥ بەرمیل نەوت فرۆشراوە کە تێکڕای نرخی یەک بەرمیلی بە ٤٣ دۆلار و ٤٤٧ سەنت بووە         نزیکەی ٣٠٠ ملیۆن دۆلار  و زیاتر لە ٣٠٠ ملیۆن یۆرۆ لە داهاتی نەوت لە بانکی لوبنان گلدراوەتەوە     بەپیی راپۆرتەکەی دیلۆیت لە کۆتایی چارەکی یەکەمی ساڵی ٢٠٢١ بڕی ٢٩٤ ملیۆن دۆلاری ئەمریکی و ٣١٠ ملیۆن یۆرۆ لە داهاتی نەوتی حکومەتی هەرێمی کوردستان لە هەژماری بانکیی لوبنان گلدراوەتەوە. تاوەکو ئێستا بانکەکان لە لوبنان بەردەوامن لە سەپاندنی کۆتوبەند لەسەر جموجۆڵی دراوی بیانی بۆ دەرەوەی وڵات.          بەرهەمی نەوت و هەناردە و بەکاربردن و داهات لە ماوەی ١ی نیسانی ٢٠٢١ تاوەکو ٣٠ی حوزەیرانی ٢٠٢١