بەرەبەیانی ئەمرۆ هەینی هەر بەرمیل نەوتی برێنتی دەریای باکوور بۆ سەرووی ٨٢ دۆلار بەرزبووەوە و هەر بەرمیلێک بە ٨٢ دۆلار و ٦١ سەنت مامەڵەی پێوەدەکرێت. هەروەها هەر بەرمیلێک نەوتی سووکی تەکساسیش بە ٨٠ دۆلار و ١٤ سەنت مامەڵەی پێوەدەکرێت.  بەرزبوونەوەی نرخی نەوت هاوکاتە لەگەڵ ئاڵۆزییەکانی کازاخستان و لە لیبیاش بەرهەمهێنانی نەوت کەمیکردووە.  نرخی دۆلار بەرامبەر بە یۆرۆ دابەزیوە و ئێستا هەر یۆرۆیەک بە ١.١٢٩ دۆلار مامەڵەی پێوەدەکرێت.  بەهای تمەنیش بەرامبەر بە دۆلار کەمێک دابەزیوە و ئێستا هەر دۆلارێک بە ٢٨ هەزار و ٩٣٠ تمەن مامەڵەی پێوەدەکرێت.  بەهای لیرەی تورکیش بە هەمان شێوە بەراورد بە رۆژی رابردوو دابەزینی بەخۆوە بینیوە و ئێستا هەر دۆلارێک بە ١٣.٨٧ لیرە مامەڵەی پێوەدەکرێت.  نرخی دۆلار بەرامبەر دراوە جیهانییەکان:  ١٠٠ دۆلار بەرامبەرە بە ١٤٨ هەزار دیناری عێراقی  یۆرۆ - دۆلار ١.١٢٩ EUR / USD  پاوەند - دۆلار ١.٣٥٤ GBP / USD  دۆلار - یەن ١١٥.٨٧٢ USD / JPY  دۆلار - لیرە ١٣.٨٧ USD / TRY  یەک دۆلار - ریاڵ (تمەن) ٢٨ هەزار و ٩٣٠ تمەن USD / IRR  لە لایەکی دیکەوە لە بازاڕی کاڵاکان، نرخی زێڕ ئەمڕۆ هەینی گۆڕانکاریی بەسەردا هات و بە رێژەی ١٧.٣٢ % دابەزی. نرخی هەر ئۆنسەیەک زێڕ بە نزیکەی ١٧٩٢ دۆلار مامەڵەی پێوەدەکرێت. هەروەها هەر ئۆنسەیەک زیویش بە ٢٢.١٦ دۆلار مامەڵەی پێوە دەکرێت.  بەرزبوونەوەی سوودی قەواڵە داراییەکانی ئەمریکا دوای بەیاننامەکەی بانکی ناوەندی ئەمریکا لەسەر زیادکردنی سوودی بانکی، هۆکارێکی دابەزینی بەهای زێرە.