شەهاب کاڤجیئۆغڵوو، سەرۆکی بانکی ناوەندیی تورکیا ئەمڕۆ پێنجشەممە ٢٧ی کانوونی دووەمی ٢٠٢٢ لە کۆنگرەیەکی رۆژنامەڤانیدا لە ئەنقەرە راپۆرتی پێشبینی هەڵاوسانی بۆ ساڵی ٢٠٢٢ ئاشکراکرد.   شەهاب کاڤجیئۆغڵوو رایگەیاند، پێشبینی هەڵاوسانمان بۆ کۆتایی ساڵی ٢٠٢٢ لە ١١.٨ % ـەوە بۆ ٢٣.٢ %  بەرزکردەوە. پێشبینی دەکەین هەڵاوسان لە کۆتایی ٢٠٢٣ دا ٨.٢ % و لە کۆتایی ٢٠٢٤ یشدا ٥ % بێت.  لە وەڵامی پرسیارێکدا لەبارەی هەڵکشانی بەهای لیرە بەرامبەر بە دۆلار و دراوە بیانییەکان لە شەوی ٢٠ی کانوونی یەکەمی ٢٠٢١ کاتێک سەرۆککۆمای تورکیا چەند بڕیارێكی لەبارەی مامەڵەکردن بە لیرە راگەیاند و دواتر بەهای لیرە بە رێژەی ٣٣ % بەرزبووەوە، سەرۆکی بانکی ناوەندیی تورکیا گوتی، لە ٢٠ی کانوونی یەکەمی ٢٠٢١ بانکی ناوەندی یەک قروشی لە یەدەگی دراو نەفرۆشتووە.   شەهاب کاڤجیئۆغڵوو ئاماژەی بەوەدا، ئەو شەوە کاتێک ئەردۆغان قسەی کرد، هاووڵاتییان دۆلار و دراوی بیانییان فرۆشت، بەو شێوەیە بەهای دراوی بیانی بەرامبەر بە لیرەی تورکی دابەزی.