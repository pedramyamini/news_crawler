راوێژکاریی راگەیاندنی هێڵی ئاسمانی توركیا ئەمڕۆ یەکشەممە ١٦ی کانوونی دووەمی ٢٠٢٢ ئاشکرای کرد، لە ٢٤ی ئەم مانگەوە گەشتە راستەوخۆکانی نێوان فڕۆکەخانەکانی هەولێر و دیلۆک دەستپێدەکەنەوە.    لە هەفتەیەکدا دوو گەشت لە رۆژانی دووشەممە و پێنجشەممە دەکرێن. گەشتەکانیش لە کاژێر ١١: ٢٥ خولەک لە فڕۆکەخانەی دیلۆکەوە بەرەو فڕۆکەخانەی نێودەوڵەتیی هەولێر و لە کاژێر ١٣: ٤٥ خولەکیش لە فڕۆکەخانەی نێودەوڵەتیی هەولێرەوە بەرەو فڕۆکەخانەی دیلۆک دەکرێن.   گەشتەکان لە رێگەی کۆمپانیای فڕۆکەوانیی ئەنادۆڵوژێت دەکرێن و نرخی بلیتی گەشتەکانیش لە ٩٩ دۆلارەوە دەستپێدەکات.    راوێژکاریی راگەیاندنی هێڵی ئاسمانی توركیا رایگەیاندووە، گەشتیاران لەو تیکتانەی تاوەکو ٣١ی ئادار دەیانکڕن، بۆیان هەیە تاوەکو ٣١ی مایس گۆڕانکاری لە کاتی گەشتەکانیاندا بکەن.