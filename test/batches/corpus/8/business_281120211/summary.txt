وەزارەتی دارایی و ئابووری هەرێمی کوردستان رایگەیاند وەزارەتی سامانە سرووشتییەکان داتای پێویستییان نەداونەتێ بۆ ئامادەکردنی رەشنووسی بوودجەی ساڵی ٢٠٢٢ و دەڵێت چاوەڕێی داتا و زانیارییەکانی ئەو وەزارەتە دەکات بۆ ئەوەی رەشنووسی بوودجە ئامادە بکرێت. سەرۆکی لیژنەی دارایی پەرلەمانی کوردستانیش دەڵێت: "دواخستنی زیاتری ئەو زانیارییانە ئامادەکردنی رەشنووری بودجە دوادەخات".