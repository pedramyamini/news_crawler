دوای ئەوەی کە رۆژی چوارشەممە لە لاتڤیا لەگەڵ وەزیرانی دەرەوەی وڵاتانی باڵتیک کۆبووەوە، بێربۆک گوتی، لە سەرەتای هاوینەوە، ئەڵمانیا هاوردەی نەوتی رووسی بۆ نیو هێندەی ئێستا کەمدەکاتەوە.   وەزیری دەرەوەی ئەڵمانیا ئاماژەشی بەوە کرد لە کۆتایی ساڵ هاوردەکە بۆ سفر دادەبەزێنن و دواتریش دەست بە کەمکردنەوەی هەنگاو بە هەنگاوی هاوردەی گازی سرووشتیی رووسیا دەکەن.   هەروەها داوای لە وڵاتانی دیکەی ئەوروپی کرد، وەکو وەڵامێک بۆ هێرشی رووسیا بۆ سەر ئۆکراینا، هەمان رێکارەکانی بەرلین بگرنەبەر.  ئانالینا بێربۆک گوتی: "رێگەی دەربازبوونی هاوبەشمان، بەهێزبوونی هاوبەشمانە. "