بانکی نیشتمانیی ئۆکراینا داوای لە ناوەندەکانی دابەشکردنی پارەی ئەلیکترۆنی کردووە، دەرکردنی پارەی ئەلیکترۆنی و پڕکردنەوەی جزدانی ئەلیکترۆنی بە پارەی ئەلیکترۆنی هەڵپەسێرن.  ئەگەر هەیە باسکردنی پارەی ئەلیکترۆنی ئاماژەبێت بۆ ئەو دراوانەی حکومەت دەریکردوون و لە هەژمارە دیجیتاڵییەکان و لە پلاتفۆڕمەکانی وەکو ڤێنمۆ و پەیپاڵ هەڵگیراون. ئەمەش یەکێکە لەو یاسا نوێیانەی بانکی ناوەندیی ئۆکراینا دەریکرد دوای ئەوەی هێزەکانی رووسیا هێرشیان کردە سەر ئەو وڵاتە.  رۆژی پێنجشەممە بانکی ناوەندیی ئۆکراینا راگەیێندراوێکی دەرکرد و تێیدا چەند چارەسەرێکی خستەڕوو، لەوانە فەرمانی هەڵپەساردنی بازاڕی ئاڵوگۆڕی دراوی بیانی، سنووردارکردنی دەرهێنانی پارەی کاش و قەدەخەکردنی دەرکردنی دراوی بیانی لە هەژمارە بانکییە تاکە کەسییەکان.  لە ساڵی ٢٠٢١ ـدا ڤۆلۆدیمیر زێلینسکی، سەرۆکی ئۆکراینا یاسایەکی واژۆکرد کە رێگەی بۆ بانکی ناوەندیی وڵاتەکە خۆشکرد دراوی دیجیتاڵیی خۆی دەربکات، بەم دواییانەش زێلینسکی و پەرلەمان رەزامەندییان دەربڕی لەسەر پرۆژەیاسایەک بۆ بەیاساییکردن و رێکخستنی دراوی دیجیتاڵی لەو وڵاتەدا.  بەپێی میدیای نێوخۆیی وڵاتەکە، بەر لە هێرشی رووسیا، ئۆکرانیا پلانی هەبوو بازاڕی دراوی دیجیتاڵی بۆ بزنس و وەبەرهێنەران بکاتەوە.