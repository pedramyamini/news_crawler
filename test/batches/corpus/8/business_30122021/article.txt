رۆژی پێنجشەممە ٣٠ - ١٢ - ٢٠٢١ دوای کردنەوەی بازاڕەکانی ئاسیا نرخی نەوت درێژەی دا بە بەرزبوونەوەکانی چەند رۆژی رابردووی خۆی و هەر بەرمیلێک نەوتی برێنتی دەریای باکوور ١٧ سەنت بەرزبووەوە و بە ٧٩ دۆلار و ٤٠ سەنت مامەڵەی پێوەکرا.  هەروەها هەر بەرمیل نەوتی سووکی تەکساسی ئەمریکاش ٢٣ سەنت بەرزبووەوە و بە ٧٦ دۆلار و ٧٩ سەنت مامەڵەی پێوەکرا.  کارگێڕی نەوتی ئەمریکا رایگەیاند کە قەبارەی نەوتی کۆگاکراو لە ئەمریکا ئەم هەفتەیە بە بڕی ٣.٦ ملیۆن بەرمیل کەمبووەتەوە و هەروەها پێشبینیشکراوە قەبارەی بەنزینی یەدەککراو لە ئەمریکا بە هەمان شێواز کەم بووبێتەوە.   لەسەر ئاستی جیهاندا هەرچەندە ڤایرۆسی ئۆمیکۆرن بە خێرایی تەشەنەدەکات، بەڵام وڵاتانی جیهان گەیشتوونەتە ئەو باوەڕەی کە ئۆمیکرۆن بە رێژەیەکی کەمتر لە جۆرەکانی دیکەی ڤایرۆسی کۆرۆنا خەڵک رەوانەی نەخۆشخانەکان دەکات و لەبەر ئەوەش لەم رۆژانەی کۆتایی ساڵەدا هەوڵدەدەن رێوشوێنەکانی دژە ئەو ڤایرۆسە بە چەشنێک نەبن کە زیانی گەورە لە ئابوورییەکانیان بدەن.  سەبارەت بە نرخی زێڕ بۆ ئەمڕۆ پێنجشەممە بە دابەزین کرایەوە، هەرچەندە توانیویەتی ئاستی ١٨٠٠ دۆلار بۆ هەر ئۆنسیەکە بپاریزێت.    بەهۆی دابەزینی بەهای دۆلار لە چەند رۆژی رابردوودا نرخی زێڕ توانیبووی بە رێژەیەکی کەم بەرزبێتەوە، بەڵام ئەمڕۆ پێنجشەممە بەهای دۆلار بەڕادیەکی زۆر جێگیرە و لەبەر ئەوەش پێشبینی ناکرێت گۆڕانکاری زۆر لە نرخی زێڕ رووبدات.  بەهای دۆلار لە بازاڕەکاندا کەمێک بەرزبووەتەوە و ئێستا هەر یۆرۆیەک بە ١.١٣٣ دۆلار مامەڵەی پێوەدەکرێت.  رۆژی چوارشەممە یەک دۆلاری ئەمریکی بە ٢٩ هەزار و ٤٧٠ تمەن مامەڵەی پێوەکرا و بۆ ئەمڕۆ پێنجشەممەش بەرزبووەوە بۆ ٢٩ هەزار و ٨٠٠ تمەن.  ئەمڕۆ لە کاتی کردنەوەی بازاڕەکاندا یەک دۆلار بە ١٢.٧٣ لیرە مامەڵەی پێوەکرا، لە کاتێکدا ١٠ رۆژ پێش ئێستا یەک دۆلار تاوەکو ١٨ لیرە بەرزبووەوە.  نرخی دۆلار بەرامبەر دراوە جیهانییەکان:  ١٠٠ دۆلار دەکاتە ١٤٧ هەزار ٩٥٠ دینار  یۆرۆ - دۆلار ١.١٣٣ EUR / USD  پاوەند - دۆلار ١.٣٤٨ GBP / USD  دۆلار - یەن ١١٥.٤١ USD / JPY  دۆلار - لیرە ١٢.٧٣ USD / TRY  دۆلار - ریاڵ (تمەن) ٢٩ هەزار و ٨٠٠ تمەن USD / IRR  نرخی زێڕ لەگەڵ کردنەوەی بازاڕەکان بە جێگیری مایەوە و هەر ئۆنسەیەکی بە ١٨٠٠ دۆلار مامەڵەی پێوەدەکرێت.  نرخی زێڕی عەیار ٢٤ بە ٤٣٠ هەزار دینارە  نرخی زێڕی عەیار ٢٢ بە ٣٩٥ هەزار دینارە  نرخی زێڕی عەیار ٢١ بە ٣٧٨ هەزار دینارە  نرخی زێڕی عەیار ١٨ بە ٣٢٢ هەزار دینارە