بەگوێرەی ئەو خشتەیەی کە وەزارەتی دارایی و ئابووری بڵاویکردووەتەوە، سبەی دووشەممە مووچەی وەزارەتی تەندروستی و رۆژی سێشەممەش مووچەی وەزارەتی پێشمەرگە و یەکەکانی ٧٠ و ٨٠ دابەشدەکرێت، لە رۆژانی دیکەش مووچەی دەستە و وەزارەتەکانی دیکە دابەش دەکرێت.  هەروەها رۆژی چوارشەممە ١١ - ٠٥ - ٢٠٢٢، مووچەی هەریەکە لە وەزارەتی دارایی و ئابووری، وەزارەتی ناوخۆ، بەڕێوەبەرایەتیی دام و دەزگا نەوتییەکان و بەڕێوەبەرایەتیی گشتیی رەزگەزنامە دابەش دەکرێت.  بڕیارە رۆژی پێنجشەممەش مووچەی هێزی زێرەڤانی و فەرماندەیی بەرگریی فریاکەوتن دابەشبکرێت. بە گوێرەی ئەو خشتەیەی کە وەزارەتی دارایی و ئابووری بۆ دابەشکردنی مووچە بڵاویکردووەتەوە، رۆژی یەکشەممە ١٥ - ٠٥ - ٢٠٢٢، مووچەی وەزارەتی کاروباری شەهیدان، کەسوکاری شەهیدان و ئەنفالکراون و زیندانە سیاسییەکان دابەش بکرێت. هەروەها رۆژی دواتریش مووچەی وەزارەتی پەروەردە دابەش دەکرێت.  رۆژی سێشەممەی هەفتەی داهاتوو ١٧ - ٠٥ - ٢٠٢٢، مووچەی هەریەکە لە ئەنجوومەنی ئاسایش، وەزارەتی کاروباری کۆمەڵایەتی و کەمئەندامان دابەش دەکرێت.  هەر بەپێی ئەو خشتەیە، هەریەکە لە وەزارەتی داد، ئەنجوومەنی دادوەری، وەزارەتی ئەوقاف، مافی مرۆڤ، دەستەی دەستپاکی، دەستەی وەبەرهێنان، دەستەی ژینگە، دەزگای مین، ناوچەکانی دەرەوەی ئیدارەی هەرێمی کوردستان، کۆمیسیۆنی باڵای هەڵبژاردن و دیوانی چاودێری، رۆژی چوارشەممە ١٨ - ٠٥ - ٢٠٢٢ مووچەکانیان دابەش دەکرێت.  رۆژی پێنجشەممە، مووچەی وەزارەتی بازرگانی و پیشەسازی، وەزارەتی سامانە سرووشتییەکان، وەزارەتی گواستنەوە و گەیاندن و وەزارەتی کشتوکاڵ و سەرچاوەکانی ئاو دابەش دەکرێت، هەرەوەها رۆژانی شەممە، یەکشەممە و دووشەممە، ٢١، ٢٢ و ٢٣ ـی ٢٠٢٢، مووچەی خانەنشینی شارستانی دابەش دەکرێت.  رۆژی سێشەممە ٢٤ - ٠٥ - ٢٠٢٢، مووچەی وەزارەتی رۆشنبیری و لاوان، هەروەها رۆژی دواتر مووچەی وەزارەتی کارەبا و خوێندنی باڵا دابەش دەکرێت.  سەرۆکایەتییەکانی هەرێمی کوردستان، ئەنجوومەنی وەزیران و پەرلەمانی کوردستان، رۆژی پێنجشەممە ٢٥ - ٠٥ - ٢٠٢٢ مووچەکانیان دابەش دەکرێت، هەروەها خانەنشینی پێشمەرگەش لە کۆتایی لیستی دابەشکردنی مووچەدان و لە رۆژانی ٢٩ - ٣٠ ـی ئەم مانگە مووچەکانیان پێدەدرێت.