بانکی نێودەوڵەتی رۆژی چوارشەممە رایگەیاند، بەهۆی ئەوەی کورتهێنانی خۆراک بەهۆی شەڕی ئۆکرایناوە، کە بەرهەمهێنەرێکی سەرەکیی دانەوێڵەیە قووڵبووەتەوە، یارمەتییە داراییەکە هاوکاردەبێت لە برەوپێدانی بەرهەمهێنانی خۆراک و پەیین.  دێڤد ماڵپەس، سەرۆکی بانکی نێودەوڵەتی لە راگەیێندراوێکدا ئاماژەی بەوە دا، "بەرزبوونەوەی نرخەکانی خۆراک کاریگەریی وێرانکەریان دەبێت لەسەر هەژارترین خەڵکانی جیهان".   پێشتر بانکی نێودەوڵەتی بڕی ١٨ ملیار و ٧٠٠ ملیۆن دۆلاری راگەیاندبوو وەکو هاوکاریی دارایی بۆ پڕۆژە پەیوەندیدارەکانی بە پرسەکانی ئاسایشی خۆراک لە ئەفریقا، رۆژهەڵاتی نێوەڕاست، رۆژهەڵاتی ئەوروپا، نێوەڕاست و باشووری ئاسیا.  هێرشی رووسیا بۆ سەر ئۆکراینا و سزا ئابوورییەکانی رۆژئاوا بۆ سەر مۆسکۆ بوونەتە هۆی پەککەوتنی هەناردەی پەیینی کیمیایی، گەنم و ماددە خۆراکییە سەرەکییەکانی دیکە. رۆژی شەممەش هیندستان قەدەخەی هەناردەی گەنمی راگەیاند. لەدوای شەڕی ئۆکرایناوە نرخی گەنم بە رێژەی ٤٠ % بەرزبووەتەوە.