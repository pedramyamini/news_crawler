میشل دەیشا، جووتیاری فەرەنسی دەڵێت، "ماددەی سەرەتایی وەکو سۆیا کە لە بەرهەمهێنانی شیر و گۆشت زۆر پێویستن لەدوای دەستپێکردنی شەڕی ئۆکرایناوە زۆر گران بوون. زۆر نیگەرانی داهاتووین، چونکە خەرجییەکانمان بەردەوام زیاد دەبن، ئەوە لە کاتێکدایە کە نرخی بەرهەمەکانمان هەر وەکو خۆیان ماونەتەوە. "  بینۆ دیشا و براکەی زۆربەی کاتەکانیان لەو کێلگەکەیان بەسەردەبەن. ئەوان ئەو ئالیکە دەدەنە مانگاکانیان کە لە گەنمەشامی هاڕدراو دروستدەبێت. گەنمەشامییەکەش هەر هی زەوییەکانی کێڵگەکەی خۆیانە.  بێنۆ دیشا، جووتیاری فەرەنسی ئاماژە بەوە دەکات، "ئێستا وای لێهاتووە پەینی نایترۆجینی کەمتر لە زەوییەکانمان بەکاردەهێنین؛ نرخ زۆر بەرزبووەتەوە، هەربۆیە ناچارین پەینی ئۆرگانی بەکاربهێنین و بەم شێوازە خۆمان رزگاربکەین لە بەکارهێنانی زۆریی پەینی کیمیایی. "  جووتیارانی ناوچەی نۆرماندی بۆ کۆگاکردنی بەرهەمی یەک هێکتار گەنمەشامی ٣٥ تاوەکو ٤٠ لیتر سووتەمەنییان پێویستە. پێشتر نرخی هەر لیترێک گازوایل ٧٠ سەنت بوو، بەڵام ئێستا بووەتە یەک یۆرۆ و ٤٥ سەنت. ئەو ئامێرانەی کە گەنمەشامی ئامادە دەکەن، پێویستیان بە ٦٥٠ لیتر گازوایلە بۆ ئامادەکردنی بەرهەمی گەنمەشامیی ٢٠ زەوی.