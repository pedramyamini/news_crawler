راگەیاندنی دەستەی وەبەرهێنانی هەرێمی کوردستان رایگەیاند کە رۆژی پێنجشەممە، د. محەممەد شوکری سەرۆکی دەستەی وەبەرھێنان، پێشوازی لە گرووپی کۆمپانیاکانی ویلایەتی تەکساسی ئەمریکا کردووە.  گرووپەکە کە لە چەند کۆمپانیایەکی جیاجیای بواری کشتوکاڵ و پیشەسازی و بیناسازی پێکھاتبوون. نیازن وەبەرهێنان لە هەرێمی کوردستان بکەن، بۆ ئەم مەبەستەش داوای دەرفەتی وەبەرھێنانیان کردووە.  بەپێی راگەیێندراوەکە سەرۆکی دەستەی وەبەرھێنان بە گرووپەکەی راگەیاندووە، ئەوان زیاتر لەسێکتەری کشتوکاڵ و پیشەسازی خۆراکی پێویستان بە وەبەرھێنانی بیانی و ئەزموونی کۆمپانیاکانی ئەمریکا ھەیە و کۆمەڵێک دەرفەتی وەبەرھێنانیش ھەن لە کوردستان.  لە کۆبوونەوەی نێوان دەستەی وەبەرهێنان و گرووپەکە بڕیارداوە تیمێکی ھاوبەش لە نێوان ھەردوولا پێکبھێندرێت بۆ پتەوکردنی ھەماھەنگی و پەیوەندییەکان.  بەپێی ئاماری دەستەی وەبەرهێنانی هەرێمی کوردستان، کۆمپانیا بیانییەکان لە ساڵی ٢٠٠٦ تاوەکو ٢٠٢١ بەبەهای زیاتر لە ١٠ ملیار دۆلار وەبەرهێنانیان لە ٤٢ پرۆژەی هەرێمی کوردستاندا کردووە. هەر بەپێی ئامارەکە کۆمپانیا ئەمریکییەکان بە بەهای ١١٥,٨٢٢,٩٢٥ دۆلار، وەبەرهێنان لە چوار پرۆژەدا دەکەن.