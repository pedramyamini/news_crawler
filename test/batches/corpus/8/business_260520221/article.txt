کۆمپانیای IFZAـیە، بەهۆی سزاکانی سەر رووسیا وڵاتەکەی جێهێشتووە و بارەگای کۆمپانیاکەی هێناوەتە دوبەی. جۆشێن نێشت، بەڕێوەبەری جێبەجێکاری IFZA دەڵێت، "لە دوو مانگی رابردوودا ژمارەی بەڵێندەر و کۆمپانیا رووسییەکان بەروارد بە ساڵی رابردوو ١٠ هێندە زیادیکردووە. ژمارەکە هەمیشە جێگیر بووە، بەڵام ئەوەی ئێستا دەیبینین زیادبوونێکی بەرچاوە لە دوو مانگی رابردوو و هێشتاش ژمارەکە زیاد دەکات".  لە سێ مانگی سەرەتای ٢٠٢٢ ـدا کڕینی موڵک لە دوبەی لە لایەن رووسییەکانەوە ٦٧ % زیادیکردووە. بەپێی یاسای ئیمارات، هەر کەسێک بە بڕی ٢٠٤ هەزار دۆلار وەبەرهێنان بکات، مافی نیشتەجێبوون بۆ ماوەی سێ ساڵ وەردەگرێت.   حکومەتی رووسیا بۆ پاراستنی یەدەگی دراوەکەی، یاسای سنووردارکردنی سەرمایەی دەرکردووە؛ بۆیە داریا نەیتوانیوە زیاتر لە ١٠ هەزار دۆلار لە رووسیا بهێنێتە دوبەی. بەپێی ئامارێک، تەنیا ١٠ رۆژ دوای دەسپێکی شەڕ، ٢٠٠ هەزار کەس رووسیایان جێهێشتووە.  داریا نێڤسکایا، هاوبەش لە کۆمپانیای FTL دەڵێت، "بەشێکی زۆر لە بریکارەکانمان کێشەیان هەیە لە بازرگانیکردن بە دراوی بیانی، ئەوەش بەهۆی سیاسەتی بانکی و ئەو شتانەی ئێستا روودەدەن".  ئیمارات یەکێکە لەو وڵاتانەی پەیوەندیی دۆستانە و ئابووریی لەگەڵ رووسیا هەیە؛ ٨٠ % ـی کۆی وەبەرهێنانی رووسیا لە وڵاتانی عەرەبی لە ئیماراتە و، ٩٠ % ـی کۆی وەبەرهێنانی وڵاتانی عەرەبیش لە رووسیا ئیمارات دەیکات. لەو وڵاتە، ٤ هەزار کۆمپانیا و، ٤٠ هەزار هاووڵاتیی رووسی هەن. لە ساڵی ٢٠١٩ ـدا، ٧٣٠ هەزار گەشتیاری رووسی سەردانی دوبەیان کردووە.