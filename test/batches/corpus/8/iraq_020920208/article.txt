فەرماندەیی ئۆپەراسیۆنەکانی بەغدا نووسراوێکی نهێنی ئاراستەی سەرجەم هێزەکانی دەکات و داوای ئامادەبوونی سەرجەم ئەفسەر و پلەدارەکانیان دەکات.  بەپێی بەڵگەنامەیەک، رۆژی یەکشەممە ٣٠/٨/٢٠٢٠، فەرماندەیی ئۆپەراسیۆنەکانی بەغدا، نووسراوی نهێنی و دەستبەجێی بۆ هەموو هێزەکانی کردووە، پاڵپشت بە نامەی نهێنی و بەپەلەی فەرماندەیی  ئۆپەراسیۆنە هاوبەشەکان دەبێت سەرجەم ئەفسەر و پلەکان لەنێوان رۆژی ٤/٩/٢٠٢٠ تاوەکو ١٠/٩/٢٠٢٠ ئامادەبن بە مەبەستی سەرژمێری و وردبینییکردنیان.  لە نووسراوەکەدا ئاماژەبەوەکراوە، لیژنەکانی وەزارەتەکانی بەرگریی و ناوخۆ و دەستەی حەشدی شەعبی وردبینییەکە دەکەن.  فەرماندەیی ئۆپەراسیۆنەکانی بەغدا داوای رەزامەندی کردووە لەسەر دابینکردنی ١٠٠ % ی خۆراک بۆ ئەو ماوەیە.