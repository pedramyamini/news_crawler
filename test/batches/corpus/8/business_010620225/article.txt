لە دووشەممەوە بەهای تمەن دەستی بە دابەزین کردووە و رۆژانە بەرامبەر بە دۆلار نزیکەی هەزار تمەن دادەبەزێت. دوانیوەڕۆی ئەمڕۆ چوارشەممە لە بازاڕەکانی ئاڵوگۆڕی دراودا، هەر دۆلارێک تاوەکو ٣١ هەزار و ٧٥٠ تمەن مامەڵەی پێوەکرا.  لە نزیکەی ١٠ مانگی رابردوودا لەو کاتەی کابینەی ئیبراهیم رەئیسی لە ئێران هاتووەتە سەرکار، بەهای تمەن بەرامبەر دۆلار ٢٥ % دابەزیوە.   بەهای تمەن بە تایبەت دوای وەستانی دانوستاندنەکانی ڤیەننا بۆ کاراکردنەوەی رێککەوتنی ئەتۆمی، رووی لە دابەزین کردووە.  حکومەت و بانکی ناوەندیی ئێران تاوەکو ئێستا هیچیان لەبارەی هۆکاری دابەزینی زۆری بەهای دراوی ئەو وڵاتە رانەگەیاندووە.