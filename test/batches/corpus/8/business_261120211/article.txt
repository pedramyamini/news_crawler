نرخەکانی نەوت بەرەبەیانی رۆژی هەینی ٢٦ - ١١ - ٢٠٢١ دابەزیون و نرخی بەرمیلێک نەوتی برێنت بە ٨٠ دۆلار و ٣٦ سەنت مامەڵەی پێوەدەکرێت رۆژی پێنجشەممە نەوتی برێنت بە ٨٢ دۆلار و ٣١ سەنت مامەڵەی پێوەدەکرا. نرخی بەرمیلێک نەوتی سووکی تێکساسی ئەمریکاش بە ٧٦ دۆلار و ١٩ سەنت مامەڵەی پێوەدەکرێت.  لە بازاڕی ئاڵوگۆڕی دراوەکانیش بەهای دۆلار جێگیرە، و هەر یۆرۆیەک بە یەک دۆلار و ١٢ سەنت مامەڵەی پێوە دەکرێت.  بەهای لیرە بەراورد بە رۆژی پێنجشەممە دابەزیوە و، ئەمڕۆ لە بازاڕە جیهانییەکاندا هەر دۆلارێکی ئەمریکی بەرامبەر ١٢.١٦ لیرەی تورکییە.  بەهای تمەنیش ئێوارەی پێنجشەممە کەمێک بەرزبووەوە و یەک دۆلاری ئەمریکی بە ٢٨ هەزار و ٩٠٠ تمەن مامەڵەی پێوە دەکرێت.  نرخی دۆلار بەرامبەر دراوە جیهانییەکان  دۆلار - دینار  USD / IQD   ١٤٨.١٢٥ پاوەند - دۆلار ١.٣٣٠ GBP / USD  دۆلار - یەن ١١٤.٧١ USD / JPY  دۆلار - لیرە ١٢.١٦ USD / TRY  دۆلار - ریاڵ (تمەن)  ٢٨٩٠٠٠ USD / IRR  رۆژی هەینی بەهای هەر ئۆنسەیەک زێڕ بەراورد بە رۆژی پێنجشەممە بەرزبووەتەوە و بە ١٧٩٧ دۆلار مامەڵەی پێوەدەکرێت. بەڵام نرخی زیو کەمێک دابەزیوە و هەر ئۆنسەیەکی بە ٢٣ دۆلار و ٥٨ سەنت مامەڵەی پێوەدەکرێت.