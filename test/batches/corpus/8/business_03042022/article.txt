رۆژی هەینی رابردوو نرخی بەرمیلێک نەوتی خاوی برێنت بە ١٠٧ دۆلار و ٥٠ سەنت بوو. هەروەها نرخی نەوتی سووکی تێکساس بە ٩٩ دۆلار و ٦٠ سەنت بوو. بەڵام لە رۆژانی شەممە و یەکشەممە نرخی نەوت چەند دۆلارێک دابەزی.   ئەمڕۆ یەکشەممە ٣ - ٤ - ٢٠٢٢ نرخی بەرمیلێک نەوتی خاوی برێنت بە ١٠٤ دۆلار و ٤ سەنتە، هەروەها نرخی بەرمیلێک نەوتی سووکی تێکساس بە ٩٩ دۆلار و ٢٧ سەنتە.  دابەزینی نرخی نەوت پەیوەندیدارە بە لێدوانەکەی جۆ بایدن، سەرۆکی ئەمریکا کاتێک بڕیاریدا لە ماوەی شەش مانگدا ١٨٠ ملیۆن بەرمیل نەوت لە کۆگە ستراتیژییەکانی ئەمریکا بەکاربێنێت، هۆکاری ئەم هەنگاوەشی دابەزاندنی نرخی سووتەمەنییە کە بەهۆی شەڕی رووسیا و ئۆکرایناوە بەرزبووەتەوە.  نرخی زێڕ جێگیرە و ئۆنسەیەک بە ١٩٢٤ دۆلارە  رۆژی هەینی ١ - ٤ - ٢٠٢٢ نرخی زێڕ بەراورد بە کاتی داخستنی بازاڕ لە رۆژی پێنجشەممە زیاتر لە ١٠ دۆلار بۆ هەر ئۆنسەیەک بەرزبووەوە و بە ١٩٣٨ دۆلار مامەڵەی پێوەدەکرا، بەڵام ئەم بەرزبوونەوەی نرخی زێڕە رۆژی هەینی جارێکی دیکە دابەزی و ئێستا هەر ئۆنسەیەک بە ١٩٢٤ دۆلارە. بۆ ئەمڕۆ یەکشەممەش بە جێگیریی ماوەتەوە.  لەلایەکی دیکەوە نرخی زیویش بەراورد بە رۆژانی رابردوو کەمێک دابەزیوە و هەر ئۆنسەیەک بە ٢٤ دۆلار و ٦٢ سەنتە.  بەهای دۆلار بەرامبەر دراوە جیهانییەکان  ١٠٠ دۆلار بەرامبەرە بە ١٤٧ هەزار و ٢٠٠ دیناری عێراقی  پاوەند - دۆلار ١.٣١ GBP / USD  دۆلار - یەن ١٢٢.٤٦١ USD / JPY  دۆلار - لیرە ١٤.٦٩ USD / TRY  یەک دۆلار - ریاڵ (تمەن) ٢٧ هەزار و ٥٠ تمەن USD / IRR  یەک دۆلاری ئەمریکی ٨٥.٧٥ روبڵی رووسی