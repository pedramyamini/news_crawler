بەیانی ئەمڕۆ هەینی ١٧ی کانوونی یەکەمی ٢٠٢١ لە کاتی کردنەوەی بۆرسەی ئیستەنبووڵ و بازاڕی دراوەکانی تورکیا، بەھای لیرەی تورکی بە دابەزین دەستیپێکرد، سەرەتا یەک دۆلار بە ١٥.٨٣ مامەڵەی پێوەکرا.  لە کاژێر ٠٩: ٣٠ خولەک لیرەدا لیرەی تورکی زیاتر بەهای لەدەستدا، یەک دۆلار بە ١٦.١٣ لیرە و یەک یۆرۆش بە ١٨.٢٩ لیرەی تورکی مامەڵەی پێوەکرا.   رۆژی پێنجشەممە لە کاتی داخستنی بازاڕەکاندا، دۆلارێکی ئەمریکی بە ١٥.٥٤ لیرە مامەڵەی کۆتایی رۆژی پێکرا.   بانکی ناوەندیی تورکیا رۆژی پێنجشەممە ١٦ی کانوونی یەکەمی ٢٠٢١ رێژەی سوودی بانکی لە ١٥ % ەوە بۆ ١٤ % کەمکردەوە. دوای بڕیارەکە لیرە زیاتر بەهای لەدەستدا و یەک دۆلار بە ١٥.٧٥ لیرەی تورکی مامەڵەی پێوەکرا.