هۆکاری دابەزینی نرخی نەوت بۆ ئەوە دەگەڕێتە کە ژاپۆن ئامادەیی خۆی راگەیاندووە بۆ کردنەوەی یەدەکی ستراتیژی نەوتی خۆی دوای ئەوەی ویلایەتە یەکگرتووەکانی ئەمریکا داوای لەو وڵاتە و چینیش کرد بۆ دابەزینی بەهای نەوت هەوڵی کردنەوەی یەدەکی خۆیان بدەن.  لەلایەکی دیکەشەوە بڵاوبوونەوەی شەپۆلی چوارەمی ڤایرۆسی کۆرۆنا لە ئەوروپا نیگەرانیی دروستکردووە کە خواست بۆ بەکارهێنانی نەوت لە کیشوەری ئەوروپا کەم دەبێتەوە.  بانکی ئوسترالی نیوزلاندی ANZ لەو بارەیەوە رایگەیاندووە، "نەمسا قەدەخەی هاوتووچۆی راگەیاندووە، ئەڵمانیاش جەختی لەوە کردووەتەوە کە هاووڵاتییان لە دوورەوە کارەکانیان بکەن؛ ئەمەش هاوکاتە لەگەڵ ئەگەری کردنەوەی زیاتری یەدەکی ستراتیژی ئەمریکا و چەند وڵاتێکی دیکە بوونەتە هۆکار بۆ دابەزینی چەند هەفتەی رابردووی نرخەکانی نەوت".