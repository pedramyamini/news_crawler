لەگەڵ کردنەوەی بازاڕ لە سەرەتای ئەم هەفتەوە نرخەکانی نەوت  بەرەو بەرزبوونەوە رۆیشتوون و لە ٧١ دۆلار و ٥٢ سەنتەوە لە رۆژی دووشەممەی رابردوو، ئێستا نرخی بەرمیلێک نەوتی برێنت گەیشتووەتەوە ٧٥ دۆلار و ٤١ سەنت.   هەروەها نرخی نەوتی سووکی تێکساسی ئەمریکاش بە هەمانشێوە بەرزبووەتەوە و ئێستا هەر بەرمیلێکی بە ٧٢ دۆلار و ٩٤ سەنت مامەڵەی پێوەدەکرێت.  لە بازاڕەکانی دراودا بەهای دۆلار بەرامبەر یۆرۆ بەراورد بە ٢٤ کاژێری رابردوو دابەزینی بەرچاوی بەخۆیەوە بینیوە و ئێستا هەر یۆرۆیەک بۆ ١.١٣٤ دۆلار مامەڵەی پێوەدەکرێت.  لەلایەکی دیکەوە بەهای تمەنیش بەرامبەر دۆلار وەک رۆژی رابردووە و، ئێستا هەر دۆلارێکی ئەمریکی بە ٣٠ هەزار و ٢٠٠ تمەن مامەڵەی پێوەدەکرێت.  بەهای لیرەی تورکیش بەردەوامە لە بەرزبوونەوە و ئێستا هەر دۆلارێکی ئەمریکی بە ١٢.٠٥ لیرە مامەڵەی پێوەدەکرێت.  نرخی دۆلار بەرامبەر دراوە جیهانییەکان:  ١٠٠ دۆلار - دینار  USD / IQD ١٤٧.٨٠٠ یۆرۆ - دۆلار ١.١٣٤ EUR / USD  پاوەند - دۆلار ١.٣٣٥ GBP / USD  دۆلار - یەن ١١٤.١١٩ USD / JPY  دۆلار - لیرە ١٢.٠٥ USD / TRY  دۆلار - ریاڵ (تمەن) ٣٠ هەزار و ٢٠٠ تمەن USD / IRR  ئەگەرچی لە رۆژانی رابردوو بەهای زیڕ دابەزیبوو بەڵام ئەمڕۆ پێنجشەممە  ٢٣ - ١٢ - ٢٠٢١ نرخی زیڕ بەرزبووەتەوە و  هەر ئۆنسەیەکی بە ١٨٠٦ دۆلار مامەڵەی پێوەدەکرێت. نرخی هەر ئۆنسەیەک زیویش بە ٢٢ دۆلار و ٨٦٣ سەنت مامەڵەی پێوەدەکرێت.