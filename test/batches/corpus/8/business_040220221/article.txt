بەپێی ئاماری پێگە ئابوورییەکانی جیهان، ١٠ ملیاردێری یەکەمی جیهان لە ماوەی رۆژێکدا ٦٧.٣ ملیار دۆلار و لە ماوەی ساڵێکدا ١٤٥.٤٥ ملیار دۆلاریان لەدەستداوە.  لەنێو ١٠ ملیاردێری یەکەمی جیهاندا مارک زوکەربێرگ پلەی دەیەمی گرتووە، بەڵام لەڕووی لەدەستدانی ساڵانەی سامانەوە ئیلۆن مەسک پلەی یەکەمی گرتووە و بەپێی ئامارەکان لە ساڵی رابردوودا ٣٩.٣ ملیار دۆلاری لەدەستداوە، لەڕووی لەدەستدانی رۆژانەی سامانیشەوە مارک زوکەربێرگ پلەی یەکەمی گرتووە و تەنیا رۆژی رابردوو ٣١ ملیار دۆلاری لەدەستداوە. ئەوەش لە کاتێکدایە بەهای پشکەکانی کۆمپانیای مێتا خاوەنی تۆڕی کۆمەڵایەتی فەیسبووک بەرێژەیەکی بەرچاو دابەزیوە، هەروەها ژمارەی بەکاربەرانی فەیسبووکیش کەمیکردووە.  هەر لەنێو ١٠ ملیاردێری یەکەمی جیهاندا لاری ئیلیسۆن کەمترین زیانی رۆژانە و لاری پەیج کەمترین زیانی ساڵانەیان کردووە، بەشێوەیەک رۆژی رابردوو لاری ئیلیسۆن ٧٩٩ ملیۆن دۆلاری لەدەستداوە و لە ساڵی رابردووشدا لاری پەیج ١.٨٨ ملیار دۆلاری لەدەستداوە.  ریزبەندیی ١٠ ملیاردێری جیهان و لەدەستدانی ساڵانە و رۆژانەی سامانەکانیان بە ژمارە:  ١ - ئیلۆن مەسک  سەروەتەکەی: ٢٣١ ملیار دۆلار  زیانی ساڵانەی: ٣٩.٣ ملیار دۆلار  زیانی رۆژی رابردوو: ٣.٤٤ ملیار دۆلار    ٢ - بێرنارد ئاڕنۆڵت  سەروەتەکەی: ١٦٧ ملیار دۆلار  زیانی ساڵانەی: ١٠.٥ ملیار دۆلار  زیانی رۆژی رابردوو: ٤.٠٩ ملیار دۆلار    ٣ - جێف بێزۆس  سەروەتەکەی: ١٦٤ ملیار دۆلار  زیانی ساڵانەی: ٢٨.٤ ملیار دۆلار  زیانی رۆژی رابردوو: ١١.٩ ملیار دۆلار    ٤ - بیڵ گەیتس  سەروەتەکەی: ١٢٩ ملیار دۆلار  زیانی ساڵانەی: ٩.١١ ملیار دۆلار  زیانی رۆژی رابردوو: ٢.٤١ ملیار دۆلار    ٥ - لاری پەیج  سەروەتەکەی: ١٢٧ ملیار دۆلار  زیانی ساڵانەی: ١.٨٨ ملیار دۆلار  زیانی رۆژی رابردوو: ٤.٠٩ ملیار دۆلار    ٦ - سێرگی برین  سەروەتەکەی: ١٢٢ ملیار دۆلار  زیانی ساڵانەی: ١.٩١ ملیار دۆلار  زیانی رۆژی رابردوو: ٣.٩٣ ملیار دۆلار    ٧ - وارێن بەفێت  سەروەتەکەی: ١١٤ ملیار دۆلار  قازانجی ساڵانەی: ٥.١٢ ملیار دۆلار  زیانی رۆژی رابردوو: ١.٦٧ ملیار دۆلار    ٨ - ستیڤ بالمەر  سەروەتەکەی: ١٠٨ ملیار دۆلار  زیانی ساڵانەی: ١١.٥ ملیار دۆلار  زیانی رۆژی رابردوو: ٣.٩٧ ملیار دۆلار    ٩ - لاری ئیلیسۆن  سەروەتەکەی: ١٠٠ ملیار دۆلار  زیانی ساڵانەی: ٦.٩٥ ملیار دۆلار  زیانی رۆژی رابردوو ٧٩٩ ملیۆن دۆلار    ١٠ - مارک زوکەربێرگ  سەروەتەکەی: ٨٩.٦ ملیار دۆلار  زیانی ساڵانەی: ٣٥.٩ ملیار دۆلار  زیانی رۆژی رابردوو: ٣١ ملیار دۆلار