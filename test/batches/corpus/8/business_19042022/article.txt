هۆکاری بەرزبوونەوەی نرخەکانی نەوت بۆ کەمبوونەوەی ئاستی بەرهەمهێنانی نەوتی لیبیا دەگەڕێتەوە کە نیگەرانیی دروستکردووە لەسەر کەمبوونەوەی خستنەڕووی نەوت لە بازاڕەکاندا.  بەرەبەیانی ئەمڕۆ سێشەممە ١٩ - ٤ - ٢٠٢٢ نرخی هەر بەرمیلێک نەوتی برێنت ٦١ سەنت بەرزبووەوە بە ١١٣ دۆلار و ٧٧ سەنت مامەڵەی پێوەکرا.  هەروەها نرخی نەوتی سووکی تەکساسی ئەمریکاش ٣٣ سەنت بەرزبووەوە بە ١٠٨ دۆلار و ٥٤ سەنت مامەڵەی پێوەکرا.  لە لیبیا بەهۆی مانگرتنی کرێکاران لە کێڵگەیەکی ئەو وڵاتە نزیکەی ٧٠ هەزار بەرمیل لە هەناردەکاری ئەو وڵاتە کەمبووەتەوە.  لەلایەکی دیکەشەوە کرانەوەی کارگەکان لە چین بووەتە هۆکار بۆ ئەوەی خواست بۆ نەوتی خاو لە بازاڕدا بەرزبێتەوە.  هەروەها ئەمڕۆ سێشەممە نرخی ئۆنسەیەک زێڕ بە ١٩٧٤ دۆلارە و بەراورد بە رۆژانی رابردوو دابەزیوە. هەروەها نرخی ئۆنسەیەک زیویش بە ٢٥.٨٢ دۆلارە.  بەهای دۆلار بەرامبەر دراوە جیهانییەکان  ١٠٠ دۆلار بەرامبەرە بە ١٤٧ هەزار و ٨٢٥ دیناری عێراقی  پاوەند - دۆلار ١.٢٩ GBP / USD  دۆلار - یەن ١٢٨.١٩٧ USD / JPY  دۆلار - لیرە ١٤.٦٥ USD / TRY  یەک دۆلار - ریاڵ (تمەن) ٢٧ هەزار و ٥٥٠ تمەن USD / IRR  یەک دۆلاری ئەمریکی: ٨١.١٢ روبڵی رووسی