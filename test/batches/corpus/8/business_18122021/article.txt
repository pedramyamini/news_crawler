دانیشتەکانی پەرلەمان لەسەر پڕۆژەیاساکە لە ٦ - ١٢ - ٢٠٢١ دەستیانپێکرد و دواجار شەوی شەممە ١٧ - ١٢ - ٢٠٢١ ئیدارەی ناوەندیی پەرلەمانی تورکیا پرۆژەبودجەکەی پەسندکرد. لە کۆتا دانیشتندا ٣٢٧ پەرلەمانتار بە بەڵێ و ١٩٧ پەرلەمانتار بە نەخێر دەنگیان پێدا.  مستەفا شەنتۆپ، سەرۆکی پەرلەمانی تورکیا رایگەیاند: "لە کاتی کۆبوونەوەکاندا ناو بە ناو گرژی و ئاڵۆزی روویانداوە، هەندێکجاریش بەداخەوە پەرلەمانتاران بەشێوازی تووند بەرپەرچی یەکدییان داوەتەوە".  هەریەک لە فراکسیۆنەکانی ئاکپارتی و مەهەپە پشتیوانییان لە پرۆژەیاساکە کرد، هەرچیی جەهەپە، ئیی پارتی و هەدەپە بوون، رەخنە و تێبینیی زۆریان لەسەر بودجەی ٢٠٢٢ی تورکیا هەبوو.