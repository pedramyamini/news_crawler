ئەمڕۆ دووشەممە ٢١ - ١ - ٢٠٢٢ نرخی نەوتی برێنت لە بازاڕەکانی جیهاندا بە ٨٩ دۆلار و ٦٧ سەنت مامەڵەی پێوەدەکرێت. هەروەها نرخی نەوتی سووکی تەکساسیش بە ٨٨ دۆلار مامەڵەی پێوەدەکرێت.  کێشەی نێوان رووسیا و وڵاتانی رۆژئاوا لەسەر ئۆکراینا هۆکارێکی سەرەکییە بۆ بەرزبوونەوەی نرخی نەوت لە هەفتەی رابردوو کە نیگەرانیی دروستکردووە لەسەر پچڕانی هەناردەکاریی نەوت و گازی رووسیا. لەلایەکی دیکەشەوە بەرهەمهێنەرانی نەوت کە ئەندامن لە هاوپەیمانیی ئۆپێک پڵەس، نەیانتوانیوە بەپێی پلانەکانیان خستنەڕووی نەوت زیادبکەن و ئەوەش بازاڕەکانی نەوتی رووبەڕووی کەمیی نەوت کردووەتەوە.  لە بازاڕی ئاڵوگۆڕی دراو بەهای دۆلار بەرامبەر بە یۆرۆ کەمێک دابەزیوە و ئێستا هەر یۆرۆیەک بە ١.١١٦ دۆلار مامەڵەی پێوەدەکرێت.  بەهای لیرەی تورکیا جێگیرە و بەهای تمەنیش بەرامبەر دۆلار بە ٢٨ هەزار و ١٤٠ تمەن مامەڵەی پێوەدەکرێت.  نرخی دۆلار بەرامبەر دراوە جیهانییەکان:  ١٠٠ دۆلار بەرامبەرە بە ١٤٨ هەزار دیناری عێراقی  یۆرۆ - دۆلار ١.١١٦ EUR / USD  پاوەند - دۆلار ١.٣٤١ GBP / USD  دۆلار - یەن ١١٥.٤٩٦ USD / JPY  دۆلار - لیرە ١٣.٥٣ USD / TRY  یەک دۆلار - ریاڵ (تمەن) ٢٨ هەزار و ١٤٠ تمەن USD / IRR  نرخی زیڕ بەردەوامە لە دابەزین و لەگەڵ کردنەوەی بازاڕەکانی جیهان لە رۆژی دووشەممە زیاتر بەهاکەی لەدەستداوە و ئێستا هەر ئۆنسەیەک زێڕ بە ١٧٨٥ دۆلار مامەڵەی پێوەدەکرێت، هەر ئۆنسەیەک زیویش بە ٢٢ دۆلار و ٢٦٧ سەنتە.