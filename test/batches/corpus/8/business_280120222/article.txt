ئۆتۆمبێلی جۆری مارسیدس بێنز گۆڵوین ئاڵۆوەی ٣٠٠ ئێس ئێڵی مۆدێل ١٩٥٥ لە ویلایەتی ئاریزۆنای ئەمریکا خراوەتە زیادکردنێکی ئاشکراوە. ئەندرو ئۆڵسن، شارەزای بواری ئۆتۆمبێل دەڵێت، "نرخی خەمڵێنراوی ئاڵۆوەی گۆڵوین لە زیادکردنەکەدا ٧ تاوەکو ٩ ملیۆن دۆلارە، چاوەڕێدەکەین نرخەکەی لەو نێوانەدا بێت، چونکە زۆربەی ئۆتۆمبێلەکانی جۆری ئاڵۆوەی گۆڵوین وەکو ئەم ئۆتۆمبێلە پاک نین. "  تایبەتمەندیی ئۆتۆمبێلەکە ئەوەیە کە کۆمپانیای مارسیدس تەنیا ٢٩ دانەی لێ دروستکردووە و ئەوە تاکە دانەیە کە چوارچێوەکەی ئەلەمنیۆمە.   ئەو شارەزایەی بواری ئۆتۆمبێل دەشڵێت، "ئەمە بژارەیەک بوو کە کاتی خۆی شتێکی نوێ بوو و ژمارەیەکی زۆر کەمی خەڵک هەڵیدەبژارد. ئۆتۆمبێلەکە چەند سەد پاوەندێک لە جۆرە ئاساییەکە سووکترە. جگە لەوەش، بزوێنەرەکەی لە جۆری ئێن ئێس ئێڵە، کە بزوێنەرێکی ئاست بەرزە و بە کرانک شەفت پاڵپشتیکراوە. "  مارسیدس بێنز گۆڵوین ئاڵۆوەی ٣٠٠ ئێس ئێڵ، هێزی ٢١٥ ئەسپی هەیە، تۆنێک و ٢٠٠ کیلۆگرامە و خێراییەکەی دەگاتە ٢٤٠ کیلۆمەتر لە کاژێرێکدا.