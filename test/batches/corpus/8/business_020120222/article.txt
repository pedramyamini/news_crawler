لە شاری کانبێرا یەک لەسەر سێی زبڵ لە پاشماوەی خۆراک پێکدەێت. ئەوەش دەکاتە ساڵانە ٢٦ هەزار تۆن کە لە ژێر خۆڵدا دەشارێتەوە و دواجار دەبێتە گازی میسان کە یەکێکە لە گازە زیانبەخشەکان بۆ ژینگە و هۆکارێکە بۆ گەرمبوونی پلەی گەرمیی زەوی.  ئەو کەسانەی کە بەشدار دەبن لەو پرۆگرامە نوێیەدا دوو زبڵدانیان پێدەدرێت، زبڵدانێکیان بچووکە بۆ چێشتخانەی ماڵەکەیان و زبڵدانێکی دیکەش کە لە دەرەوە دادەنرێت بۆ ئەوەی هەفتەی جارێک بەتاڵبکرێتەوە.  جگە لە کانبێرا پرۆگرامی خواردنی ئۆرگانی، باخچەی ئۆرگانی لە چەندین شاری دیکەی ئوسترالیا تاقیکراتەوە و سەلمێندراوە کە لانیکەم ٢٥ % ی پاشماوەی خۆراک لەو رێگەیەوە چارەسەکراوە و کراوەتە پەینی ئۆرگانی.  کریس ستیل، وەزیری خزمەتگوزاریی کانبێرا دەڵێت، "ئێمە نامانەوێت هەرچەشنە ماددەیەکی پلاستیکی براوەتە ناو ئەم زبڵە تایبەتەوە. شتی وەک کاخەز، پاشەڕۆی ئاژەڵە ماڵییەکان، پرچ، کیسەی چا و شتی لەو جۆرە. "  بەپێی شارەزایانی ژینگە کاتی دەوێت کە پرۆگرامەکە لە گەڕەکانی دیکەی شاری کانبێرا جێبەجێبکرێت و چەند ساڵێکی پێویستە خەڵک خۆی پێوەبگرێت.  دکتۆر رێبێکا تەیلۆر، مامۆستای زانکۆی سیدنی دەڵێت، "ئێمە تێبینمان نەکردووە کە قەبارەی زبڵ بەهۆی ئەم پرۆگرامەوە زیادبێت، ئەوەش دڵنیاکەرەوەیە. خەڵک بەهۆی زیادکردنی زبڵدانێک، زبڵی زیاتریان فرێ نەداوە. "  پڕۆسەی گۆڕینی پاشماوەی خۆراک پڕۆسەیەکی نوێیە کە لە چەند وڵاتێکی جیهان بە تایبەتی لە ئەمریکا و ئەوروپا خەریکە جێبەجێدەکرێت و پێشبینیدەکرێت لە ئوسترالیا تاوەکو دوو ساڵی داهاتوو هێندە ئەم پیشەسازییە شوێنی خۆی بکاتەوە کە کارگەی گەورەی پەینی ئۆرگانی لەو وڵاتە دابمەزرێت.