لووتكه‌ی داڤۆس كه له ساڵی ١٩٧١ ـه‌وه ساڵانه له مانگی كانوونی دووه‌مدا له شارۆچكه‌ی داڤۆسی سه‌ر به سویسرا به‌ڕێوه‌ده‌چێت، دوای ئه‌وه‌ی له ساڵی ٢٠٢١ دا بەهۆی کۆڕۆناوە، له ساڵی ٢٠٢٢ ش هەر بەهۆی کۆرۆناوە لە وادەی خۆیدا ناکرێت.  له راگەیێندراوێکدا، كه له‌لایه‌ن كۆڕبه‌نده‌كه‌وه بڵاوكراوه‌ته‌وه، تێیدا هاتووە: "پلان وابووه لووتكه‌ی داڤۆس له نێوان رۆژانی ١٧ - ٢١ی كانوونی دووه‌م به‌ڕێوه‌بچێت". تیشكخراوه‌ته سه‌ر ئه‌وه‌ش، كه له‌به‌ر بڵاوبوونه‌وه‌ی ئۆمیکرۆن، لووتكه‌كه بۆ سه‌ره‌تای وه‌رزی هاوینی ٢٠٢٢ دواخراوه.  له بەشێکی راگەیێندراوەکەدا هاتووه: "دۆخی هه‌نووكه‌یی په‌تاكه ئه‌نجامدانی كۆبوونه‌وه‌یه‌كی رووبه‌ڕووی جیهانی ئێجگار قورس كردووه"   كڵاوس شواب، دامه‌زرێنه‌ر و سه‌رۆكی ده‌سته‌ی به‌ڕێوه‌بردنی كۆڕبه‌ندی ئابووریی جیهان، ئاماژه‌ی به‌وه كردووه، بڕیاری دواخستنی لووتكه‌ی داڤۆس نابێته رێگر له‌به‌رده‌م كۆبوونه‌وه‌یان به‌شێوه‌ی ئۆنڵاین له‌گه‌ڵ جیهانی كار، نوێنه‌رانی حكومه‌ت و رێكخراوه‌كانی كۆمه‌ڵگه‌ی مه‌ده‌نی.  كڵاوس شواب تیشكی خستووه‌ته سه‌ر ئه‌وه‌ش پلانیان وایه به زووترین كات سه‌ركرده‌كانی جیهان كۆبكه‌نه‌وه.