رۆژی دووشەممە ٢١ - ٣ - ٢٠٢٢ نرخەکانی نەوت بەرزبوونەوە، ئێستا یەک بەرمیل نەوتی برێنت بە ١١١ دۆلار و ٢ سەنتە. هەروەها نرخی نەوتی سووکی تێکساس بە ١٠٨ دۆلارە.   رۆژانی شەممە و یەکشەممەی رابردوو نرخی نەوتی برێنت لە بازاڕەکانی جیهان بە ١٠٧ دۆلار بوو، هەروەها نرخی نەوتی سووکی تێکساسیش بە ١٠٤ دۆلار. بەڵام بۆ ئەمڕۆ دووشەممە نزیکەی ٤ دۆلار بەرزبووەتەوە.   هەفتەی رابردوو نرخی نەوت بۆ خوار ١٠٠ دۆلار دابەزی و هەر بەرمیلێک نەوتی برێنت بە ٩٨ دۆلار مامەڵەی پێوەکرا، بەڵام کۆتایی هەفتەی رابردوو نرخی نەوت چەند دۆلارێک بەرزبووەوە و گەیشتەوە سەرووی ١٠٠ دۆلار.   یەک ئۆنسە زێڕ ٦ دۆلار بەرزبووەتەوە  رۆژی یەکشەممە نرخی زێڕ بە ١٩٢١ دۆلار بوو، بەڵام ئەمڕۆ دووشەممە نرخی زێڕ بەرزبووەتەوە و هەر ئۆنسەیەک گەیشتووەتە ١٩٢٧ دۆلار، بەمەش بەراورد بە رۆژی رابردوو ٦ دۆلار بەرزبووەتەوە.  لە دوو هەفتەی رابردوودا نرخی ئۆنسەیەک زێڕ سەروو ٢٠٠٠ دۆلاری تێپەڕاند، بەڵام ئەم نرخە بە جێگیریی نەمایەوە و دابەزی.   هەروەها نرخی زیویش بەرزبووەتەوە و هەر ئۆنسەیەکی زیو بە ٢٥.٧ دۆلار مامەڵەی پێوەدەکرێت.  بەهای دۆلار بەرامبەر دراوە جیهانییەکان:  ١٠٠ دۆلار بەرامبەرە بە ١٤٧ هەزار و ٥٠٠ دیناری عێراقی  پاوەند - دۆلار ١.٣١ GBP / USD  دۆلار - یەن ١١٩.٢٣١ USD / JPY  دۆلار - لیرە ١٤.٨٢ USD / TRY  یەک دۆلار - ریاڵ (تمەن) ٢٦ هەزار و ٢٧٠ تمەن USD / IRR  یەک دۆلاری ئەمریکی ١٠١.١٠ روبڵی رووسی