ئەو بەنداوانەی نۆژەندەکرێنەوە سێیان لە سنووری پارێزگای هەولێرن، چوار لە سنووری پارێزگای سلێمانی، چوار لە سنووری ئیدارەی گەرمیان و بەنداوێکیش لە سنووری پارێزگای دهۆک.  بەپێی راگەیێندراوێکی فەرمانگەی میدیا و زانیاریی سەر بە حکومەتی هەرێمی کوردستان ئەو بەنداوانەی بڕیاری نۆژەنکردنەوە و چاکسازیکردن تێیاندا دراوە ئەمانەن:   ١ - بەنداوی جەلی لە پارێزگای ھەولێر.  ٢ - بەنداوی دێگەڵە لە پارێزگای ھەولێر.  ٣ - بەنداوی حەمامۆک لە پارێزگای ھەولێر.  ٤ - بەنداوی چەمی سمۆرە لە پارێزگای سلێمانی.  ٥ - بەنداوی حەسەن کەنۆش لە پارێزگای سلێمانی.  ٦ - بەنداوی ھەشەزینی لە پارێزگای سلێمانی.  ٧ - بەنداوی کەشکان لە پارێزگای دھۆک.  ٨ - بەنداوی قادر کەرەم لە گەرمیان.  ٩ - بەنداوی باوەشاسوار لە گەرمیان.  ١٠ - بەنداوی ئاوەسپی لەگەرمیان.  ١١ - بەنداوی ھەڕاوە لە گەرمیان.  لە راگەیێنراوەکەی فەرمانگەی میدیا و زانیاری ئەوەش هاتووە: "سەرۆکی حکومەتی ھەرێمی کوردستان رەزامەندیشی داوە لەسەر ئەنجامدانی کاری پێویست بۆ وەرگرتنی کۆتایی بەنداوی (بێدۆھێ) لە سنووری پارێزگای دھۆک و ئامادەکردنی دەرخستەیەک بۆ ئەو بەنداوە بە مەبەستی نۆژەنکردنەوەی.