رۆژی دووشەممە ١٤ - ٣ - ٢٠٢٢ نرخی بەرمیلێک نەوتی برێنت بە ١١٠ دۆلار و ٧ سەنت مامەڵەی پێوەدەکرێت، هەروەها نرخی هەر بەرمیلێک نەوتی سووکی تێکساس بە ١٠٦ دۆلار و ٩ سەنت مامەڵەی پێوەدەکرێت.  لە ناوەڕاستی هەفتەی رابردوو، نرخی بەرمیلێک نەوتی برێنت گەیشتبووە سەرووی ١٣٢ دۆلار. رۆژی هەینیش نرخی بەرمیلێک نەوتی خاوی برێنت بە ١٠٩ دۆلار و ٣٩ سەنت بوو، نرخی بەرمیلێک نەوتی رۆژئاوای تێکساسیش بە ١٠٦ دۆلار و ٢٣ سەنت مامەڵەی پێوەکرا. ئەمڕۆ کەمێک نرخەکەی دابەزیوە.  هەفتەی رابردوو یەکێک بوو لە پڕسەرکێشیترین هەفتەکان بۆ نرخی نەوت و نرخی هەر بەرمیلێک نەوتی برێنت زیاتر لە ٣٣ دۆلار بەرزبووەوە. بەرزبوونەوەی نرخی نەوت بۆ سەرووی ١٣٢ دۆلار دوای گوتاری جۆ بایدن، سەرۆکی ئەمریکا بوو کە رایگەیاند، "هەموو هاوردەیەکی نەوت و گاز و وزەی رووسی قەدەخە دەکەین. ئەوە واتای ئەوەیە کە نەوتی رووسیا چی دیکە لە بەندەرەکانی ئەمریکا قبووڵ ناکرێت و بەم جۆرەش خەڵکی ئەمریکا زەبرێکی دیکەی کوشندە لە پووتین دەدات. "  نرخی زێڕ کەمێک بەرزبووەتەوە  نرخی زێڕ بۆ ئەمڕۆ دووشەممە کەمێک بەرزبووەتەوە بەراورد بە رۆژانی رابردوو، نرخی هەر ئۆنسەیەک زێڕ ١٩٧٤ دۆلارە، هەروەها نرخی ئۆنسەیەک زیو گەیشتووەتە ٢٥.٦٩ دۆلار.  نرخی زێڕیش هەرچەندە لە رۆژانی رابردوودا ئاستێکی مێژوویی تۆمارکرد و هەر ئۆنسەیەک بە دوو هەزار و ٧٥ دۆلار مامەڵەی پێوەکرا، بەڵام لە کۆتاییەکانی رۆژی چوارشەممەوە دەستی بە دابەزین کرد. بەرەبەیانی رۆژی پێنجشەممە نرخی زێڕ بەراورد بە رۆژی سێشەممە نزیکەی ١٠٠ دۆلاری لەدەستدا، دواتر لە کۆتاییەکانی رۆژەکەدا چووەوە سەروو ١٩٩٠ دۆلار. رۆژی هەینیش نرخی هەر ئۆنسەیەک ١٩٩٣ دۆلار بوو. رۆژی شەممەش نرخی زێڕ زیاتر دابەزی و ئۆنسەیەک بە ١٩٨٧ دۆلار مامەڵەی پێوەکرا، هەروەها هەر ئۆنسەیەک زیو بە ٢٥.٨٥ دۆلار مامەڵەی پێوەکرا. ئەمە لە کاتێکدایە رۆژی هەینی نرخی ئۆنسەیەک زیو گەیشتە ٢٦ دۆلار و ٦٥ سەنت.  بەهای دۆلار بەرامبەر دراوە جیهانییەکان:  ١٠٠ دۆلار بەرامبەرە بە ١٤٧ هەزار و ٢٥٠ دیناری عێراقی  پاوەند - دۆلار ١.٣٠ GBP / USD  دۆلار - یەن ١١٧.٧٧٩ USD / JPY  دۆلار - لیرە ١٤.٨١ USD / TRY  یەک دۆلار - ریاڵ (تمەن) ٢٦ هەزار و ٤٢٠ تمەن USD / IRR  یەک دۆلاری ئەمریکی ١٣٣ روبڵی رووسی