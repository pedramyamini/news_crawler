بەپێی راگەیەندراوی شانەی راگەیەندانی ئەمنی، "بەیانی ئەمڕۆ یەكشەممە ٢٠٢٠/٠٩/٠٦ بەهۆی ئەو بۆمبەوە پۆلیسێك و هاووڵاتییەكی سڤیل برینداربوون، بە مەبەستی چارەسەركردنیش دەستبەجێ بریندارەكان بۆ نەخۆشخانە گوازرانەوە".  پێنجشەممەی رابردوو وەزارەتی ناوخۆی عێراق دەستگیركردنی دوو كەسی راگەیاند كە گومانیان لێدەكرێت دەستیان لە تەقاندنەوەی بۆمبدا بە كاروانی ئۆتۆمبێلەكانی هاوپەیمانیی نێودەوڵەتی لە پارێزگاكانی زیقار و دیوانیە هەبووبێت.  لە دوو مانگی رابردوودا چەندین جار كاروانی ئۆتۆمبێلەكانی ئەو كۆمپانیایانەی گرێبەستیان لەگەڵ هێزی هاوپەیمانان هەیە، لە پارێزگاكانی ناوەڕاست و باشوور بەتایبەتی زیقار، دیوانیە و بابل كراونەتە ئامانج.