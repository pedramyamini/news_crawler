ئەحمەد كەمالی، باڵیۆزی عێراق لە سوێد رایگەیاند، "وەزارەتی كارەبای عێراق گرێبەستێكی بە بەهای ٨٠ ملیۆن دۆلار لەگەڵ یەكێك لە كۆمپانیاكانی سوێدی تایبەت بە خزمەتگوزاری وزەی كارەبا واژۆكردوە، ئەوەش بۆ دامەزراندنی ٤ وێستگەی گۆڕەر لە كۆی ٢٤ وێستگە، لە ناوچەكانی بوب شام لە بەغدا، ناوەڕاستی كوت، دیوانیە و حەیانیە لە بەسرە".  هەروەها بە گوێرەی ئەو رێككەوتنەی لەگەڵ سندوقی نەتەوەكانی سوید (سیدا) بۆ نیشتەجێكردن لە عێراق واژۆكراوە، ئەو وڵاتە زیاتر لە ملیۆنێک دۆلاری بۆ هاوكاریكردنی پلانی بەهاناوەچوونی پەتای كۆرۆنا پێشكەش كردووە.  كەمالی ئاماژە بەوە دەدات، "یادداشتنامەیەكی لێكتێگەیشتن لەنێوان دەسەڵاتی فڕۆكەوانیی شارستانیی عێراقی و هاوتا سوێدیەكەی واژۆ دەكرێت بۆ دووبارە كردنەوەی هێڵی ئاسمانیی نێوان بەغدا و ستۆكهۆڵم".  بە گوتەی باڵیۆزی عێراق لە سوێد، دوای كۆنگرەی پەیمانی نێودەوڵەتی لەگەڵ عێراق كە ساڵی ٢٠٠٨ لە سوێد بەڕێوەچوو، پەیوەندییەكانی نێوان هەدروو وڵات پێشڤەچوونیان بەخۆوە بینیووە.  باڵیۆزی عێراق لە سوێد دەڵێت، دەكرێت دوای ئاساییبوونەوەی رەوشی بەغدا و رێككەوتنی وڵاتانی ئەوروپی لەسەر ئەو هاوكارییەی حكومەتی سوێد لە كۆنگرەی دووبارە ئاوەدانكردنەوەی عێراق كە لە ٢٠١٧ لە چوارچێوەی ستراتیژیەتی هاوكاریی گەشەپێدان سازکرا لە بەغدا سازبکرێتەوە كە تێیدا سوێد بەڵێنی دا بڕی ملیارێک كرۆن وەكو هاوكاری پێشكەش بكات.