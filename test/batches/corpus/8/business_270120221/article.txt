ئێوارەی رۆژی چوارشەممە ٢٦ - ١ - ٢٠٢٢ کۆمیتەی بازاڕی ئازادیی بانکی ناوەندیی ئەمریکا راگەیێنراوێکی بڵاوکردەوە و تیایدا ئاماژەی بەوە کرد کە کاتی ئەو هاتووە بەبێ ئەوەی زیان بە بازاڕی کاری ئەمریکا بگات بۆ کۆنترۆڵكردنی رێژەی هەڵاوسان رووبکەنە بەرزکردنەوەی سوودی بانکی.  دوای راگەیێنراوەکەی کۆمیتەی بازاڕی ئازادیی بانکی ناوەندیی ئەمریکا، جیرۆم پاول سەرۆکی بانکی ناوەندیی ئەمریکا لە کۆنفرانسێکی رۆژنامەڤانیدا ئاماژەی بەوە دا کە ئەگەری هەیە لە مانگی ٣ی ئەمساڵەوە بانکی ناوەندی سوودی بانکی بەرزبکاتەوە.  وتارەکەی جیرۆم پاوڵ دەستبەجێ بەهای دۆلاری لەبەرامبەر دراوەکانی دیکە بەرزکردەوە. بەهای دۆلار بەرامبەر بە یەنی ژاپۆنی بەڕێژەی ٠.٧ % بەرزبووەوە. بەرەبەیانی ئەمڕۆ پێنجشەممە یەک دۆلار دابەزی بۆ ١١٤.٧٤ یەن.  هەروەها بەهای یۆرۆ بەرامبەر بە دۆلار دابەزی بۆ ١.٢٣ کە کەمترین ئاستییەتی لە ماوەی ٦ هەفتەی رابردوودا. دۆلاری ئۆسترالیش بەراورد بە دۆلاری ئەمریکی بەڕێژەی ٠.٤ % دابەزی و بە ٠.٧٠٧٦ دۆلاری ئەمریکی مامەڵەی پێوەکرا.