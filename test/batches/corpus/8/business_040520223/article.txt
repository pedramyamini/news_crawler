رۆژی چوارشەممە، ٤ - ٥ - ٢٠٢٢، حەسەن شێخ جەمال بەرزنجی، بە تۆڕی میدیایی رووداوی راگەیاند: "بڕیارە رۆژی پێنجشەممە و هەینی پێشانگەی نێودەوڵەتیی کاری دەستی لە شاری هەڵەبجە بکرێتەوە، کە تێیدا ٩٠ خاوەن پیشە لە پارێزگاکانی هەڵەبجە، ئیلام، کرماشان، سنە، هەمەدان و ورمێ، بەشداریی تێدا بکەن و کارە دەستییەکانی پیشەوەرانی هەردوولای  تێدا بخرێتەڕوو لەو شتانەی بەرهەمی کارگەکان نین، کاری دەستیین. "  پێشانگەکە رۆژی پێنجشەممە کاژێر ٩: ٣٠ی بەیانی دەکرێتەوە و رۆژانە تاوەکو کاژێر ٧ی ئێوارە بەردەوام دەبێت.  حەسەن شێخ جەمال بەرزنجی گوتی: "پێشانگەکە بە هاوکاریی ژووری بازرگانی و پیشەسازی هەڵەبجە و تۆڕی رێکخراوەکانی هەڵەبجە و لەژێر سەرپەرشتی پارێزگای هەڵەبجە دەکرێتەوە. "