ئیحسان خاندوزی، وەزیری ئابووری و دارایی ئێران بە میدیای ئەو وڵاتەی رایگەیاند، لە پێنج مانگی رابردوودا هەناردەی نەوتی ئەو وڵاتە ٤٠ % زیادیکردووە. ئیحسان خاندوزی ئاماژەی بەوەداوە گرێبەستی نوێ بۆ گەشەپێدانی کەرتەکانی نەوت و گازی ئێران کراون، کە لەوانەیە ئابووریی وڵاتەکە تووشی زیان بکەن.   خاندوزی دەڵێت، دەبێ هەوڵبدەن وابەستەی بودجەی ئەو وڵاتە بە نەوت و گاز کەمبکەنەوە و داهاتە نانەوتییەکان وەکو باج زیاتر بکەن، تاوەکو لە ئەگەری بەردەوامی گەمارۆکاندا تووشی کێشە نەبن.  وەزیری ئابووریی ئێران گوتیشی گەمارۆکان کاریگەرییان لەسەر هەندێک کەرتی ئابووری ئەو وڵاتە داناوە، بەڵام لە ١٠ مانگی رابردوودا هەناردەکردن لەو وڵاتەوە ٣٧ % زیادی کردووە و هاوردەکردنیش ٣٤ % زیاتر بووە.