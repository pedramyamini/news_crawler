بەڕێوەبەرانی فێستیڤاڵەکە دەڵێن، ئەم بازاڕە هەلی کاری رەخساندبوو بۆ زیاتر لە دوو هەزار کەس.  نەسرین خەڵکی سنەی رۆژهەڵاتی کوردستانە و یەکێکە لە بەشدارانی  فێستیڤاڵی بازاڕ لە گەرمیان، بەرهەمەکانی کاری دەستیخۆی و هاوژینەکەی بوون.   لە فیستیڤاڵەکە بەرهەمی ٣٥ کۆمپانیای نێوخۆی و بیانی و خواردنی کوردەواری و کاری دەستی خانمان نمایشکران. سەردانکارانی فیستیڤاڵی بازاڕ لە گەرمیان لە هەرێمی کوردستان و پارێزگاکانی عێراقەوە هاتوون بەگرنگییەوە باسی فیستیڤاڵەکەیان کرد.  نوسەیبە عەلی، خوێندکار دەڵێت "لە بەعقوبەوە هاتووینەتە کەلار، ئەم کەشوهەوا و ئەم دۆخە رێکوپێکە لە بەعقووبە نییە، نە فیستیڤاڵ نە هیچ شتێک. "  فیستڤاڵی بازاڕ لەگەرمیان فێستیڤاڵێکی ساڵانەیە، بەڵام بەهۆی پەرۆشی هاونیشتمانیان و داخوازی خاوەنکارانەوە ریکخەرانی فیستیڤاڵەکە بڕیاریان داوە لە ساڵانەوە بیکەنە وەرزی.