ئەمڕۆ شەممە ٠١ - ٠١ - ٢٠٢٢ هەر بەرمیلێک نەوتی برێنت بە ٧٧ دۆلار و ٧٨ سەنتە و هەر بەرمیلێک نەوتی سووکی تەکساسی ئەمریکاش بە ٧٥ دۆلار و ٢١ سەنت مامەڵەی پێوە دەکرێت.  لەسەر ئاستی جیهاندا هەرچەندە ڤایرۆسی ئۆمیکۆرن بە خێرایی تەشەنە دەکات، بەڵام وڵاتانی جیهان گەیشتوونەتە ئەو باوەڕەی کە ئۆمیکرۆن بە رێژەیەکی کەمتر لە جۆرەکانی دیکەی ڤایرۆسی کۆرۆنا خەڵک رەوانەی نەخۆشخانەکان دەکات، لەبەر ئەوەش لەم رۆژانەی کۆتایی ساڵەدا هەوڵدەدەن رێوشوێنەکانی دژ بەو ڤایرۆسە بە چەشنێک نەبن کە زیانی گەورە لە ئابوورییەکانیان بدەن.  بەهۆی دابەزینی بەهای دۆلار لە چەند رۆژی رابردوودا نرخی زێڕ توانیبووی بە رێژەیەکی کەم بەرزببێتەوە، بەڵام رۆژی پێنجشەممە بەهای دۆلار بە راددەیەکی زۆر جێگیر بوو، لەبەر ئەوەش پێشبینی ناکرێت گۆڕانکاریی زۆر لە نرخی زێڕ رووبدات. ئێستا هەر ئۆنسەیەک زێڕ لە بازاڕەکان بە ١٨٢٩ دۆلارە.  بەهای دۆلار لە بازاڕەکاندا کەمێک بەرزبووەتەوە و ئێستا هەر یۆرۆیەک بە ١.١٣٥ دۆلار مامەڵەی پێوە دەکرێت.  رۆژی هەینی ١ دۆلار بەرامبەربوو بە ٢٩ هەزار و ٩٥٠ تمەن و بۆ ئەمڕۆ شەممە نرخی دۆلارێک بەرامبەرە بە ٢٩ هەزار و ٨٧٠ تمەن.  رۆژی هەینی لە کاتی کردنەوەی بازاڕەکاندا یەک دۆلار بە ١٣.٢٥ لیرە مامەڵەی پێوەکرا، ئەمڕۆ شەممە لیرە کەمێک دابەزینی بەخۆوە بینیوە و ئێستا هەر دۆلارێک بەرامبەرە بە ١٣.٣٢ لیرە. ئەوەش لە کاتێکدایە لە چەند هەفتەی رابردوودا یەک دۆلار تاوەکو زیاتر لە ١٨ لیرە بەرزبووەوە.  نرخی دۆلار بەرامبەر دراوە جیهانییەکان:  ١٠٠ دۆلار بەرامبەرە بە ١٤٨ هەزار دیناری عێراقی  یۆرۆ - دۆلار ١.١٣٥ EUR / USD  پاوەند - دۆلار ١.٣٥١ GBP / USD  دۆلار - یەن ١١٤.٩٤ USD / JPY  دۆلار - لیرە ١٣.٣٢ USD / TRY  دۆلار - ریاڵ (تمەن) ٢٩ هەزار و ٨٧٠ تمەن USD / IRR  نرخی زێڕ لەگەڵ کردنەوەی بازاڕەکان کەمێک بەرزبوونەوەی بەخۆوە بینی و هەر ئۆنسەیەکی بە ١٨٢٩ دۆلار مامەڵەی پێوە دەکرێت.  نرخی زێڕی عەیار ٢٤ بە ٤٣٢ هەزار دینارە  نرخی زێڕی عەیار ٢٢ بە ٣٩٥ هەزار دینارە  نرخی زێڕی عەیار ٢١ بە ٣٨٠ هەزار دینارە  نرخی زێڕی عەیار ١٨ بە ٣٢٤ هەزار دینارە