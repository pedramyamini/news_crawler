رێناس مەهدی، کوڕی مەهدی سدیق بە تۆڕی میدیایی رووداوی راگەیاند، جوان مەهدیی خوشکی تەمەنی ٢٥ ساڵ بوو، ئەمشەو کاژێر ٢١: ٠٠ و دوای تێپەڕبوونی حەوت رۆژ لە برینداربوونی بەهۆی رووداوەکەوە، بەهۆی سەختیی برینەکەیەوە گیانی لەدەستدا.  جوان مەهدی لەگەڵ دایک و باوکی بۆ وەرگرتنی چارەسەری پزیشکی چووبوونە وانی باکووری کوردستان، رۆژی پێنجشەممەی رابردوو ٩ی ئەیلوولی ٢٠٢١ لە رێگەی نیوان جۆلەمێرگ و وان تووشی رووداوی هاتووچۆ بوون.  جوان دەرچووی پەیمانگەی تەکنیکی بوو لە دهۆک، دانیشتووی قەزای ئامێدیی سەر بە پارێزگای دهۆک بوون.  ئەو ئەندامانەی خێزانەکە کە گیانیان لەدەستداوە بریتین لە هەریەکە لە مەهدی سدیق - ی ٦٥ ساڵ، هاوژینەکەی کە تەمەنی ٥٥ ساڵە و جوان - ی کچیان کە تەمەنی ٢٥ ساڵە.