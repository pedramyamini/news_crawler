موقەدەم فیراس ئاکرەیی، بەڕێوەبەری بەرگریی شارستانیی ئاکرێ بە رووداوی راگەیاند، شەش کچ بۆ مەلەوانی چوونەتە سەر زێی گەورە، دووانیان مەلەوانییان نەزانیوە و ئاو بردوونی، یەکێکیان خۆی رزگارکردووە و ئەوی دیکەیان خنکاوە.  ئەو کچەی کە خنکاوە ناوی نوورا محەممەد - ە، بەڕێوەبەری بەرگریی شارستانیی ئاکرێ دەڵێت، تیمێکیان کە لە شەش مەلەوان پێکهاتوون لە شوێنی رووداوەکە بەدوای تەرمی نوورادا دەگەڕێن، بەڵام تاوەکو ئێستا نەیانتوانیوە بیدۆزنەوە.  بەپێی ئامارەکانی بەڕێوەبەرایەتیی بەرگریی شارستانیی ئاکرێ، لە سەرەتای ئەمساڵەوە تاوەکو ئێستا دوو کەس لە سنووری قەزاکە خنکاون و ٢٦ کەسیش لە خنکان رزگار کراون.