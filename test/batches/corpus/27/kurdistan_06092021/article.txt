باوکی کاشان هاونیشتیمانییەکی کەرکووکە و بە تۆری میدیایی رووداوی راگەیاند، "ئەو بەربژێرانەی بانگەشەی خزمەتگوزاری و خۆشەویستی کەرکووک دەکەن، ئەو پارەیەی بۆ بانگەشەی هەڵبژاردن خەرجدەکەن، بیدەنە کرێکاران بۆ ئەوەی شارەکە پاکبکەنەوە لە  زبڵ و خاشاک کە سیمای کەرکووکی تێکداوە. "   لە ٢٨ ـی شووباتی ٢٠١٨ گرێبەستی ئەو کۆمپانیایەی زبڵ و خاشاکی لە کەرکووک کۆدەکردەوە، تەواو بوو.  لە کەرکووک رۆژانە ٦٠٠ بۆ ٧٠٠ تۆن زبڵ و خاشاک فڕێدەدرێت، شارەوانیی شارەکە توانای هەڵگرتنەوەی تەنیا ١٠٠ بۆ ١٥٠ تەن زبڵ و خاشاکی هەیە.