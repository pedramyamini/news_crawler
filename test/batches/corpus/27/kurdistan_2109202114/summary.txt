ئەمساڵ بۆ قەرەبووکردنەوەی خوێندنی لەدەستچووی ساڵی خوێندنی ٢٠٢٠ - ٢٠٢١ دەوامی قوتابخانەکان لە هەرێمی کوردستان زووتر دەستیپێکرد، بەڵام هێشتا لە بەشی زۆری قوتابخانەکان ژمارەی پێویستی پەرتووک لەبابەتە جیاوازەکان بەسەر قوتابیاندا دابەشنەکراون، بەڕێوەبەری پەروەردەی ناوەندی هەولێریش دەڵێت" ئەمساڵ وەزارەتی پەروەردە بە نیازە بە ژمارەی قوتابیان کتێبی نوێ چاپ بکات و بەسەر قوتابیاندا دابەشیبکات".