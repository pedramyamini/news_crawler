مزگەوتی کوردان کە ٣٠٠ ساڵ بەر لە ئێستا لە ناوەندی شاری کیلیس دروستکراوە، ناوەکەی ساڵی ٢٠١٨ لەلایەن وەزارەتی کولتوور و گەشتیاری تورکیا گۆڕدرا بۆ مزگەوتی ' تورکان".  لە ماڵپەڕی فەرمی بەڕێوەبەرایەتی کولتوور و گەشتیاری کیلیس و پارێزگای گۆڕێنی ناوی مزگەوتەکە بە تورکان تۆمارکراوە، نۆژەنکردنەوەی مزگەوتەکەش وەک پاساوی گۆڕینی ناوی مزگەوتەکە ئاماژەی پێدراوە.    راگەیاندنی هۆکاری گۆڕینی ناوی مزگەوتی کوردان بۆ مزگەوتی تورکان لە تۆڕە کۆمەڵایەتییەکاندا کاردانەوەی زۆری بەدوادا هات.   مزگەوتی کوردان لە سەدەی ١٧ی زایینی لەلایەن کوردێک بە ناوی حوسێن ئاغا لە ناوەندی شاری کیلیس دروستکراوە و لە تۆمارە فەرمییەکاندا بە "مزگەوتی کوردان" ناوی هاتووە، بەڵام لە ساڵی ٢٠١٨ دا لەلایەن بەڕێوەبەرایەتی هەرێمیی وەقفەکانەوە تابلۆی "مزگەوتی تورکان" بە دەروازەی مزگەوتەکە هەڵواسرا.