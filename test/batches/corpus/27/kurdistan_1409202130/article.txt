نەقیب سەردار بەلۆ، بەرێوەبەری بەرگریی شارستانیی شێلادزێ بە تۆڕی میدیایی رووداوی گوت، "مێرمنداڵەکە ناوی عەممار محەممەدە لەکاتی ئاودانی ئەسپەکەیان کەوتووەتە ناو ئاوەکە و گیانی لەدەستداوە".  نەقیب سەردار ئاماژەی بەوەش دا، "تاوەکو ئێستا تەرمەکەی نەدۆزراوەتەوە و لەبەر ئەوەی شەوە و تاریکە، تیمەکانمان نەیانتوانی دەست بە گەڕان بکەن، بەڵام بەیانی بۆ دۆزینەوەی دەچنە شوێنی رووداوەکە".  بەپێی ئامارەکانی بنکەی بەرگریی شارستانیی شێلادزێ ئەمساڵ ئەمە یەکەم رووداوی خنکانە لە سنوورەکەیان تۆمار دەکرێت و سێ کەسیش لە خنکان رزگارکراون.