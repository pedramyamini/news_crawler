هەر لەو بۆنەیەدا قوباد تاڵەبانی، جێگری سەرۆکی ئەنجوومەنی وەزیرانی هەرێمی کوردستان هیوایشی خواستووە کە "لەگەڵ هێزە سیاسییە کوردستانی و نیشتمانپەروەرەکان کاری زیاتر بکەین بۆ بەدیهێنانی ئامانجە رەواکانی گەلەکەمان".  دەقی پەیامەکەی قوباد تاڵەبانی:  بەڕێز کاک مەسعود بارزانی سەرۆكی پارتی دیموكراتی كوردستان  بەڕێز كاك نێچیرڤان بارزانی جێگری سەرۆکی پارتی دیموکراتی کوردستان  بەبۆنەی یادی ٧٥ ساڵەی دامەزراندنی پارتی دیموكراتی كوردستان - ەوە، گەرمترین پیرۆزبایی ئاراستەی ئێوەی بەڕێز و سەركردایەتی و كادیران و جەماوەری پارتی دەكەم، بەهیوام لە قۆناغی داهاتوودا پێكەوە لەگەڵ هێزە سیاسییە كوردستانی و نیشتمانپەروەرەكان كاری زیاتر بكەین بۆ بەدیهێنانی ئامانجە رەواكانی گەلەكەمان و بەدەستهێنانی مافە یاسایی و دەستوورییەكانمان لە عێراقی فیدراڵ.  جارێكیتر پیرۆزبێت و هەر شاد و سەرفرازبن.  جێگری سەرۆکی ئەنجومەنی وەزیران