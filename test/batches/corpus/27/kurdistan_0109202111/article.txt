ئەژی چەتۆ، بەرپرسی راگەیاندنی فەرمانگەی کەشناسی و بوومەلەرزەزانی هەرێمی کوردستان بە رووداوی راگەیاند، لە رۆژى هەینى پلەی گەرما ٦ - ٨ پلە دادەبەزێت. و تاوەکو رۆژی سێشەممە بە نزمی دەمێنێتەوە.  بەپێی پێشبینییەکانی  فەرمانگەی کەشناسی و بوومەلەرزەزانیی هەرێمی کوردستان، رۆژی هەینی لە هەولێر بەرزترین پلەی گەرما ٣٩ پلە، لە سلێمانی ٣٧ پلە، لە دهۆک ٣٦ پلە، لە هەڵەبجە ٣٩ پلە و لە کەرکووک ٤٢ پلەی سیلیزی دەبێت.  ئەژی چەتۆ لەبارەی بەردەوامبوونیی نزمبوونەوەی پلەی گەرما لە هەفتەی داهاتوو گوتی: ئەم نزمبوونەوەیە لە پلەی گەرما تاوەکو رۆژی سێشەممە ٧ - ٩ - ٢٠٢١ بەردەوامیى دەبێت. پاشان چەند پلەیەکى کەم بەرز دەبێتەوە.