فازڵ حاجی، گوتەبێژی پۆلیسی هاتووچۆی هەرێمی کوردستان بە رووداوی راگەیاند، کاژێر ٩: ٠٠ی بەیانی ئەمڕۆ چوارشەممە ٢٢.٩.٢٠٢١ لەسەر رێگەی نێوان بنەسڵاوە و دارەتوو (کە رێگەیەکی تاکسایدی بەرتەسکە)، پێکدادانێک لەنێوان دوو ئۆتۆمبێل لە جۆرەکانی پیکاب دێر و کیای بارهەڵگری بچووک روویدا.  لە رووداوەکەدا شوفێری پیکاپەکە گیانی لەدەستدا و شوفێری کیاکەش بریندار بووە.  فازڵ حاجی گوتی، "رووداوکە زیانێکی ماددی زۆری هەبووە و دوای لێکۆڵینەوەی پۆلیسی هێڵکاری، دەرکەوتووە کە شۆفێری کیاکە خەتابارە و لە رێڕەوی خۆی لایداوە".