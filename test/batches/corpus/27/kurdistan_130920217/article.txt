رۆژی دووشەممە ١٣ - ٠٩ - ٢٠٢١ سەرکەوت ئەحمەد، گوتەبێژی پۆلیسی سلێمانی بە رووداوی راگەیاند، مەفرەزەکانی بەشی پۆلیسی ناوشار تۆمەتبارێکیان دەستگیرکرد کە بە ئۆتۆمبێل لە هاونیشتمانییەکی دابوو دواتر ھەڵاتبوو.  سەرکەوت ئەحمەد گوتی: "دوای رووداوەکە مەفرەزەکانی پۆلیس و تیمە فریاگوزارییەکانی دیکە گەیشتنە شوێنی رووداوەکە و هاونیشتمانییەکەیان گەیاندە نەخۆشخانە، دواتر هاونیشتمانییەکە (س، ق، ح) سکاڵای لەسەر شۆفێرەکە تۆمارکرد و هێزەکانی پۆلیس لێکۆڵینەوە و بەدواداچوونەکانیان بۆ دۆزینەوە و دەستگیرکردنی تۆمەتبار دەستپێکرد و دوای بینینەوەی کامێراکانی چاودێری و وەرگرتنی بڕیاری دادوەر، توانرا تۆمەتبارەکە دەستگیر بکرێت. "  تۆمەتبارەکە ناوی (ب، أ، ف)ـە و لەدایکبووی ساڵی ١٩٧٨ ـە، بەبڕیاری دادوەر راگیراوە و لێکۆڵینەوە لەگەڵیدا دەستیپێکردووە.