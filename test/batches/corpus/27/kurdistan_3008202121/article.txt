لە راگەیێندراوەکەی پۆلیسی گەرمیاندا هاتووە، "شەوی رابردوو لە کاتی دانانی بازگەی لیژنە هاوبەشەکانی سنووری گەرمیان، لەنێو قەزای کەلار مەفرەزەکانی ١٠٤ی کەلار لە تەکسییەکدا، کە شۆفێر و دوو سەرنشینی تێدابوو، دەستگیرا بەسەر ١٤٠٠ فیشەکی کڵاشینکۆڤدا".  بەپێی راگەیێندراوەکە، ئەو کەسانە گوتوویانە "دەیانویست [فیشەکەکان] بە نایاسایی بیبەنە وڵاتی ئێرانەوە".  هەروەها ئاماژە بەوەش کراوە، دەست بەسەر ئۆتۆمبێلەکەدا گیراوە و سێ تۆمەتبارەکەش بە بڕیاری دادوەر و بەپێی ماددەی ٢١ی چەک بەند کراون و لە بەشی پۆلیسی کەلار پەڕاوی لێکۆڵینەوەی بۆ کراوەتەوە، لێکۆڵینەوەش لەگەڵیان بەردەوامە.