ئەمڕۆ چوارشەممە ١٥ - ٠٩ - ٢٠٢١ سەرکەوت ئەحمەد، گوتەبێژی پۆلیسی پارێزگای سلێمانی بە تۆڕی میدیایی رووداوی راگەیاند، دوای ئه‌وه‌ی له رووداوێكدا له گه‌ڕه‌كی سه‌رچنار كه‌سێك له ماڵه‌كه‌ی خۆیدا بە گوللە له‌لایه‌ن برایه‌كی خۆیه‌وه برینداركرا، ده‌ستبه‌جێ له‌لایه‌ن هێزه‌كانی پۆلیسه‌وه لێكۆڵینه‌وه له رووداوه‌كه ده‌ستیپێكرد و پاش وه‌رگرتنی بڕیاری دادوه‌ر، توانرا تۆمه‌تباره‌كه ده‌ستگیربكرێت.  تۆمه‌تبار (ئـ، ئـ، ع) به بڕیاری دادوه‌ر و به‌پێی مادده‌كانی (٤٠٥) و (٣١) له یاسای سزادانی عێراقی راگیراوه و لێكۆڵینه‌وه‌كان به‌رده‌وامه.  سەرکەوت ئەحمەد دەڵێت، "تۆمەتبارەکە لە چەند بنکەیەکی دیکەی پۆلیس سکاڵای لەسەر تۆمارکراوە و داواکراوبووە، بەھۆی تەقەکردن و شەڕکردن و ھێرشکردن بە چەک".