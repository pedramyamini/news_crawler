نێچیرڤان بارزانی لە رۆژی چوارشەممە سەردانی بەریتانیای کرد و لە رۆژی هەینی لەگەڵ بۆریس جۆنسن، سەرۆکوەزیرانی ئەو وڵاتە کۆبووەوە. هەر لە میانی سەردانە چەند رۆژییەکەی، لەگەڵ هه‌ريه‌ك له سه‌رۆكى ئه‌نجوومه‌نى لۆردان، وه‌زيرانى ده‌ره‌وه، به‌رگرى و هێزه چه‌كداره‌كان و په‌روه‌رده‌ى به‌ريتانيا کۆبووەوە. له په‌راوێزى سه‌ردانه‌كه‌شدا له‌گه‌ڵ محه‌ممه‌د بن زايد، جێنشينى ئه‌بوزه‌بى و جێگرى فه‌رمانده‌ى گشتيى هێزه چه‌كداره‌كانى ئيمارات و سه‌رۆكى ئه‌نجوومه‌نى راپه‌ڕاندنى ميرنشينى ئه‌بوزه‌بى كۆبووه‌وه.  سەرۆکایەتیی هەرێمی کوردستان لە راگەیێندراوێکدا دەڵێت، له كۆبوونه‌وه‌كاندا بره‌ودان به په‌يوه‌ندييه‌كان، بواره‌كانى هاريكارى و دۆخى عێراق و هه‌رێمى كوردستان و دوايين پێشهات و په‌ره‌سه‌ندنه‌كانى ناوچه‌كه تاوتوێكران و بيروڕايان له‌باره‌يه‌وه ئاڵوگۆڕکرا.  سەرۆکی هەرێمی کوردستان لە میانی سەردانەکەیدا، ئه‌كاديمیای شاهانه‌ى ساندهێرستى سه‌ربازيى به‌ريتانى به‌سه‌ركرده‌وه. هاوکات لەگەڵ جۆن مێجه‌ر، سياسه‌تمه‌دار و سه‌رۆكوه‌زيرانى پێشووترى به‌ريتانيا و گرووپى په‌رله‌مانتارانى دۆستى كوردستان له په‌رله‌مانى به‌ريتانيا، ديدار و چاوپێكه‌وتنى ئه‌نجام دا.