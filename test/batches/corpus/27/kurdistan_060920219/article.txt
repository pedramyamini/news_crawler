ژنەکە ناوی سۆیبە فکرییە و تەمەنی ٣٠ ساڵانە و خەڵکی گوندی سەدباری بانەیە. نزیکەی ١٠ ساڵ پێش ژیانی هاوژینی پێکهێناوە و سێ منداڵی هەیە.  بەپێی ئەو وێنانەی بە دەست رووداو گەیشتوون، هەموو جەستەی سۆیبە فکری ئاسەواری ئازاردانی پێوەدیارە و دەستی بە سەختی برینداربووە.   سەرچاوەیەکی نزیک لەو ژنە بە تۆڕی میدیایی رووداوی راگەیاند، ئەو ژنە و هاوژینەکەی ناکۆکییان پێکەوە هەبووە و هاوژینەکەی بۆی باش نەبووە. کەسوکاری هاوژینەکەشی پشتگیریی سۆیبەیان نەکردووە و پێشتریش چەندجار بە تووندی ئازار و ئەشکەنجە دراوە، بەڵام بەهۆی منداڵەکانی، سکاڵای نەکردووە و لە هاوژینەکەی جیا نەبووەتەوە.  ئەو سەرچاوەیە دەڵێت، سۆیبە فکری ئەمجارە سکاڵای تۆمارکردووە و پارێزەرێکیش بە خۆبەخش دۆسیەکەی گرتووەتە ئەستۆ.