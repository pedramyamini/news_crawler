سەرۆک و سەرۆکوەزیرانی هەرێمی کوردستان لەو کۆنفرانسەدا گوتاریان دەبێت. کۆنفرانسە پەروەردەییەکەی زانکۆی ئەمریکیی کوردستان لە دهۆک چەند پانێڵێکی دیکەش لەخۆ دەگرێت و گفتوگۆ لەبارەی سیستمی  K - ١٩ ـی پەروەردەیی لە هەرێمی کوردستان دەکرێت.   بڕیارە لە پانێڵێکی کۆنفرانسەکەدا د. ئالان حەمە سەعید، وەزیری پەروەردەی هەرێمی کوردستان، د. ئارام محەممەد قادر، وەزیری خوێندنی باڵای هەرێمی کوردستان بەشدار بن.  زانکۆی ئەمریکیی کوردستان لە دهۆک ئاماژەی بەوە کردووە، ئامانجی ئەو کۆنفرانسە پەروەردەییە، "دیاریکردنی دەرفەتەکانە بۆ ئەوەی ئەو سیستمە بکرێتە سیستمێکی نموونەیی بۆ عێراق و رۆژهەڵاتی نێوەڕاست. "  کۆنفرانسەکە کاژێر ١٠: ٠٠ بەڕێوەدەچێت.   سیستمی  K - ١٩ سیستمێکی پەروەردەییە کە لە باخچەی ساوایانەوە تاوەکو بڕوانامەی دکتۆرا بە یەک پاکێج قوتابی و خوێندکار ئامادە دەکات. بەپێی ئەو سیستمە دوو وەزارەت نامێنێت و وەزارەتەکانی خوێندنی باڵا و پەروەردە دەبنە یەک وەزارەت.     سیستمەکە دەستپێشخەریی سەرۆکی زانکۆی ئەمریکیی کوردستانە لە دهۆک بۆ سەرۆکی هەرێمی کوردستان. ئەگەر ئەمڕۆ ئەو سیستمە پەسند بکرێت، بۆ ماوەی سێ ساڵی دیکە بەتەواوی دەخرێتەکار.