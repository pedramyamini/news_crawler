لە کۆنفرانسەکەدا کۆمەڵێک لێکۆڵەر و ئەکادیمیست و کەسایەتی فەرەنسی لە روانگەی جیاوازەوە، خوێندنەوە بۆ تێپەڕبوونی ١٠٠ ساڵ بەسەر دامەزراندنی دەوڵەتی عێراقدا دەکەن.   لە رۆژی دووەمی کۆنفرانسەکەدا تاوتوێی چەند پرسێک دەکرێت لە نێویاندا. لە پانێڵی سێیەمی رۆژی دووەمی کۆنفرانسەکە تاوتوێی سەرچاوە سروشتییەکانی عێراق بەناونیشانی '' گرەوەکانی پرسی سەرچاوە سروشتییەکانی لە عێراقدا '' دەکرێت. لەم پانێڵەدا تاوتوێی پرسی وزە و سەرچاوە سرووشتییەکان لە عێراق و هەرێمی کوردستان و دەرفەتەکانی وەبەرهێنان لەو کەرتەدا دەکرێت.   هەروەها لە پانێڵەکەدا تاتوێی، رۆڵی کۆمپانیا فەرەنسییەکان لە بەنیشتمانیکردنی نەوتی عێراق و ستراتیجی فەرەنسا لە عێراق لە کەرتی وزە و هەروەها پرسی وەزە نوێبووەوەکان دەکرێت.  بەڕێوەچوونی ئەم پانێڵەش لەکاتێکدایە، کۆمپانیای تۆتاڵی فەرەنسی لە عێراق لە کەرتی وزە کاردەکات. لە سەرەتای ئەم مانگەشەدا، کۆمپانیاکە گرێبەستێکی ٢٧ ملیار دۆلاری لەگەڵ حکومەتی عێراق واژۆکرد، کە گرێبەستەکە بۆ کارکردنە لەسەر چوار پرۆژە، لە بوارەکانی ژێرخانی گواستنەوەی گاز، دابینکردنی کارەبا و بەرزکردنەوەی توانای بەرهەمهێنانی کارەبان.  پانێڵەکانی دووەم رۆژی کۆنفرانسەکە