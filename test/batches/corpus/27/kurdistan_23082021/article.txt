بەڕێوەبەرایەتیی بەرگریی شارستانی راپەڕین بڵاویکردووەتەوە کە رووداوەکە کاژێر ١١: ٢٠ خولەکی شەوی یەکشەممە ٢٢ - ٠٨ - ٢٠٢١ روویداوە.   عەلی قادر، گوتەبێژی بەرگریی شارستانیی راپەڕین بە تۆڕی میدیایی رووداوی راگەیاند، بە هۆکارێکی نادیار ئاگر لە ماڵێکی سەروچاوەی شارۆچکەی بێتواتە کەوتووەتەوە، هەر زوو تیمەکانیان گەیشتوونەتە شوێنی رووداوەکە و دوای کۆنترۆڵکردنی ئاگرەکە، تەرمێکیان لە نێو خانووەکە دۆزیوەتەوە کە مامۆستایەکی تەمەن ٤١ ساڵ بووە بە ناوی (محەممەد سەروچاوەی).  گوتەبێژی بەرگریی شارستانیی راپەڕین دەڵێت، مامۆستاکە خێزاندار بووە و باوکی سێ منداڵە، لە کاتی کەوتنەوەی ئاگرەکە بە تەنها لە ماڵ بووە و بۆ رزگارکردنی گیانیشی پەنای بردووەتە بەر بەیتونە و سەربان، بەڵام دەرگای بۆ نەکراوەتەوە لەبەر "گەورەیی ئاگرەکە و زوو تەشەنەکردنی. "