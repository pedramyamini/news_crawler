ئیمانوێل ماکرۆن، سەرۆکی فەرەنسا لە کۆنگرە رۆژنامەوانییە هاوبەشەکەدا گوتی "دۆستایەتییەکی تایبەتی لە نێوان فەرەنسا و کوردستان هەیە. گەلی کورد دۆستایەتییەکی بەهێزی لەگەڵ گەلی فەرەنسا هەیە. ئەم پەیوەندییە کۆمەڵایەتی و کولتوورییە خۆی هەبوو، بەتایبەتیش کاتێک سەربازانی ئێمە هاتنە ئێرە و هاوشانی هێزی پێشمەرگە و ئاسایشی عێراق بوون و هاوئاهەنگییان کرد، ئەو پەیوەندییانە بەهێزتر بوون".  دەقی قسەکانی ئیمانوێل ماکرۆن، سەرۆککۆماری فەرەنسا  زۆر سوپاس. سوپاس جەنابی سەرۆک. سوپاس بۆ گوتەکانت و پێشوازیتان و ئەو گفتوگۆیانەی هەمانبوو لەگەڵ هەریەکە لە جەنابتان، خانمی سەرۆکی پەرلەمان، جەنابی سەرۆکوەزیران، جێگری سەرۆک، جێگری سەرۆکوەزیران و ئەو وەزیرانەی کە بەشداربوون. جارێکی دیکە سوپاستان دەکەین بۆ ئەو گفتوگۆ و بابەتانەی لێرە باسمان کردن. بۆ من بەڕاستی جێگەی دڵخۆشییەکی گەورەیە کە ئەمڕۆ و لە دوێنێ شەوەوە لەناو ئێوەدام لە هەولێر، چونکە بەڕاستی شتێکی جوانە کە لێرەوە کۆتایی بە سەردانەکەم بۆ عێراق بهێنم و ئەمە وەکو پابەندبوونێکە کە ئێمە لە کوردستان یەکدی ببینین.     ئێوە دەزانن کە دۆستایەتیەکی تایبەت لە نێوان فەرەنسا و کوردستان هەیە؛ گەلی کورد و گەلی فەرەنسا پەیوەندییەکی تایبەت لەنێوانیاندا هەیە کە لە بڕیاری نەتەوەیەکگرتووەکانەوە دەستپێدەکات بەتایبەت بڕیاری ژمارە ٦٨٨ی ئەنجوومەنی ئاسایشی نێودەوڵەتی کە وەکو بنچینەیێکە بۆ هەرێمی کوردستانی ئۆتۆنۆمی. هاوکاریی پزیشکەکانمان و رۆشنبیرەکانمان و ئەو هاووڵاتییانەمان کە هاوکاری مرۆییان دەگەیاند، رۆڵی خۆی هەبووە. لێرەوە رۆڵی دانیاڵ میتەران و رێکخراوەکەی لەبیرناکەم کە هاوکاریی دۆزەکەتانی کرد. واتە بەڕاستی مێژوویەکی دۆستانەی گەرموگوڕمان هەبووە کە لەلایەن رۆشنبیرەکانمانەوە بەردەوام بوو.     ئەم مێژووە تایبەتە؛ پێموایە بەهێزتر بوو بەوەی کە سەربازەکانمان لەگەڵ ئێوە شەڕیان کرد؛ سەربازەکانمان شانبەشانی پێشمەرگە و هێزە ئەمنییەکانی عێراق و هێزەکانی سووریای دیموکرات جەنگان و دژی تیرۆر لە شەڕدا بەردەوامن و ئەمەم زۆر جار لەم سەردانە گرنگەمدا باسکردووە. دەمەوێت بڵێم ئەو شەڕەی شانبەشانی ئێوە دۆستایەتییەکەمانی بەهێزتر کرد. لەو باوەڕەدام کە فەرەنسا دۆستایەتی و رێزگرتنێکی گەورە بەرامبەر پێشمەرگە پیشاندەدات، ئەوەش لە بەرامبەر پابەندبوونتان بە شەڕی دژی داعش. ئەمڕۆ جارێکی دیکە پشتیوانی فەرەنسام بۆ سەرۆک بارزانی و هەموو دەسەڵاتدارانی هەرێم دووپاتکردەوە.     یەکەم، پشتیوانی بۆ شەڕی دژی داعش کە دووژمنی هاوبەشمانە و تاوەکو ئێستاش نیشانەی نیگەرانکەر هەن لەوەی کە دەکرێ سەرلەنوێ لە عێراق و سووریا سەرهەڵبداتەوە. ئەم شەڕە پەیوەندی بە عێراق و لەناو عێراقیش کوردستان و ئاسایشی تەواوی ناوچەکە و ئەوروپا واتە فەرەنساشەوە هەیە. هەرێمی کوردستان جوامێرییەکی بێوێنەی بۆ عێراقی و سوورییەکان پیشاندا کە پەناگەیان لە نێو خاکی هەرێمدا دۆزیەوە، لەنێویشیاندا کریستیان و ئێزدییەکان کە لەلایەن داعشەوە چەوسێنرابوونەوە و فەرەنسا بەردەوام دەبێت لە هاوکاریکردنتان لەم بوارەدا. هەروەها لە هاوکاریکردن لەبارەی برینی مێژووییتان بەردەوام دەبین و هەربۆیە لە چەند هەفتەی داهاتوودا فەرەنسا هاوکاریی نەخۆشخانەی هەڵەبجە دەکات کە قوربانییانی هێرشی کیمیایی چارەسەردەکات. ئێمە ژمارەیەک پرۆژەی کۆنکرێتی لەم بوارەدا جێبەجێ دەکەین، جەنابی سەرۆک. دوێنێش بە سەرۆکوەزیرانی عێراقم گوت، هاوکارییەکانمان بەیەکەوە لە هەموو بوارەکاندا زیاددەکەین، بۆ گەشەپێدانی ئەم  هەرێمە لە خزمەت و بەرژەوەندی گەلی کورددا.      دواتر، ئێمە هاوکاریتان دەکەین بۆ دابینکردنی ئارامی، بە تایبەت لە پرسی ئاوارەکان. باسی رەوشی شنگالمان کرد کە حکومەتی هەرێمی کوردستان و حکومەتی فیدراڵی بە هاوکاری ئێمە بەرپرسیارێتیی دابینکردنی مەرجی گەڕانەوەی ئاوارەکانیان لە ئەستۆدایە. مەینەتی ئێزدییەکان پێ دەزانم و هەروەها باسی کریستیانەکان دەکەم کە دەردی چاوەڕوانی گەڕانەوەیان بۆ خاکی خۆیان دەچێژن. بە بۆچوونی من زۆر گرنگە کە حکومەتی فیدراڵی و ئێوەش وەک حکومەتی هەرێم هاوکارییتان بەردەوام بێت و هەر شتێک لە دەسەڵاتی ئێمەشدا بێت لەم بوارەدا ئەنجامی دەدەین تاوەکو لەم رووەوە هاوکاریتان بکەین. لەبارەی باکوور و رۆژهەڵاتی سووریاش، ئێمە وەک هاوکار دەمێنینەوە چونکە بێ بوونی رێکەوتنێک لە نێوان لایەنە کوردییە سوورییەکان و بە بەشداری پێکهاتەی عەرەب، ئارامی و سەقامگیری بۆ خەڵکی سڤیل نامێنێت.      دواتر، ئێمە هاوکارین بۆ ئارامیی ناوچەکە بۆ عێراقێکی خاوەن سەروەری و توانای دیالۆگی هاوسەنگ لە ناوچەیێکدا کە لایەنەکانی لەگەڵ یەکدی قسە بکەن. ئەمە بوو ئامانجی کۆنفرانسی هاوکاری و هاوبەشی کە دوێنێ لەگەڵ سەرۆکوەزیرانی عێراق هاوسەرۆکیمان کرد کە ئومێدەوارین پێشکەوتنی باش دروستبێت. بڕوام وایە کە ئەم کۆنگرەیە پێشکەوتنێک بوو بۆ هەموو کورد و پشتیوانییەکی زۆر بەهێزی پیشاندا. بەڵێ من هاتووم بە باوەڕەوە دانوستاندن لەگەڵ دەسەڵاتەکانی هەرێم، سەرۆک بارزانی، سەرۆکێ هەرێم، سەرۆکوەزیران مەسرور بارزانی بکەم و دەرفەت دەبێت دواتر هەندێک جەنگاوەر ببینم. من دەمەوێ زۆر بە روونی پابەندبوونی فەرەنسا لەبارەی ئەم مژارانەی باسمان کرد رابگەیێنم و دڵسۆزیی فەرەنسا پیشان بدەم بەرامبەر مێژووەکەی و بەرامبەر دۆستەکانی واتە کوردیش. سوپاس جەنابی سەرۆک. زۆر سوپاس.  زۆر سوپاس. سوپاس جەنابی سەرۆک. سوپاس بۆ گوتەکانت و پێشوازیتان و ئەو گفتوگۆیانەی هەمانبوو لەگەڵ هەریەکە لە جەنابتان، خانمی سەرۆکی پەرلەمان، جەنابی سەرۆکوەزیران، جێگری سەرۆک، جێگری سەرۆکوەزیران و ئەو وەزیرانەی کە بەشداربوون. جارێکی دیکە سوپاستان دەکەین بۆ ئەو گفتوگۆ و بابەتانەی لێرە باسمان کردن. بۆ من بەڕاستی جێگەی دڵخۆشییەکی گەورەیە کە ئەمڕۆ و لە دوێنێ شەوەوە لەناو ئێوەدام لە هەولێر، چونکە بەڕاستی شتێکی جوانە کە لێرەوە کۆتایی بە سەردانەکەم بۆ عێراق بهێنم و ئەمە وەکو پابەندبوونێکە کە ئێمە لە کوردستان یەکدی ببینین.  ئێوە دەزانن کە دۆستایەتیەکی تایبەت لە نێوان فەرەنسا و کوردستان هەیە؛ گەلی کورد و گەلی فەرەنسا پەیوەندییەکی تایبەت لەنێوانیاندا هەیە کە لە بڕیاری نەتەوەیەکگرتووەکانەوە دەستپێدەکات بەتایبەت بڕیاری ژمارە ٦٨٨ی ئەنجوومەنی ئاسایشی نێودەوڵەتی کە وەکو بنچینەیێکە بۆ هەرێمی کوردستانی ئۆتۆنۆمی. هاوکاریی پزیشکەکانمان و رۆشنبیرەکانمان و ئەو هاووڵاتییانەمان کە هاوکاری مرۆییان دەگەیاند، رۆڵی خۆی هەبووە. لێرەوە رۆڵی دانیاڵ میتەران و رێکخراوەکەی لەبیرناکەم کە هاوکاریی دۆزەکەتانی کرد. واتە بەڕاستی مێژوویەکی دۆستانەی گەرموگوڕمان هەبووە کە لەلایەن رۆشنبیرەکانمانەوە بەردەوام بوو.  ئەم مێژووە تایبەتە؛ پێموایە بەهێزتر بوو بەوەی کە سەربازەکانمان لەگەڵ ئێوە شەڕیان کرد؛ سەربازەکانمان شانبەشانی پێشمەرگە و هێزە ئەمنییەکانی عێراق و هێزەکانی سووریای دیموکرات جەنگان و دژی تیرۆر لە شەڕدا بەردەوامن و ئەمەم زۆر جار لەم سەردانە گرنگەمدا باسکردووە. دەمەوێت بڵێم ئەو شەڕەی شانبەشانی ئێوە دۆستایەتییەکەمانی بەهێزتر کرد. لەو باوەڕەدام کە فەرەنسا دۆستایەتی و رێزگرتنێکی گەورە بەرامبەر پێشمەرگە پیشاندەدات، ئەوەش لە بەرامبەر پابەندبوونتان بە شەڕی دژی داعش. ئەمڕۆ جارێکی دیکە پشتیوانی فەرەنسام بۆ سەرۆک بارزانی و هەموو دەسەڵاتدارانی هەرێم دووپاتکردەوە.  یەکەم، پشتیوانی بۆ شەڕی دژی داعش کە دووژمنی هاوبەشمانە و تاوەکو ئێستاش نیشانەی نیگەرانکەر هەن لەوەی کە دەکرێ سەرلەنوێ لە عێراق و سووریا سەرهەڵبداتەوە. ئەم شەڕە پەیوەندی بە عێراق و لەناو عێراقیش کوردستان و ئاسایشی تەواوی ناوچەکە و ئەوروپا واتە فەرەنساشەوە هەیە. هەرێمی کوردستان جوامێرییەکی بێوێنەی بۆ عێراقی و سوورییەکان پیشاندا کە پەناگەیان لە نێو خاکی هەرێمدا دۆزیەوە، لەنێویشیاندا کریستیان و ئێزدییەکان کە لەلایەن داعشەوە چەوسێنرابوونەوە و فەرەنسا بەردەوام دەبێت لە هاوکاریکردنتان لەم بوارەدا. هەروەها لە هاوکاریکردن لەبارەی برینی مێژووییتان بەردەوام دەبین و هەربۆیە لە چەند هەفتەی داهاتوودا فەرەنسا هاوکاریی نەخۆشخانەی هەڵەبجە دەکات کە قوربانییانی هێرشی کیمیایی چارەسەردەکات. ئێمە ژمارەیەک پرۆژەی کۆنکرێتی لەم بوارەدا جێبەجێ دەکەین، جەنابی سەرۆک. دوێنێش بە سەرۆکوەزیرانی عێراقم گوت، هاوکارییەکانمان بەیەکەوە لە هەموو بوارەکاندا زیاددەکەین، بۆ گەشەپێدانی ئەم  هەرێمە لە خزمەت و بەرژەوەندی گەلی کورددا.   دواتر، ئێمە هاوکاریتان دەکەین بۆ دابینکردنی ئارامی، بە تایبەت لە پرسی ئاوارەکان. باسی رەوشی شنگالمان کرد کە حکومەتی هەرێمی کوردستان و حکومەتی فیدراڵی بە هاوکاری ئێمە بەرپرسیارێتیی دابینکردنی مەرجی گەڕانەوەی ئاوارەکانیان لە ئەستۆدایە. مەینەتی ئێزدییەکان پێ دەزانم و هەروەها باسی کریستیانەکان دەکەم کە دەردی چاوەڕوانی گەڕانەوەیان بۆ خاکی خۆیان دەچێژن. بە بۆچوونی من زۆر گرنگە کە حکومەتی فیدراڵی و ئێوەش وەک حکومەتی هەرێم هاوکارییتان بەردەوام بێت و هەر شتێک لە دەسەڵاتی ئێمەشدا بێت لەم بوارەدا ئەنجامی دەدەین تاوەکو لەم رووەوە هاوکاریتان بکەین. لەبارەی باکوور و رۆژهەڵاتی سووریاش، ئێمە وەک هاوکار دەمێنینەوە چونکە بێ بوونی رێکەوتنێک لە نێوان لایەنە کوردییە سوورییەکان و بە بەشداری پێکهاتەی عەرەب، ئارامی و سەقامگیری بۆ خەڵکی سڤیل نامێنێت.   دواتر، ئێمە هاوکارین بۆ ئارامیی ناوچەکە بۆ عێراقێکی خاوەن سەروەری و توانای دیالۆگی هاوسەنگ لە ناوچەیێکدا کە لایەنەکانی لەگەڵ یەکدی قسە بکەن. ئەمە بوو ئامانجی کۆنفرانسی هاوکاری و هاوبەشی کە دوێنێ لەگەڵ سەرۆکوەزیرانی عێراق هاوسەرۆکیمان کرد کە ئومێدەوارین پێشکەوتنی باش دروستبێت. بڕوام وایە کە ئەم کۆنگرەیە پێشکەوتنێک بوو بۆ هەموو کورد و پشتیوانییەکی زۆر بەهێزی پیشاندا. بەڵێ من هاتووم بە باوەڕەوە دانوستاندن لەگەڵ دەسەڵاتەکانی هەرێم، سەرۆک بارزانی، سەرۆکێ هەرێم، سەرۆکوەزیران مەسرور بارزانی بکەم و دەرفەت دەبێت دواتر هەندێک جەنگاوەر ببینم. من دەمەوێ زۆر بە روونی پابەندبوونی فەرەنسا لەبارەی ئەم مژارانەی باسمان کرد رابگەیێنم و دڵسۆزیی فەرەنسا پیشان بدەم بەرامبەر مێژووەکەی و بەرامبەر دۆستەکانی واتە کوردیش. سوپاس جەنابی سەرۆک. زۆر سوپاس.