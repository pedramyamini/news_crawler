لە کۆنفرانسەکەدا چەند پانێڵێک پێشکێشکران، پانێڵی یەکەم بەناوی (مێژووی عێراق لە ساتەوەختی هەردوو داگیرکاریی بەریتانی و ئەمەریکیدا) بەڕێوەچوو. پانێڵی دووەم لەلایەن پرۆفیسۆر پیەر بلان، بەڕێوەچوو و تێیدا گفتوگۆ لەسەر عێراق و ژینگە هەرێمایەتییەکەی کرا. پانێڵی سێیەم لەژێر ناوی (دەوڵەت و پرسی ئامێزانبوونی نیشتمانی) بوو کە لەلایەن ڤێرژینی سۆنەر، بەڕێوەچوو. پانێڵی چوارەمیش لەژێر ناوی (داعش و حەشدی شەعبی) لەلایەن لویس دوو پەمپلیۆن بەڕێوەچوو.  سبەی یەکشەممەش پانێڵەکان بەردەوام دەبن، یەکەمین پانێڵ لەژێر ناوی (کەمينەکانى عێراق)، دووەمیش لەژێر ناوی (عێراق و کۆنتێکستى زەبروزەنگ] سێیەم پانێڵیش لەژێر ناوی (گرەوەکانى پرسى سەرچاوە سرووشتيیەکان لە عێراقدا) و چوارەم پانێڵیش لەژێر ناوی (شۆڕش، بزووتنەوەی کۆمەڵايەتى، تیرۆریزم: چ داهاتوویەک بۆ عێراق لە کۆنتێکستی رۆژهەڵاتی نێوەڕاستدا) بەڕێوەدەبرێت.