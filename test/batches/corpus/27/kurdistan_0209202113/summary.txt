بەڕێوەبەری گشتیی دیوان لە وەزارەتی خوێندنی باڵاو توێژینەوەی زانستی رایدەگەیێنێت، لە دوای ساڵی ٢٠١٦ وە جگە لە دەرچووانی کۆلێژی پزیشکی گشتی، دەرچووی دیکە دانەمەزراون و بە پێویستی دەزانێت حکومەت کار بۆ ئەوە بکات ئەو دەرچووانە لە کەرتی تایبەتدا دەرفەتیان بۆ بڕەخسێت. ئاماژە بەوەش دەدات، ئەوان لەگەڵ وەزارەتی پەروەردە کار لەسەر کردنەوەی خوێندنی پیشەیی دەکەن بۆ دەرچووانی پۆلی ٩ی بنەڕەتی.