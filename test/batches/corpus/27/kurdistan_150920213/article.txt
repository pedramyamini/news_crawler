سەرۆکی هەرێمی کوردستان ئەمڕۆ لە لەندەن لەگەڵ بێن واڵاس، وەزیری بەرگریی بەریتانیا کۆدەبێتەوە و رۆژی پێنجشەممەش لەگەڵ دۆمنیک راب، وەزیری دەرەوەی بەریتانیا دیداری دەبێت. لە کۆبوونەوەکاندا بره‌ودان به په‌يوه‌ندييه‌كان و فراوانكردنى بواره‌كانى هاريكارى و هاوبه‌شيى عێراق و هه‌رێمى كوردستان له‌گه‌ڵ به‌ريتانيا، شه‌ڕى دژى تيرۆر، دۆخ و سه‌قامگيريى عێراق و ناوچه‌كه به‌گشتى تاوتوێ ده‌كه‌ن.  سەردانەکەی سەرۆکی هەرێمی کوردستان بۆ لەندەن ٣ رۆژ بەردەوامدەبێت و دووەم سەردانی فەرمیی نێچرڤان بارزانییە بۆ ئەو وڵاتە.   بڕیارە ١٧ ـی مانگ واتە رۆژی هەینی، لووتکەی بەریتانیا و هەرێمی کوردستان لەنێوان نێچیرڤان بارزانی، سەرۆکی هەرێمی کوردستان و بۆریس جۆنسن، سەرۆکوەزیرانی بەریتانیا بەڕێوەبچێت.   لە ئایاری ٢٠١٤ دا نێچیرڤان بارزانی، سەرۆکوەزیرانی ئەو کاتی هەرێمی کوردستان سەردانی لەندەنی کرد و لەگەڵ بەرپرسانی ئەو وڵاتە کۆبووەوە.   بەریتانیا لە هەرێمی کوردستان کۆنسوڵخانەی هەیە و یەکێک لە ئەندامانی سەرەکی هاوپەیمانیی نێودەوڵەتی دژی داعشە و ژمارەیەک سەربازی بەریتانیش لە هەرێمی کوردستانن.