حازم محەممەد، بەرپرسی راگەیاندنی هاتووچۆی ئاکرێ بە تۆڕی میدیایی رووداوی گوت، هەرسێ قوربانییەکە لە یەک خێزانن کە لە دایک و باوک و منداڵێک پێکهاتوون، باوکەکە لە شوێنی رووداوەکە گیانی لەدەستدا و دایک و منداڵەکە رەوانەی نەخۆشخانەی فریاکەوتنی ئاکرێ کراون بۆ وەرگرتنی چارەسەری پێویست.  سەبارەت بە ناسنامەی قوربانییەکان حازم محەممەد گوتی، تاوەکو ئێستا ناوەکانیان نەزانراوە، بەڵام خەڵکی گوندی باسرمەن سەر بە قەزای شەقڵاوە.  لە ماوەی کەمتر لە ٢٤ کاژێر دوو کەس لە ئاکرێ بە رووداوی هاتووچۆ گیانیان لەدەستداوە و سێ کەسیش برینداربوون.