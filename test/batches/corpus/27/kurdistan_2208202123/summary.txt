گۆڕانکارییە سەربازی و سیاسییەکانی ئەفغانستان و لێکەوتەکانی، مژاری ئەمجارەی بەرنامەی "لەگەڵ رەنج"ی تۆڕی میدیایی رووداو بوو. فازڵ میرانی لە بەشێکی قسەکانیدا لە بەرنامەکە گوتی، ئەمڕۆ یەکڕیزی لە هەموو ساتێک پێویستترە، مەلا بەختیار پێیوایە کە دەبێت کات بدرێت بە بزووتنەوەی تاڵیبان و تاقیبکرێنەوە. بەرپرسێکی کۆمەڵی دادگەریی کوردستان وێکچواندنی هەرێمی کوردستان و ئەفغانستان بە "هەڵە" دەزانێت؛ نووسەر و سیاسەتڤانێکیش پێیوایە بزووتنەوەکە جیایە لەگەڵ ئەو رێکخراوانەی دیکە کە کار لەسەر ئایدۆلۆژیای ئیسلام دەکەن.