بەڕێوەبەرایەتیی ئاسایشی شارەزوور لە راگەیێنراوێکدا ئەمڕۆ سێشەممە، ٦ی ئەیلوولی ٢٠٢١ ئاماژەی بۆ ئەوەکردووە لە رۆژانی ١ - ٧ - ٢٠٢١ تاوەکو  ٧ - ٩ - ٢٠٢١ هێزەکانییان ١٩ تۆمەتبارییان لە چەندین چالاكی جیاوازدا دەستگیرکردووە، سەرجەم تۆمەتبارەکان بە ماددەی ٣٠ لە یاسای ماددە هۆشبەر و كارتێكەرەعەقڵییەكان و بە فەرمانی دادوەر دەستگیركراون.  لەو راگەیێندراوەی بەڕێوەبەرایەتیی ئاسایشی شارەزوور هاتووە: " ١٨ تۆمەتبار لە رەگەزی نێرن و یەکێکیان لە رەگەزی مێیە، یەكێک لە تۆمەتبارەکان ئێرانییە و سەرجەم تۆمەتبارانی دیکەش عێراقین. "  ئاسایشی شارەزوور ئەوەشی ئاشکراکردووە هێزەکانی ئاسایش دەستیان بەسەر هەموو ئەو کەلوپەل و ماددە هۆشبەرانەدا گرتووە، کە بە تۆمەتباران بووە یان خاوەندارێتییان لێكردووە.