کەریم شکور بەربژێری هاوپەیمانیی کوردستان لە خورماتوو بە تۆڕی میدیایی رووداوی راگەیاند یەکێک لە بەربژێرەکانیان بانگەشە ناکات و کشاوەتەوە.  ژيان محەممەد عەزيز بە ژمارە ٢٦ لە کۆمیسیۆنی باڵای سەربەخۆی هەڵبژاردنەکانی عێراق تۆمارکراوە. بە گوتەی کەریم شکور، ئەو بەربژێرەیان ئیدی بانگەشە ناکات و هەموو بانگەشەی هاوپەیمانییەکە بۆ ئەو دەبێت بۆ ئەوەی بتوانن کورسییەک لە پارێزگای سەڵاحەدین مسۆگەر بکەن.  لە پارێزگای سەڵاحەدین تەنیا دوو بەربژێری کورد رکابەری دەکەن. جگە لە بەربژێرەکەی هاوپەیمانی، بەربژێرێکی پارتی دیموکراتی کوردستانیش رکابەری دەکات بۆ بەدەستهێنانی کورسییەک.  بۆ هەڵبژاردنی پێشوەختەی پەرلەمانی عێراق کە بڕیارە ١٠ - ١٠ - ٢٠٢١ بەڕێوەبچێت. لە پارێزگای سەڵاحەدین ٩٥٧ هەزار و ٢٩١ کەس مافی دەنگدانیان هەیە. بازنەی ٢، بەربژێرەکانی کوردی تێدایە، کە  چاویان لە دەنگی دانیشتووانی خورماتوو، بەلەد، دجێل، یەسرب، ئەلدوور و زڵوعییەیە.