دوو لە بریندارەکان منداڵن، یەکێکیان دەڵێت، ئەوەندە خێرابوو هەرچەندە خۆم لاداو چوومە سەر رەسیف، بەڵام هەر بە سەرپێم کەوت.  شۆفێرە ١١ ساڵانەکە بەفێڵ سویچی ئۆتۆمبێلەکەی بردووە، باوکی لە ماڵ نەبووە و دایکیشی خەوتووە، بە باپیری گوتووە سویچەکەم بدەنێ جانتایەک لەناو ئۆتۆمبێلەکەیە دەچم دەیهێنم، ئیتر سولف لێدەدا و دەڕوات.  پۆلیسی هەولێر پەڕاوی لیکۆڵینەوەی بۆ رووداوەکە کردووەتەوە، منداڵە تۆمەتبارەکە دەستگیرکراوە و ئۆتۆمبێلەکەش دەستی بەسەرداگیراوە.  سێ کچ کە خوشکی یەکدین برینداربوون، کارزان محەممەد، برای ئەو کچانە چیرۆکی رووداوەکە دەگێڕێتەوە و دەڵێت "ئۆتۆمبێلەکە سەرەتا خۆی لە ئۆتۆمبێلێکی دیکە دەدات، دوای ئەوە لە منداڵێک دەدات، پاشان لە برازایەکی من دەدات، دایک و خوشکەکانیشم رادەکەن بۆ دەرەوە، خۆی بەوانیشدا دەکێشێت و خوشکە گەورەکەم فڕێدەدات، بەردەوام دەبێت لە رۆیشتن و خۆی لە کۆستەرێک دەدات و دوای ئەوە بە ستوونێکی کارەبا دەکەوێت و دەوەستێت، ئەگەر وانەبا لەوانەیە خۆی بە چەند کەسێکی دیکەشدا کێشابوایە. "  باوکی منداڵە تۆمەتبارەکە باسی بردنی سویچی ئۆتۆمبێلەکەی لەلایەن کوڕە ١١ ساڵانەکەی دەکات و پەیامێکیشی بۆ دایک و باوکان هەیە.  محەممەد حەسەن، باوکی منداڵە تۆمەتبارەکە دەڵێت "کوڕەکەم و کوڕە پوورەکەی دەچن دەڵێ باپیرە سویچەکەمان بدەیە جانتایەک لەنێو ئۆتۆمبێلی باوکمە دەیهێنین، باپیریشی دەڵێ جانتای چی، ئەوانیش دەڵێن جانتای ماڵەوەیە، دایکیشیان لە ماڵەوە خەوتبوو، دوای وەرگرتنی سویچەکە دووجار دەچن ناو ئۆتۆمبێلەکە دەگەڕێن، دوای ئەوە خەزوورم فکری لای ئەوان نامێنێت و ئەوانیش سولفی لێدەدەن و دەڕۆن. "  پۆلیسی هەولێر پەڕاوی لیکۆڵینەوەی بۆ رووداوەکە کردووەتەوە، منداڵە تۆمەتبارەکە دەستگیرکراوە و ئۆتۆمبێلەکەش دەستی بەسەردا گیراوە.