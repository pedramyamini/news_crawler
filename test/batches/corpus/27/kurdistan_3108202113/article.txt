مێلانی سمارت، کۆنسوڵی گشتیی بەریتانیا بەوەکالەت دوێنێ دووشەممە بڕوانامەی بەخشیە ١٣ فێرخوازی ھەرێمی کوردستان بۆ خوێندنی ماستەر لە رێگەی پرۆگرامی چیڤنینگ بۆ ساڵی ٢٠٢١ - ٢٠٢٢ کە بڕیارە لە چەند ھەفتەی داھاتوو بە مەبەستی درێژەدان بە خوێندن گەشت بۆ بەریتانیا بکەن.  کۆنسوڵخانەی گشتیی بەریتانیا لە هەرێمی کوردستان داوا لە فێرخوازانی هەرێمی کوردستان دەکات کە ئەگەر تاوەکو ئێستا داواکارییان پێشکەش نەکردووە بۆ خوێندنی ساڵی ٢٠٢٢ - ٢٠٢٣، ھێشتا کات ماوە و دواکات رۆژی ٠٢/١١/٢٠٢١ ە.  چیڤنینگ پرۆگرامێکی بەریتانییە بۆ دابینکردنی کورسی خوێندنی ماستەر بۆ هاوڵاتیانی زیاتر لە ١٦٠ وڵات، هەموو خەرجییەکانی خوێندنەکە لە لایەن وەزارەتی دەرەوەی بەریتانیا دابیندەکرێت.  چەند زانیارییەک لەبارەی سکۆلەرشیپی (زەمالە) بەریتانی چیڤنینگ:  چیڤنینگ دەرفەتێکی خوێندنە لە بەریتانیا، سکۆلەرشیپێکە لە لایەن حکومەتی بەریتانیا پێشکەش بە فێرخوازانی زیاتر لە ١٦٠ وڵات دەکرێت:  ١ - ئاست: دەرفەتەکە تەنها بۆ خوێندنی ماستەرە.  ٢ - بوارەکان: هەموو بوارەکان دەگرێتەوە بێ جیاوازی.  ٣ - دواکات بۆ پێشکەش کردن: ٢/١١/٢٠٢١ ١. پێشكەشکار دەبێت عێراقی بێت و رەگەزنامەی بەریتانی نەبێت.  ٢. پێشکەشکار دەبێت دوو ساڵ یان ٢٨٠٠ کاژێر کاری کردبێت واتە خزمەتی کاری هەبێت. مەرج نییە لە کەرتی حکومی دامەزرا بێت.  ٣. دەبێت پێشکەشکار کۆنمرەی بەکالۆریۆسی ٦٠ یان زیاتر بێت.  ٤. کەسی سوودمەند دوای دەرچوونی ناوی دەبێت تاقیکردنەوەی زمانیی ئایلتس یان هاوشێوەکانی پێشکەش بکات پێش مانگی ٧ی ٢٠٢٢.  ٥. دەبێت کەسی سوودمەند بەڵێن بدات کە دوای تەواوکردنی خوێندنەکەی، دەگەڕێتەوە بۆ عێراق.  ٦. دەبێت سێ ئۆفەری خویندن لە سێ زانکۆی بەریتانیی جیاواز وەربگرێت.  ٧. ئۆفەرەکان دەبێت ببنە ئۆفەری بێ مەرج پێش مانگی ٧ی ٢٠٢٢.  ٨. نابێت پێشتر لەم سکۆلەرشیپە سوود مەند بووبێت.  ٩. لەبارەی تەمەنەوە هیچ مەرجێک دیاری نەکراوە.  تایبەتمەندییەکانی سکۆلەرشیپەکە:  ١. هەموو تێچووی خوێندن لە ئەستۆی حکومەتی بەریتانیایە.  ٢. کەسی سوودمەند مووچەیەکی مانگانە وەردەگرێت.  ٣. تێچووی چوون و هاتنەوە لێرەوە بۆ بەریتانیا بۆ کەسی سوودمەند دابین دەکرێت.  ٤. سوودمەند بڕە پارەیەک وەردەگرێت پێش دەرچوونی لە عێراق.  ٥. دوای گەیشتنی بە بەریتانیا کەسی سوودمەند بڕە پارەیەکی دیکە وەردەگرێت.  ٦. تێچووی ڤیزا وەرگرتن بۆ کەسی سوودمەند دابین کراوە.  ٧. تێچووی چوون و ئامادەبوون لە کۆنفرانس و بۆنە زانستییەکان لە کاتی خوێندن لە ئەستۆی حکومەتی بەریتانیایە.  بۆ پێشکەش کردن جگە لەم خاڵانەی کە لە سەرەوە ئاماژەمان پێکرد ئەمانەی خوارەوەش پێویستن:  ١. بڕوانامەی بەکالۆریۆس بە نمرە کە تەسدیق کرا بێت.  ٤. پشتگیریی دوو مامۆستای زانکۆ کە وانەیان بە پێشکەشکار گوتبێت لە کاتی خوێندنی بەکالۆریۆس.