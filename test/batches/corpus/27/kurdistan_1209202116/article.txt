مەسرور بارزانی، سەرۆکی حکومەتی هەرێمی کوردستان رایگەیاند، رۆژی یەکشەممە ١٢ی ئەیلوولی ٢٠٢١، پێشوازیی لە کۆنسوڵی گشتیی نوێی بەریتانیا لە هەرێمی کوردستان کرد.  سەرۆکی حکومەتی هەرێمی کوردستان لە کۆبوونەوەیدا لەگەڵ کۆنسوڵی گشتیی نوێی بەریتانیا لە هەرێمی کوردستان پیرۆزبایی دەستبەکاربوونی لە ئەرکە نوێیەکەیدا کرد و هیوای خواست لە ئەرکەکانیدا سەرکەوتوو بێت لەپێناو پەرەپێدانی زیاتری پەیوەندییەکانی نێوان هەرێمی کوردستان و بەریتانیا.  بەپێی راگەیێندراوی حکومەتی هەرێمی کوردستان، کۆنسوڵی گشتیی بەریتانیا ئامادەیی وڵاتەکەی بۆ برەودان بە پەیوەندیی هەمەلایەنە لەگەڵ هەرێمی کوردستان دەربڕیوە، بە تایبەتی لە بواری پەرەپێدانی وەبەرهێناندا، هەروەها "ستایشی هەوڵەکانمانی کرد لە ئەنجامدانی چاکسازییەکانی کابینەی نۆیەم، بەتایبەتی چاکسازییەکانی وەزارەتی پێشمەرگە، پشتیوانیی شانشینی یەکگرتووشی بۆ سەقامگیریی هەرێمی کوردستان دووپات کردەوە".  پەیوەندییەکانی نێوان هەرێمی کوردستان و حکومەتی فیدراڵی و هەڵبژاردنەکانی داهاتووی ئەنجوومەنی نوێنەرانی عێراق، تەوەرێکی دیکەی کۆبوونەوەکە بوون.