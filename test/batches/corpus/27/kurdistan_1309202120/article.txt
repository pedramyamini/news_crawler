مقدەمی مافپەروەر عەلی جەمال قدووری، گوتەبێژی پۆلیسی گەرمیان لە لێدوانێکدا بە تۆڕی میدیایی رووداوی راگەیاند، "رووداوەکە دواینیوەڕۆی ئەمڕۆ روویداوە، بە گوتەی کەسوکارەکەی ئێوارەی ئەمڕۆ بە مەبەستی گەشتکردن چوونەتە سەر رووباری سیروان و منداڵەکەیان بەناوی مەتین زمناکۆ ئەنوەر، کەوتووەتە نێو گۆمێکی ئاوەوە و لە ئەنجامدا گیانی لەدەستداوە".  گوتەبێژی پۆلیسی گەرمیان گوتیشی، دوای ئەوەی منداڵەکە براوەتە بەشی فریاکەوتنی شەهید هەژار، ئێستا بە مەبەستی توێکاری تەرمەکەی رەوانەی پزیشکی دادوەری قەزای کەلار کراوە".  بە گوتەی عەلی جەمال قدووری خێزانەکە دانیشتووی گەڕەکی کەلاری نوێن لە قەزای کەلار.