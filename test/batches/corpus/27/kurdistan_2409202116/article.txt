هەردی مەعرووف، بەڕێوەبەری ئەزموونەکان لە وەزارەتی پەروەردە رۆژی هەینی ٢٤ - ٩ - ٢٠٢١ بە تۆڕی میدیایی رووداوی راگەیاند: "لەکاتی تاقیکردنەوەکانی خولی دووەمدا نزیکەی ١٠٠ بۆ ١٥٠ قوتابی لە هەرێمی کوردستان تووشی پەتای کۆرۆنا بوون و بۆیە بڕیارماندا دەرفەت بڕەخسێنین بۆئەوەی ئەو قوتابیانە تاقیکردنەوە بکەنەوە. "  بەڕێوەبەری ئەزموونەکان لە وەزارەتی پەروەردە گوتی، دوای ئەوەی بۆیان روونبووە کە ژمارەیەکی زۆر قوتابی بەهۆی تووشبوونیان بە کۆرۆنا نەیانتوانیوە تاقیکردنەوە بکەن، ئیدی ئەو بڕیارەیان داوە و تاقیکردنەوەکانیش بە پابەندبوون بە رێکارە خۆپارێزییەکان بەڕێوەدەچن.   لە ٢٣ ـی ئابی ئەمساڵ، وەزارەتی پەروەردە ئەنجامی تاقیکردنەوەکانی خولی یەکەمی پۆلی ١٢ و رۆژی ١٦/٩/٢٠٢١ ش ئەنجامی تاقیکردنەوەکانی خولی دووەمی هەمان پۆلی راگەیاند.