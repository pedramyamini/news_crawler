قۆناخی دووەم دەکەوێتە نێوان رێگەی (هەولێر - شەقڵاوە) تاوەکو (هەولێر - کۆیە) و درێژییەکەی (٧.٢) کیلۆمەتر دەبێت لەگەڵ دروستکردنی شەقامی خزمەتگوزاری دوو ساید بەپێی یاسا و رێنوێنییەکان.  لە ٢٦ - ٠٩ - ٢٠١٨ نێچیرڤان بارزانی، سەرۆکی هەرێمی کوردستان و سەرۆکوەزیرانی پێشووی هەرێمی کوردستان بەردی بناخەی شەقامی ١٥٠ مەتریی هەولێری دانا، کە یەکێکە لە گەورەترین و ستراتیژیترین پرۆژەکانی هەرێمی کوردستان.  قۆناخی یەکەم ١٤ کیلۆمەترە و رێگەی شەقڵاوە بە رێگەی بەحرکە دەبەستێتەوە، سێ پرد و سێ ئەندەر پاسی تێدایە و زیاتر لە ١٣١ ملیۆن دۆلاری تێچووە.  درێژیی شه‌قامه‌كه ٧٠ كیلۆمه‌تره، هه‌ر ئاراسته‌یه‌كی نزیكه‌ی ٢٠ مه‌تر پانه و پێنج ئۆتۆمبێل دەتوانن به‌ته‌نیشت یه‌كه‌وه له‌سه‌ری رێبکەن، بۆ هه‌ر سایدێكیش شەقامێکی خزمه‌تگوزاری له ته‌نیشتیدا دروستده‌كرێت.  شه‌قامی ١٥٠ مه‌تری ده‌بێته شه‌شه‌مین و دواهه‌مین شاڕێی بازنه‌یی به‌ده‌وری هه‌ولێر، شه‌قامكی خێرایه و ناحیه‌كانی بنه‌سڵاوه، كه‌سنه‌زان، داره‌توو، به‌حركه، کۆمەڵگەی مه‌لاهۆمه‌ر و رێگای گوێر و قۆریتان و سه‌ركارێز به‌یه‌كه‌وه ده‌به‌ستێته‌وه.