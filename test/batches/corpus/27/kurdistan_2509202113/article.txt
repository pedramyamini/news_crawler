هەر یەک لە ئاکان کاراچای، کۆنسوڵی تورکیا لە هەولێر، سەفین دزەیی، بەرپرسی فەرمانگەی پەیوەندیەکانی دەرەوەی هەرێمی کوردستان، ئومێد خۆشناو، پارێزگاری هەولێر و کەمال موسلیم، وەزیری بازرگانی و پیشەسازیی هەرێمی کوردستان پێشوازی لێکرا.  بڕیارە سبەی یەکشەممە، وەزیری بازرگانیی تورکیا لە کۆڕبەندی ئابووریی تورکیا - عێراق کە لە هۆڵی سەعد عەبدوڵڵا بەڕێوەدەچێت، بەشداری بکات و دواتر لەگەڵ بەرپرسانی باڵای هەرێمی کوردستان کۆببێتەوە.   لەماوەی دەستبەکاربوونیدا، ئەمە دووەم جارە وەزیری بازرگانیی تورکیا سەردانی عێراق دەکات و سەردانی ئەمڕۆیشی بۆ هەرێمی کوردستان، یەکەم سەردانیەتی.   مەهمەت مووش بەر لە سەردانەکەی بۆ هەولێر رایگەیاند، ئەوان پلانیان هەیە کۆڕبەندێکی بازرگانی تورکیا و عێراق ئەنجام بدەن و "ئامانجمان ئەوەیە کە لێرە بازرگانیمان بۆ ئاستێکی بەرزتر و پێشکەوتووتر بکەین. ئێستا نیازمانە قەبارەی بازرگانیی نێوانمان بگەیێنینە ٢٠.٦ ملیار دۆلار. بیرۆکەی ئێمە ئەوەیە کە ئەو ژمارەیە بەرزتر بکەین. لێرەدا هەلی گرنگ هەن و تورکیا ئەزموونی بەرچاوی هەیە بۆ زیادکردنی هەناردەکاری بۆ عێراق. لێرە پەیوەندییەکی گرنگمان دەبێت لەسەر ئاستی بەرژەوەندیی هاوبەش. "