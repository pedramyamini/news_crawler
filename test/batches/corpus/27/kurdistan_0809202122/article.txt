ئەحمەد محەممەد، یەکێک لەو فرۆشیارانی بەنزینە لە سەر شەقام، بە تۆڕی میدیایی رووداوی راگەیاند، "ئەوانەی ئەم کارە دەکەن، هەمووی لە ناچارییە، ئەگینا کەس حەز ناکات رۆژانە بەم گەرمایە لەسەر شەقام بووەستێت بۆ بڕە پارەیەکی کەم. "  ئەو کاسبکارە بە گوتەی خۆی، دەرچووی کۆلێژی کارگێڕی و ئابوورییە، دەڵێت، هیچ هەلێکی کارکردنم بۆ نەڕەخسێندراوە لە بوارەکەی خۆمدا، لە حکومەتیش دامەزراندن نییە. بۆیە پەنای بردووەتە بەر ئەو کارە.