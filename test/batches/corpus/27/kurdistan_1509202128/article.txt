ئەمجەد حوسێن پەناهی، شەوی چوارشەممە ١٥ - ٩ - ٢٠٢١ بە تۆڕی میدیایی رووداوی راگەیاند: "هێزەکانی ئیتلاعات لە نەخۆشخانەی تەوحیدی شاری سنە تەرمی خاڵۆ میرزا باوکی رامین حوسێن پەناهیان رفاندووە". گوتیشی: "هێزەکانی ئیتلاعات تەرمەکەیان بەرەو ئاوایی قوریجە لە ناوچەی لەیلاخ گواستووەتەوە و بۆ ئەوەی بەبێ بەشداری خەڵک و بەبێدەنگی بەخاک بسپێردرێت".  بەهۆی ئەم رووداو شەڕ و ئاڵۆزی لەنێوان کەسوکاری رامین و هێزەکانی ئیتلاعات روویداوە   خاڵۆ میرزا، باوکی رامین حوسێن پەناهی، کە چەند رۆژێک بوو لە نەخۆشخانە خەوێندرابوو، ئەمڕۆ چوارشەممە  لە نەخۆشخانەی تەوحیدی شاری سنە گیانی لەدەستدا.  رامین حوسێن پەناهی، زیندانی سیاسی لە رۆژهەڵاتی کوردستان کاژێر ٠٤: ٠٠ ـی بەرەبەیانی رۆژی ٨ - ٩ - ٢٠١٨ لە سێدارەدرا و تاوەکو ئێستاش تەرمەکەی نەدراوەتەوە کەسوکارەکەی.