بەپێی ساڵنامەی خوێندن بێت دەبێت کەمتر لە دوو هەفتەی داهاتوو دەرگەی قوتابخانە و زانکۆکانی رۆژهەڵاتی کوردستان و ئێران بکرێنەوە، بەڵام هێشتا بڕیاری کۆتایی لەسەر چۆنیەتی خوێندنی ئەمساڵ نەدراوە. وەزارەتی پەروەردە و خوێندنی باڵای ئێران، کردنەوەی قوتابخانە و زانکۆکانیان بەستووەتەوە بە بڕیاری ناوەندنی بەرەنگاربوونەوەی کۆرۆنا و کوتانی مامۆستایان و قوتابیانی ئەو وڵاتە.