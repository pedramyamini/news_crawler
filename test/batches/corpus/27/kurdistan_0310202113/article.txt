دەرباز جەلال، میوەفۆرش بە رووداوی راگەیاند "هەناری خۆمانە زۆر جیاوازە، لە رووی رەنگ و تامەوە لە هەناری هاوردەکراو جیاوازترە و خواستی زیاتری لەسەرە، جگە لەوەش هەنارە هاوردەکان ناتوانن بۆ دروستکردنی سرکەی هەنار سوودی لێوەربگیرێت، نرخیشی لە هەناری هاوردەکراوە زیاترە".  ئەو میوە فرۆشە لە بەشێکی دیکەی قسەکانیدا دەشڵێت "ئەگەر بێت و لەم مانگەدا بارانێکی چاک ببارێت، هەنارەکە جوانتر و تام خۆشتر دەبێت، هەناری خۆمانە نەوەک لە کوردستان، بەڵکو لە ناوەڕاست و خوارووی عێراقیش داوکاری زۆری لەسەرە. "  لە باشووری کوردستان، هەناری هەڵەبجە و نازەنین ناوبانگێکی زۆری هەیە و بڕیارە لە چەند رۆژی داهاتوودا بکەوێتە بازاڕەوە. لە باشووری کوردستان زۆرترین رووبەری باخ و بڕی بەرهەمی هەنار دەکەوێتە پارێزگای هەڵەبجە.  هەنار بەهایەكی خۆراكی بەرزی هەیە، بۆیە بە یەكێک لە میوە ستراتیژییەكان هەژماركراوە، ئەم بەرهەمە جگە لە خواردن دەتواندرێت بكرێتە شەربەت و سرکە، توێکڵەکەشی بۆ مەبەستی پزیشكی سوودی لێ ببێندرێت، بەڵام ئەم بەرهەمە هێشتا لە هەرێمی كوردستان وەك پێویست بە پیشەسازی نەكراوە.