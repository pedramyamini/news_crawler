هۆگر عەزیز، گوتەبێژی پۆلیسی هەولێر بە تۆڕی میدیایی رووداوی راگەیاند: "توانیمان ساختەکارێک دەستگیربکەین کە ٢٥ هەزار دۆلاری ساختەی پێبووە".  بە گوتەی پۆلیس ئەو کەسە لە کاتی مامەڵە بە دراوە ساختەکە ئاشکرا بووە. هۆگر عەزیز گوتی: "ساختەکارەکە مامەڵەیەکی لەگەڵ هاووڵاتییەکی دانیشتووی موسڵ کردووە و ٨,٠٠٠ دۆلاری پێداوە کە ساختە بووە، ئەو کەسە ئاگاداری کردینەوە و ساختەکارەکەمان دەستگیرکرد".  بەپێی داتاکانی پۆلیسی هەولێر لە ماوەی نۆ مانگی رابردوودا , هەشت باندی ساختەکردنی دراو دەستگیرکراون، کە لە ٢٧ کەس پێکهاتوون.