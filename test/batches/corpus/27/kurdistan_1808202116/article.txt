بەپێی راگەیێندراوی نووسینگەی راگەیاندنی قوباد تاڵەبانی، جێگری سەرۆکی حکومەتی هەرێمی کوردستان، لە كۆبوونەوەكەدا رۆژی ١٨ی ئابی ٢٠٢١، كە رۆبەرت پالاندینۆ، کۆنسوڵی گشتیی ئەمریکا تێیدا بەشداربوو، هەردوولا لەبارەی چۆنێتیی بەڕێوەچوونی هەڵبژاردنی ئەنجوومەنی نوێنەرانی عێراق و سیناریۆكانی پاش هەڵبژاردن گفتوگۆیان كرد و لەبارەی ئاسایش و دۆخی ئابووریی عێراقیش بیروڕایان گۆڕییەوە.  جێگری سەرۆکی حکومەتی هەرێمی کوردستان بۆچوونی خۆی لەبارەی هەنگاوەكانی چاكسازیكردن لە سیستەمی سیاسیی عێراق بە شاندە ئەمریکییەکە گوتووە و باسی لە پێویستیی دەركردنی یاسای نەوت و گاز کرد بۆ باشتركردنی رەوشی ئابووری.  قوباد تاڵەبانی داوای كرد هەنگاوەكانی بەرەنگاربوونەوەی تیرۆر زیاتر چڕ بكرێنەوە و هەماهەنگییەکانی نێوان هاوپەیمانان و هێزە ئەمنییەكانی عێراق و هەرێمی کوردستان زیاتر بکرێن.