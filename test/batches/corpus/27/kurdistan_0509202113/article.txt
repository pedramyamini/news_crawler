بەڕێوەبەرایەتیی ئاسایشی پارێزگاى سلێمانى رایگەیاند هێزەکانى بەڕێوەبەرایەتى ئاسایش توانیویانە لە رۆژانى ١١ و ١٦ ى ئابى ٢٠٢١ لە چەند هەڵمەتێکدا سێ باندی ساختەکار کە پێکهاتبوون لە چەند تۆمەتبارێک بەناوەکانی (هـ، ع، ر) لەدایکبووى ساڵى ١٩٩٤، (د، ص، أ) لە دایکبووى ساڵى ١٩٧٩، (م، ت، م) لەدایکبووى ساڵى ١٩٧٧، (ر، م، ک)  لەدایکبووى ساڵى ١٩٨٧ و (م، ک، ق) لە دایکبووى ساڵى ١٩٩٢ دەستگیربکەن.  هەروەها لە راگەیێنراوەکەی ئاسایشی سلێمانی ئەوەش هاتووە لەم چەند چالاکییەدا توانراوە دەست بەسەر ٤٠ هەزار یۆرۆى ساختە و حەوت هەزار دۆلارى ساختەدا بگیرێت. سەرجەم تۆمەتباران بە فەرمانى دادوەر و بەپێى ماددەى  ٢٨١ لەیاساى سزاکانى عێراقى راگیراون و لێکۆڵینەوەش بەردەوامە.