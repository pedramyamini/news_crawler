بڵند خدر، ئەو کوڕەی کە دیوارەکە گیانی لەدەستدا ئێستا لە نەخۆشخانە خەوێندراوە، خۆڵ و بەردی دیواری چاڵەکەی بەسەردا دەڕووخێت و بەخراپیی بریندار دەبێت و لەلایەن خێزانەکەیەوە خێرا دەگەیێندرێتە نەخۆشخانە.  بڵند خدر دەڵێت، ماوەیەک بوو کە "ئاومان نەبوو شارەوانی هات، چاڵێکی بۆ هەڵکەندین، ئێمەش بۆ گەڕان بە دوای بۆڕیی ئاو چووینە ناو چاڵەکە و دیواری چاڵەکە رووخا بەسەرمدا".  بڵند کە دەگەیێندرێتە نەخۆشخانەی فریاکەوتنی رۆژهەڵات بە زەحمەت دەتوانێ هەناسەبدات، لەوێ پزیشکەکان بۆیان دەردەکەوێت کە رووداوێکی دەگمەنە، دکتۆر محەممەد جەمیل، پزیشکی نەخۆشخانەکە دەڵێت، "کاتێک بینیمان دۆخی تەندروستیی نەخۆشەکە زۆر خراپە، بە تیشکی ئێکس پشکنینمان بۆ کرد و بینیمان هەوایەکی یەکجار زۆر لە دەرەوەی سنگی هەیە، بۆیە بەخێرایی بۆڕییەکی دیکەمان بۆ دانا".  پزیشکەکان بە ئومێدێکی کەمەوە دەست بە چارەسەرکردنی دەکەن، بەڵام دەبێتە سەرەتای رزگارکردنی ژیانی گەنجە ١٦ ساڵانەکە و بەمەبەستی چارەسەرکردنیشی، لەلایەن پزیشكانی فریاکەوتنەوە سی سۆندەی سینگی بۆ دادەندرێت.  دوای چارەسەرە بەپەلەکان، بڵند دەگوازرێتەوە بۆ نەخۆشخانەیەکی تایبەت و لەوێ بۆ ماوەی سێ کاژێر نەشتەرگەرییەکی دەگمەنی بۆ ئەنجامدەدرێت و ژیانی لە مەترسی رزگاردەکرێت، ئەو نەشتەرگەرییەی کە پچڕانی بۆڕیی هەناسەی تێدا چارەسەرکرا و رێگری کرا کە سییەکی لەدەستبدات.