سەیرانگەی سیپە، دەکەوێتە نێو قەزای ئاکرێ. ئاوی تاڤگەی سیپە لە (كانی زەرگ)ـەوە سەرچاوە دەگرێت، هەر وەرزە و جوانییەکی تایبەت بەخۆی هەیە، ئەو گەشتیارانەی لە وەرزی پاییز سەردانی دەکەن چێژ لە دیمەنی ناوازە و رەنگینی سرووشتی تاڤگەکە وەردەگرن.  مێڤان ئاکرێی کە گەنجێکی تەمەن ٣١ ساڵە دەڵێت: "هەموو ئێوارەیەک سەردانی ئەو تاڤگەیە دەکەم، جگە لە خەڵکی ئاکرێ رۆژانە گەشتیارێکی زۆر لە هەموو شارەکانی کوردستان و عێراق سەردانی دەکەن، هەڵبەتە گەشتیاران جیا لەوەی چێژ لە دیمەنە جوانەکانی ئەم تاڤگەیە دەبینن، هاوکات هۆگری خواردنی کوردەواری و قەلیە و برنجی کوردیی ئاکرێ بوون و بەبێ خواردنی ئەمانە ناگەڕێنەوە".  مێڤان ئاکرێی گلەیی لەبچووکی شوێنەکە هەیە و دەڵێت" ئەگەر حکومەت شوێنەکەی تاڤگەی سیپە فراوانتر بکات، خەڵکی ناوچەکە زیاتر سوودمەند دەبن و گەشتیارانیش زیاتر چێژ لە سەیرانگەی سیپە دەبینن".