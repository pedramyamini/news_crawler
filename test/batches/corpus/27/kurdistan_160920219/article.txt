ئەمڕۆ پێنجشەممە ١٦.٩.٢٠٢١ هۆگر عەزیز، گوتەبێژی پۆلیسی هەولێر بە رووداوی راگەیاند، کاژێر ١١: ٣٠ی پێشنوەڕۆ هێزەکانی بەڕێوەبەرایەتی پۆلیسی پارێزگای هەولێر ئاگادار کرانەوە لە بوونی تەرمێک لە هۆتێل (سۆما) لە شەقامی سوڵتان موزەفەر".  هۆگر عەزیز دەڵێت: "دوای چوونی تیمێکی پۆلیس بۆ شوێنەکە، دەستکرا بە لێکۆڵینەوە دەرکەوت کەوا کەسێک بەناوی (ئەحمەد ئیبراهیم محەممەد)، تەمەن (٥٢) ساڵ بە رەچەڵەک عەرەب، خەڵکی نەینەوا، کە لە بازاڕی لەنگەی شاری هەولێر کاری دەکرد لە هۆتێلەکە گیانی لەدەستداوە".  ئەو کەسە بە تەنیا لە هەولێر ژیاوە، هۆگر عەزیز دەڵێ: " تەرمەکەی رەوانەی دادپزیشکی کراوە بۆ ئەوەی هۆکاری مردنەکەی بزانرێت".