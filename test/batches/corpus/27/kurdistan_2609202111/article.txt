سەرکەوت ئەحمەد، گوتەبێژی پۆلیسی پارێزگای سلێمانی بە رووداوی راگەیاند، دوای ئه‌وه‌ی هاونیشتمانییەک لە به‌شی پۆلیسی نه‌هێشتنی تاوان لە نووسینگەی راپەڕین سكاڵای تۆماركرد كه دزی لێكرابوو، ده‌ستبه‌جێ هێزه‌كانی پۆلیس لێكۆڵینه‌وه و به‌دواداچوونیان بۆ دۆزینه‌وه و ده‌ستگیركردنی تۆمه‌تبار ده‌ستپێكرد و پاش سه‌یركردنه‌وه‌ی كامێراكانی چاودێری و بڕیاری دادوه‌ر، توانرا تۆمه‌تباره‌كه ده‌ستگیر بكرێت.  سەرکەوت ئەحمەد گوتی: "تۆمه‌تباره‌كه له‌به‌رده‌م دادوه‌ردا دانی به‌وه‌دا ناوه كه ھەر لە سنووری گەڕەکی راپەڕین، له پێنج ماڵی دیكه‌دا زێڕ و پارەی دزیوه".  تۆمه‌تبارەکە ناوی (ب، م، أ)ـە و بە رەچەڵەک عەرەبە، به بڕیاری دادوه‌ر و به‌پێی مادده‌ی ٤٤٣ له یاسای سزاکان راگیراوه و لێكۆڵینه‌وه له‌گه‌ڵیدا به‌رده‌وامه. گوتەبێژی پۆلیسی سلێمانی دەڵێت: "پێنج سکاڵای یاسایی دیکەی لەسەر تۆمارکراوە".