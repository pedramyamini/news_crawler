فەرمانگەی کارەساتە سرووشتییەکان و دۆخی لەناکاو - ئافاد رایگەیاند، لە پارێزگای كاستامۆنو ٦٢ کەس، لە سینۆپ ١٤ کەس و لە بارتن ١ کەس بەهۆی لافاو گیانیان لەدەستداوە و حەوت برینداریش لە نەخۆشخانە چارەسەر وەردەگرن.   بەگوێرەی ئامارە فەرمییەکان، هەزار و ٣٨١ کەس بەهۆی لافاوەکە زیانیان بەرکەوتووە و شوێنی نیشتەجێبوونیان لەدەستداوە.  رۆژی چوارشەممە ١١ ـی ئابی ٢٠٢١ لە پێنج شاری تورکیادا لافاو دروستبوو و زیانی زۆری بەدوای خۆیدا هێنا، لەوانەش بردنی چەندین ئۆتۆمبێل و رووخاندنی ژمارەیەک خانوو و باڵەخانە.  لەلایەکی دیکەوە، دوای ئه‌و لافاوه‌ی شارۆچكه‌ی بۆزكورتی سه‌ر به پارێزگای كاستامۆنوی گرته‌وه، كاره‌كانی پاككردنه‌وه‌ی خانوو و شوێنكاره‌كان و لابردنی قوڕاو و ئه‌و دار و به‌ردانه به‌رده‌وامن كه لافاو له‌گه‌ڵ خۆیدا رایماڵیبوون.  رۆژی ١٤ ـی ئەم مانگە لافاو ماڵاتیای تورکیای گرتەوە، بەڵام تاوەکو ئێستا جگە لە هیچ قوربانییەک بەهۆی لافاوەکەوە تۆمارنەکراوە.