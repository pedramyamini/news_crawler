لە چوارچێوەی هەڵمەتەکانی دژ بە قاچاخچێتیی شوێنەواری مێژوویی، کە بە هاوئاهەنگی لەگەڵ داواکاریی گشتیی رووها بەڕێوەچوو، تیمەکانی هۆبەی بەرەنگاربوونەوەی تاوانەکان و قاچاخچێتیی سەر بە فەرماندەیی جەندرمەی پارێزگاکە، ئۆپەراسیۆنیان بۆسەر ناونیشانێک لە شارۆچکەی خەلیلییە ئەنجامدا.  لە هەڵمەتێکی گەڕان و پشکنیندا کە لەو شارۆچکەیە ئەنجامدرا، دەستگیرا بەسەر کتێبێکی ئایینی، کە باس لە بەرزکردنەوەی پێغەمبەر عیسا دەکات بۆ ئاسمان لەلایەن فریشتەکانەوە، لەگەڵ ٨٠٠٠ سککەدا، کە مەزەندە دەکرێت هی سەردەمی ئیمپراتۆرییەتەکانی رۆم و بێزەنتی بن.  هەروەها دوو گومانلێکراو دەستگیرکران کە دوای رێوشوێنەکانی ئاسایش رەوانەی دادگە کران و بە مەرجی قەدەخەی چوونە دەرەوە لە وڵات و چەند مەرجێکی دیکە ئازاد کران.