ئەحمەد گەڵاڵی، بەڕێوەبەری تەندروستیی چۆمان بە تۆڕی میدیایی رووداوی راگەیاند، ماوەی شەش رۆژ بوو ئەو دایک و کچە تووشی ڤایرۆسی کۆرۆنا ببوون و هێندرابوونە نەخۆشخانە و چارەسەری تەندروستییان بۆ دەکرا، بەڵام بەهۆی قەڵەوی و تەنگبوونی هەناسەیان رۆژی دووشەممە ٦ی ئەیلوول کاژێر ٠٢: ٠٠ی پاشنیوەڕۆ دایکەکە و ئەمڕۆ سێشەممە ٧ی ئەیلوول کاژێر ٠١: ٠٠ی پاشنیوەڕۆ کچەکەی، گیانیان لەدەستدا.  بەڕێوەبەری تەندروستیی چۆمان ئاماژەی بەوەش کرد، فاتیمە مەولوود تەمەنی ٦٩ ساڵ بوو، کچەکەشی لەیلا ئەحمەد تەمەنی ٤٩ ساڵ بوو.  ئەندامانی ماڵەکە پێنج کەس بوون و سێ کەسەکەی دیکەشیان نەخۆشن و تەندروستییان ناجێگیرە.