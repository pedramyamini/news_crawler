ئەمڕۆ دووشەممە ٢٣ - ٠٨ - ٢٠٢١ هۆرڤان رەفعەت، پەیامنێری رووداو گوتی، ئەو هێزانەی لە نزیک ماڵی لاهوور شێخ جەنگی کۆبوونەتەوە بریتین لە ئاسایش، پۆلیس و پۆلیسی هاتووچۆ. خەڵکێکی زۆر لە ماڵی لاهوور شێخ جەنگین کە هەندێکیان چەکیان پێیە.   بەپێی زانیارییەکانی رووداو، ئەو هێزانە چەند بازگەیان داناوە و لە شۆفێران دەپرسن و بە شوێن چەکی بێمۆڵەتدا دەگەڕێن.   ئەم پێشهاتە لە کاتێکدایە، ناکۆکییەکانی نێوان هاوسەرۆکانی یەکێتی بەردەوامە، کە لە ٨ - ٧ - ٢٠٢١ ـەوە دەستیپێکردووە.