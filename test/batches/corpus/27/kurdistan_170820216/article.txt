موقەدەم عەلی جەمال قدووری، گوتەبێژی پۆلیسی گەرمیان بە رووداوی راگەیاند، درەنگانی شەوی رابردوو بەهۆی رووداوێکی هاتووچۆ لەسەر رێگای گوندی گاکوڵ - ساڵح ئاغا لە سنووری قەزای کەلار، رووداوێکی هاتووچۆ لەنێوان ئۆتۆمبێلێکی جیپ واز و بارهەڵگرێک روویدا و دەستبەجێ ئافرەتێک گیانی لەدەستدا و هاوژینەکەشی برینداربوو.  موقەدەم عەلی جەمال قدووری گوتی: "عومەر تەهای تەمەن ٢٥ ساڵان کە هاوژینی ئەو ژنە بوو کە گیانی لەدەستدابوو، بەهۆی سەختی برینەکەیەوە بەپەلە رەوانەی نەخۆشخانە کراوە، بەڵام بەهۆی سەختی برینەکەیەوە بەرلەوەی بگەیێندرێتە نەخۆشخانە ئەویش گیانی لەدەستداوە".  بەڕێوەبەرایەتیی هاتووچۆی گەرمیان نووسیویەتی: "دوو هاوژینەکە سەرنشینی جیپەکە بوون و ژنەکە ناوی شنۆ لوقمانە و تەمەنی ٢٣ ساڵە".