سەرۆکی دەستەی ئەرکان لە وەزارەتی پێشمەرگە رایگەیاند، دوای رێککەوتنی وەزارەتی پێشمەرگە و سوپای عێراق لەسەر پێکهێنانی دوو لیوای هاوبەش، ئێستا ئامادەکاری دەکرێت بۆ جێبەجێکردن و ئەرکبینینی ئەو دوو لیوایە، ئەندامێکی لێژنەی ئاسایش و بەرگریی ئەنجوومەنی نوێنەرانی عێراقیش دەڵێت: "بڕیارە دەست بەمەشق و راهێنانی ئەو دوو لیوایە بکرێت و مووچە و پێداویستییەکانییان لەسەر وەزارەتی بەرگریی عێراق دەبێت".