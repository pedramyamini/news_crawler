ئەو هەشت کەسە پێنج کەسیان لە رۆژی ١٣ - ٠٩ - ٢٠٢١ لەلایەن ئەفسەر و کارمەندانی سەر بە بەڕێوەبەرایەتی نەهێشتنی ماددە هۆشبەرەکان دەستگیرکراون. سێ کەسەکەی دیکەش ئەم هەفتەیە دەستگیرکراون.  هەڵەبجە سەعدوون، پەیامنێری رووداو لە بەڕێوەبەرایەتی نەهێشتنی ماددە هۆشبەرەکان زانیاری لەبارەی ئەو گرووپە دا و گوتی، ئەو هەشت کەسە هەم بازرگان و هەم بەکارهێنەری ماددە هۆشبەرەکانن.  پەیامنێری رووداو دەشڵێت بەڕێوەبەرایەتی نەهێشتنی ماددە هۆشبەرەکان دەستیان بەسەر " ١٢٤ گرام کیرستاڵ، ١١٠ گرام تلیاک، ٤ گرام هێرۆین و ١٧ شریتی حەبی ترامادۆڵ" دا گرتووە.   ئەو گرووپە لەنێو هەولێر کاریان کردووە و پێنج کەسیان عەرەبن، هەروەها سێ کەسەکەی دیکە لە سێ چالاکی جیاوازدا دەستگیرکراون.   بەپێی ئامارەکانی بەڕێوەبەرایەتی نەهێشتنی ماددە هۆشبەرەکان، لە ماوەی شەش مانگی ئەمساڵدا ٨١٨ کەس دەستگیرکراون، ٣١٥ کەسیان حوکم دراون و هەروەها زیاتر لە ٢١٥ کیلۆگرام ماددەی هۆشبەر دەستیان بەسەرداگیراوە.