فەرمانگەی میدیا و زانیاریی حکومەتی هەرێمی کوردستان لەبارەی نێوەڕۆکی کۆبوونەوەکەوە راگەیێندراوێکی بڵاوکردەوە و تێیدا هاتووە، لە کۆبوونەوەکەدا ئەم بابەتانەی خوارەوە دەخرێنە بەر باس و گفتوگۆ:  یەکەم: خستنەڕووی رەشنووسی (پەیڕەوی ئەنجوومەنی باڵای وەزارەتی ئەوقاف و کاروباری ئایینی لە هەرێمی کوردستان - عێراق).   دووەم: خستنەڕووی رەشنووسی (پڕۆژە یاسای چەک لە هەرێمی کوردستان - عێراق).  سێیەم: خستنەڕووی رەشنووسی (پڕۆژەی ستراتیژیی نیشتمانیی رووبەڕووبوونەوەی گەندەڵی لە هەرێمی کوردستان - عێراق ٢٠٢١ - ٢٠٢٥).  چوارەم: خستنەڕووی راسپاردەی دامەزراندنی ئەنجوومەنێک بە ناوی (ئەنجوومەنی متمانەبەخشین بە ناوەندەکان و پرۆگرامەکانی خوێندن لە دامەزراوەکانی پەروەردە و خوێندنی باڵا لە هەرێمی کوردستان - عێراق) بۆ دانانی ستانداردی گونجاو بۆ چەسپاندنی بنەماکانی متمانەبەخشین بە جۆرێک کە هاوتەریب بێت لەگەڵ ستانداردی نێودەوڵەتی و دەستەبەری نایابی ئەکادیمی و ئاکامەکانی پرۆسەی خوێندن و فێرکردن.