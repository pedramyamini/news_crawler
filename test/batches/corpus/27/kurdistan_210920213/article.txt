نێچیرڤان بارزانی، سەرۆکی هەرێمی کوردستان ئەمڕۆ سێشەممە لە پەیامێکیدا بۆ یەکێتیی زانایان باسی لەوە کردووە، "رۆڵ و كاريگه‌ريى يه‌كێتيى زانايانى ئايينى ئيسلامیی كوردستان و كار و خه‌باتى زياتر له نيو سه‌ده‌يان له خزمه‌تى ئايين و خه‌ڵكى كوردستان و بره‌ودان به گيانى نيشتمانپه‌روه‌رى و به‌ره‌نگاربوونه‌وه‌ى سته‌م و به‌رگريكردن له مافه‌كانى مامۆستايانى ئايينى، به‌رز و به رێزه‌وه ده‌نرخێنين، هه‌موو پشتگیرییه‌ک له مافه‌کانیان و باشترکردنی ژیان و گوزه‌رانیان ده‌که‌ین. "  له يادى ٥١ ساڵه‌ى دامه‌زراندنى يه‌كێتيى زانايانى ئايينى ئيسلامیی كوردستاندا، سەرۆکی هەرێمی کوردستان باسی لە رۆڵ و پێگەیان کردووە، دەڵێت، "يه‌كێتيى زانايانى ئايينى ئيسلامیی كوردستان و مامۆستايانى ئايينى و پێگه‌يان له کۆمه‌ڵگه‌دا، رۆڵى كارايان له پاراستن و بڵاوكردنه‌وه‌ى گيانى ته‌بايى، لێبوورده‌يى، يه‌كترقبووڵكردن و ميانڕه‌وى لەگەڵ ره‌تكردنه‌وه‌ى تووندوتيژى و به‌ره‌نگاربوونه‌وه‌ى تووندڕه‌وى هه‌يه. "  نێچیرڤان بارزانی جەخت لە "گرنگيى" رۆڵ و كاريگه‌ریی مامۆستایانی ئایینی له پته‌وكردن و قووڵكردنه‌وه‌ى پێكه‌وه‌ژيانى ئاشتييانه له هه‌رێمى كوردستان دەکاتەوە.   سەرۆکی هەرێمی کوردستان رایگەیاندووە، "دروود بۆ گيانى پاكى ئه‌و مامۆستایانە ده‌نێرين كه له كاروانى خه‌باتى يه‌كێتيى زانايانى ئايينى ئيسلامیی كوردستاندا گيانيان به نيشتمان به‌خشى، سه‌ره‌خۆشى له خێزان و كه‌سوكارى به‌ڕێزى مامۆستايانى كۆچكردوو به نه‌خۆشيى ڤايرۆسى كۆرۆنا ده‌كه‌ين و هاوخه‌ميانين، خواى مه‌زن گيانيان به به‌زه‌يى و ميهره‌بانيى خۆى شاد بكات. "