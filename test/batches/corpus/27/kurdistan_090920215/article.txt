رووداوەکە بەرەبەیانی ئەمڕۆ پێنجشەممە ٩ی ئەیلولی ٢٠٢١ لە سنووری شارۆچکەی وەستان روویدا. مینی پاسێک کە ژمارەیەک کۆچبەری نایاسایی دەگواستەوە، لەسەر رێگەی سەرەکیی وان - بەدلیس وەرگەڕا.  دوای ئاگادارکردنەوەی لایەنە پەیوەندیدارەکان، ژمارەیەکی زۆر تیمی بەرگریی شارستانی، تەندروستی و جەندرمە گەیشتنە شوێنی رووداوەکە و نۆ کۆچبەرە بریندارەکە گوازرانەوە بۆ نەخۆشخانە.   هەروەها ٣١ کۆچبەری دیکە کە لەنێو مینی پاسەکەدا بوون و بریندارنەبوون، دوای ئەنجامدانی پشکنینی تەندروستی رادەستی ناوەندی دیپۆرتکردنەوەی کۆچبەرانی پارێزگای وان کران.