بەگوێرەی راگەیێنراوەکەی هەپەگە، کە رۆژی چوارشەممە ٨ی ئەیلولی ٢٠٢١ بڵاوکراوەتەوە: "سوپای تورکیا لە باشووری کوردستان رۆژانە بە ئاشکرا تاوانی شەڕ ئەنجامدەدات و بە بەکارهێنانی گازی ژەهراوی و کیمیایی هێرش دەکاتە سەر هێزەکانمان".    هەپەگە دەڵێ، تورکیا سەرباری ئەوەی لە ماوەی نزیکەی پێنج مانگی رابردوودا لە شەڕی دژ بە گەریلاکانیان لە باشووری کوردستان هەموو جۆرە تەکنیکێکی شەڕی بەکارهێناوە، بەڵام گورزی تووندیان بەرکەوتووە.   لە راگەیێنراوەکەی هەپەگەدا ئاماژە بەوەدراوە: "رۆژی ٢٦ی ئابی ٢٠٢١ لە ناوچەی ئاڤاشین لە گرێ سۆر، لە ئەنجامی بەکارهێنانی گازی کیمیایی لەلایەن سوپای تورکیا دوو گەریلا شەهیدبوون" و دواتر ناسنامەکانیان ئاشکرا دەکەن.