بەپێی راگەیێندراوی کۆبوونەوەکە، وێڕاى پيرۆزبايى بۆ ده‌ستبه‌كاربوون و هيواى سه‌ركه‌وتن بۆی، نێچيرڤان بارزانى پوخته‌يه‌كى ده‌رباره‌ى دۆخى سياسى، هه‌ڵبژاردنه‌كان و پێشبينى بۆ داهاتووى پرۆسه‌ى سياسى له عێراق، په‌يوه‌ندييه‌كانى هه‌ولێر و به‌غدا، مه‌ترسييه‌كانى داعش و ئاڵنگارييه‌كانى به‌رده‌م عێراقی پێشكه‌ش كردووە.  هه‌ردوولا "خواستى هاوبه‌شيان" بۆ بره‌ودان به په‌يوه‌ندييه‌كانى عێراق و هه‌رێمى كوردستان له‌گه‌ڵ فه‌ره‌نسا ده‌ربڕى و هاوڕابوون كه فه‌ره‌نسا و كۆمه‌ڵگه‌ى نێوده‌وڵه‌تى ده‌توانن هاوكار و يارمه‌تيده‌ر بن بۆ چاره‌سه‌ركردنى كێشه‌كان و پاراستنى سه‌قامگيرى له عێراق كه كاريگه‌ريى ئه‌رێنى به سه‌ر ئارامى و سه‌قامگيريى ناوچه‌كه‌شه‌وه هه‌يه.  راگەیێندراوەکە دەڵێت، "ده‌رفه‌تى وه‌به‌رهێنان، سه‌رمايه‌گوزاريى زياترى فه‌ره‌نسى له عێراق و هه‌رێمى كوردستان، دۆخى سووريا و ناوچه‌كه به‌گشتى" ته‌وه‌رێكى ديكه‌ى کۆبوونەوەکە بووە کە کۆنسوڵی گشتيى فه‌ره‌نساش له هه‌ولێر، ئاماده‌ى بووە.