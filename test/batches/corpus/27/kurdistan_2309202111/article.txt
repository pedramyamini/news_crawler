ئاریان ئەحمەد، گوتەبێژی وەزارەتی کار و کاروباری کۆمەڵایەتی بە (تۆڕی میدیایی رووداو)ی راگەیاند: "ئەنجوومەنی وەزیران رەزامەندیی نیشانداوە کە حەوت فەرمانبەر بەشێوەی گرێبەست بۆ بەڕێوەبەرایەتی چاودێری و گەشەپێدانی کۆمەڵایەتی سلێمانی دابمەزرێنێت".  ئەو حەوت کەسەی، کە بەشێوەی گرێبەست دادەمەزرێندرێن، شەشیان وەک چاودێر و یەکێکیشیان کارگوزار دەبێت.  سەبارەت بە پێشکەشکردنی داواکاری، گوتەبێژی وەزارەتی کارو کاروباری کۆمەڵایەتی گوتی: "لە ئەمڕۆ ٢٣ - ٩ - ٢٠٢١ تاوەکو ٣ - ١٠ - ٢٠٢١ دەتوانن سیڤییەکانیان بنێرن بۆ بەڕێوەبەرایەتیی چاودێری و گەشەپێدانی کۆمەڵایەتیی سلێمانی".    مەرجی ئەو کەسانەی سیڤی پێشکەش دەکەن، بەپێی راگەیێندراوێکی وەزارەتی کار دەبێت دانیشتووی تاسڵوجە و دەورووبەری بێت، هەروەها دەبێت کاتژمێر ٩ی بەیانی لە بەڕێوەبەرایەتی گشتی ئامادەبێت، بە مەبەستی چاوپێکەوتن و هەڵسەنگاندنی لە رێگەی لیژنەیەکی باڵای وەزارەتی کار و کاروباری کۆمەڵایەتی.