رۆژی پێنجشەممە ٢ی ئەیلوولی ٢٠٢١، سەرکەوت ئەحمەد، گوتەبێژی پۆلیسی سلێمانی بە تۆڕی میدیایی رووداوی راگەیاند، "دوێنێ شەو مەفرەزەکانی پۆلیسی پارێزگای سلێمانی، بەشی پۆلیسی ناو شار / رۆژئاوا - بنکەی پۆلیسی رزگاری لەسەر سکاڵای هاونیشتیمانییەک تۆمەتبارێکیان دەستگیرکرد کە هەڕەشەی لە کەسێک کردبوو و داوای ١٠ هەزار دۆلاری ئەمریکیی لێ کردبوو".  گوتەبێژی پۆلیسی سلێمانی ئاماژەی بەوەش کرد، تۆمەتبار بە ناوی "ر. ل. م" راگیراوە و لێکۆڵینەوە لەگەڵی بەردەوامە. ئەوەشی خستەڕوو، "ئەو تۆمەتبارە سەرەتا نەناسراوەتەوە، بەڵام دوای وردبینی، دەرکەوت کە پێشتر دوو جار لەسەر دزیکردن دەستگیرکراوە و دواتر ئازادکراوە، هەروەها لەسەر ماددەی هۆشبەریش کەیسی لەسەر بووە".