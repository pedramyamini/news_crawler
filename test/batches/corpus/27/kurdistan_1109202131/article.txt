رووداوەکە کاژێر ١٠: ٤٠ خولەکی شەوی شەممە ١١ - ٠٩ - ٢٠٢١ روویداوە، فازڵ حاجی، گوتەبێژی پۆلیسی هاتووچۆی هەولێر بە رووداوی راگەیاند، "سێ کەس گیانیان لەدەستداوە کە یەکێکیان ناسنامەی ئێرانییە. "  لەبارەی هۆکاری رووداوەکەشەوە فازڵ حاجی گوتی، بارهەڵگرێکی ژمارە ئێران، لە بەرزاییەکانی پیرمامەوە بەرەو هەولێر چووە و برێکی نەماوە، بەهۆیەوە وەرگەڕاوە و سەری بارهەڵگرەکە کەوتووە بەسەر دوو ئۆتۆمبێلی دیکەدا، کە یەکێکیان پۆلیسێکی نەوت و گازی تێدابووە و خۆی و هاوڕێیەکی گیانیان لەدەستداوە و شۆفێری بارهەڵگرەکەش دەستبەجی گیانی لەدەستداوە.  گوتەبێژی پۆلیسی هاتووچۆی هەولێر ئاماژەی بەوەکرد، تاوەکو ئێستا روون نییە سەرنشینانی ئۆتۆمبێلی سێیەم چەند کەسن و دۆخیان چۆنە و گوتیشی "زیانێکی ماددی زۆر بەر هەرسێ ئۆتۆمبێلەکە کەوتووە".