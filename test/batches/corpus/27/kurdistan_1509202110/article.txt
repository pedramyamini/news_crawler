ئەو پەرلەمانتارە لەبارەی سەنگی پارتی لە بەغدا و ئامانجیان دەڵێت، "هێز و بوونی پارتی لە بەغدا بۆ خزمەتی کوردستان پێویستە". هەروەها دەشڵێت، "ئێمە بە هەڵوێستە راشکاو و پێداگیرییەکانمان زۆر جێی باوەڕترین لەو لایەنانەی کە هەموو تەنازولێک دەکەن تا بەغدا حسابیان بۆ بکات".  لە هەڵبژاردنی ئەمجارەی پەرلەمانی عێراق کە بڕیارە لە ١٠ - ١٠ - ٢٠٢١ بەڕێوەبچێت، نەهرۆ رەواندزی بەربژێری پارتی دیموکراتی کوردستانە لە بازنەی یەکی هەولێر.  پارتی لەم خولەی پەرلەمانی عێراق ٢٦ کورسی هەیە و چاویان لەوەیە ژمارەی کورسییەکانیان لەم هەڵبژاردنەدا زیاتر بکەن، هەروەها وەزیرانی دەرەوە و شارەوانیش لە عێراق لە پشکی پارتی دیموکراتی کوردستانن.