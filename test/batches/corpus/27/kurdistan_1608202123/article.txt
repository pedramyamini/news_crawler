دەرهێنەر کارۆخ ئیبراهیم بە (رووداو)ی راگەیاند، کاژێر ٩: ٠٠ی ئەمشەو دووشەممە ١٦ - ٨ - ٢٠٢١ هونەرمەند سەلام کۆیی تووشی جەڵتەی مێشک بووە و بەپەلە رەوانەی نەخۆشخانەی رۆژئاوای هەولێر کراوە.  کاروخ ئیبراهیم گوتی: "تائێستا روون نییە تەندروستی چۆنە، بەڵام توانای قسەکردنی نەماوە".  هونەرمەند سەلام کۆیی ساڵی ١٩٥٥ لەدایکبووە، سەرەتای حەفتاکانی سەدەی رابردوو دەستی بەکاری هونەری کردووە، نزیکەی ٥٠ ساڵە لە بواری نواندندا کار و بەرهەمی هەیە.   بەناوبانگترین ئەو کارانەی کە سەلام کۆیی بەشداری تێدا کردووە، درامای ' هەبوو نەبوو ' و ' تاپۆ هەقی چییە '، کە لەوەی دواییان رۆڵی حاجییەکی چاوچنۆک و رەزیل و فێڵبازی بەناوی ' حاجی یادگار ' بینیوە.