هاوکات یاریدەدەری بەڕێوەبەری گشتی پەروەدەی سلێمانی بە رووداوی راگەیاند، "گشتاندنێکمان بۆ یەکپۆشی دەرکردووە و پەیڕەوکردنی هەمان رەنگ و جۆری جلەکانی ساڵی ٢٠١٩ - ٢٠٢٠ ـە. "  بەپێی نووسراوێک کە بەڕێوەبەرایەتیی پەروەردەی ناوەندیی هەولێر ئاراستەی قوتابخانە و باخچەکانی ساوایانی کردووە دایك و باوکانی قوتابیانی سەرپشك کردووە لە دابینكردنی جلوبەرگ، هەروەها هۆشداریی دەدات لەوەی نابێت بە هیچ شێوەیەك بەڕێوەبەری قوتابخانەكان دەست لە کاروباری كڕینی جلوبەرگی قوتابیان وەربدەن، یان لەگەڵ كۆمپانیا و پۆشاك فرۆشەكان رێکبکەون، هەروەها دانانی لۆگۆ و ناونیشانی لەسەر جلەکان قەدەخەکردووە.  بەپێی نووسراوەکەی پەروەردەی هەولێر جلوبەرگی قوتابیان و منداڵانی باخچەکانی ساوایان لە پارێزگای هەولێر بەمشێوەیە دەبێت:  ١ - جلوبەرگی باخچەی ساوایان  - كچان كراسی پەمەیی و رەساسی   كوڕان: كراسی شین و پانتۆڵی رەساسی  ٢ - جلوبەرگی قۆناخی یەک تا شەشی بنەڕەتی  - كچان: كراسی سپی و تەنوورە یان پانتۆڵی رەساسی  - كوڕان: پانتۆڵی رەساسی و كراسی سپی  ٣ - جلوبەرگی قۆناخەکانی حەوت، هەشت و نۆیەمی بنەڕەتی  - كچان: كراسی سپی و تەنوورە یان پانتۆڵی نیلی  - كوڕان: پانتۆڵی نیلی و كراسی سپی  ٤ - جلوبەرگی قۆناخەکانی ١٠، ١١ و ١٢ ـی ئامادەییەکانی زانستی، وێژەیی، پیشەیی و خوێندنی ئیسلامی  كچان: كراسی سپی، تەنوورە یان پانتۆڵی رەش  كوڕان: پانتۆڵی رەش و كراسی سپی  لەلایەکی دیکەوە عومەر محەمەد ئەمین، یاریدەدەری بەڕێوەبەری گشتیی پەروەردەی سلێمانی لە لێدوانێکدا بە رووداوی گوت "بڕیاری یەکپۆشی، بڕیاری وەزارەتی پەروەردەیە و ئێمەش گشتاندنمان بۆ دەرکردووە و بۆ ئەمساڵی خوێندنی ٢٠٢١ - ٢٠٢٢ جێبەجێ دەکرێت. "