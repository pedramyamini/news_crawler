ئەمڕۆ سێشەممە ١٧ - ٠٨ - ٢٠٢١ پەیامنێری رووداو بۆ رووماڵکردنی بۆردوومانی تورکیا لە گوندی سکن لە سنووری شنگال بووە، شەڕڤانانی یەبەشە تەقەیان لە تیمی رووداو کردووە، دواتر بە قۆناخە تفەنگ هێرشکراوەتە سەر پەیامنێری رووداو و بریندار کراوە و گەیێندراوەتە نەخۆشخانە.  لە هێرشەکەدا زیان بەر کەلوپەل و ئۆتۆمبێلی تیمی رووداو کەوتووە.     ئەمڕۆ فڕۆکەکانی تورکیا چەند جارێک هێرشیانکردە سەر بنکەیەکی تەندروستی لە گوندی سکنی سەر بە شنگال، لە ئەنجامی هێرشەکان کوژراو و بریندار هەن.     سەنتەری میترۆ بۆ داكۆكی لە مافی رۆژنامەنووسان لە راگەیێندراوێکدا هێرشکردنە سەر تیمی کەناڵی رووداو لە سنووری شنگال شەرمەزار دەکات و دەڵێت، "هێرشكردنە سەر تیمی كەناڵی رووداو لە لایەن ' شەڕەڤانانی یەبەشە ' لە شنگال، كردەیەكی ترسنۆكانەیە و شەرمەزاری دەكەین. "     هەروەها لە راگەیێندراوەکەدا، سەنتەری "میترۆ داوا لە دەسەڵاتی ئیداری ناوچەكە دەكات، رێز لە كاری تیمەكانی راگەیاندن بگرن و كۆسپیان بۆ دروستنەكەن و لێكولێنەوە لەو هێرشە ترسنۆكانە بكەن. "         تەحسین قاسم، پەیامنێری رووداو لە نەخۆشخانە    ئۆتۆمبێلی تیمی رووداو