ئەمڕۆ سێشەممە ٢٤ - ٠٨ - ٢٠٢١ مەسرور بارزانی، سەرۆکوەزیرانی هەرێمی کوردستان لە پەیوەندییەکی تەلەفۆنیدا بەبۆنەی کۆچی دوایی خاڵی رێواز فایەق، سەرۆکی پەرلەمان هاوخەمیی خۆی دەردەبڕێت و هیوای دەخوازێت، "خوای مەزن گیانی بە بەهەشت شاد بکات و سەبر و ئارامییش بە بنەماڵەکەیان ببەخشێت. "  بەپێی راگەیێندراوی سەرۆکایەتیی حکومەتی هەرێمی کوردستان، "سەرۆکی پەرلەمان سوپاس و پێزانینی بۆ پەیوەندیی و هاوخەمی سەرۆکی حکومەتی هەرێمی کوردستان دەربڕی. "  دەقی راگەیێندراوی سەرۆکایەتیی حکومەتی هەرێمی کوردستان:  ئێوارەی ئەمڕۆ سێشەممە ٢٤ی ئابی ٢٠٢١ مەسرور بارزانی سەرۆکی حکومەتی هەرێمی کوردستان، لە پەیوەندییەکی تەلەفۆنیدا، سەرەخۆشی لە ڕێواز فایەق سەرۆکی پەرلەمانی کوردستان کرد بۆ  کۆچی دوایی خوالێخۆشبوو عەزیز محەمەد عەبدوڵڵا - ی خاڵی.  سەرۆکی حکومەت، هاوخەمی خۆی بە سەرۆکی پەرلەمان گەیاند و هیوای خواست، خوای مەزن گیانی بە بەهەشت شاد بکات و سەبر و ئارامییش بە بنەماڵەکەیان ببەخشێت.   لە بەرامبەردا، سەرۆکی پەرلەمان، سوپاس و پێزانینی بۆ پەیوەندیی و هاوخەمی سەرۆکی حکومەتی هەرێمی کوردستان دەربڕی.