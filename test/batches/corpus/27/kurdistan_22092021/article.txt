بڕیارە ئەمڕۆ چوارشەممە ٢٢ - ٠٩ - ٢٠٢١ شاندەکە سەردانی پارێزگای دهۆک بکەن و لەگەڵ بەرپرسانی ئەو پارێزگایە کۆببنەوە بۆ ئەوەی بزانن کە هەلەکانی وەبەرهێنان چۆنە و چۆن دەتوانن وەبەرهێنان لە سێکتەرە جیاوازەکان بکەن.  شاندی کۆمپانیا نەمساییەکان رۆژی سێشەممە لە هۆتێل رۆتانا لە چوارچێوەی کۆنفرانسێکدا ویستی خۆیان بۆ وەبەرهێنان لە هەرێمی کوردستان پێشاندا و رایانگەیاند، ژینگەی هەرێمی کوردستان لەبارە بۆ وەبەرهێنان.  سەردانی شاندەکە لە کاتێکدایە کە ئەو وڵاتە ئاڵوگۆڕێکی بازرگانیی کەمی لەگەڵ هەرێمی کوردستان هەیە و مەبەست لە سەردانەکەش ئاشنابوونە بە توانای ئابوورییەکانی هەرێمی کوردستان بۆ ئەوەی لە کاتی گەڕانەوە تاوتوێی بکەن و بەپێی پلان وەبەرهێنان لە هەرێمی کوردستاندا بکەن.