عەمید عومەر عەلی، بەرپرسی هاتووچۆی چەمچەماڵ بە تۆڕی میدیایی رووداوی راگەیاند، "کاژێر ٠٥: ٠٠ی بەیانیی ئەمڕۆ سێشەممە ٢٨ی ئەیلوولی ٢٠٢١ لە سنووری ناحیەی ئاغجەلەر ئۆتۆمبێلێکی جۆری پیکاپ دوای ئەوەی چووەتە سایدی بەرامبەر، خۆی بە بارهەڵگرێکدا کێشاوە و لە ئەنجامدا شۆفێری پیکاپەکە گیانی لەدەستدا".  بەرپرسی هاتووچۆی چەمچەماڵ ئاماژەی بەوەش کرد، دوای رێکارەکان تەرمەکەی رەوانەی پزیشکی دادی سلێمانی کراوە، شۆفێری بارهەڵگرەکەش دەستگیرکراوە و رەوانەی بنکەی پۆلیس کراوە بۆ گرتنەبەری رێوشوێنە یاساییەکان.  لەبارەی ئەو کەسەی گیانی لەدەستداوە، عەمید عومەر عەلی گوتی، "پیاوێکی تەمەن ٣٣ ساڵە و دانیشتووی قەزای کۆیەی سەر بە پارێزگای هەولێرە".