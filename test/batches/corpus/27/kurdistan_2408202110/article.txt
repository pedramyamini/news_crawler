ئەمڕۆ سێشەممە ٢٤ ـی ئابی ٢٠٢١ پرۆسەی دادگاییکردنی  (ش. ش)ـی باوکی (ر. ش) لە دادگەی سزاکانی ئامەد بەڕێوەچوو. لە دانیشتنەکەی دادگەدا بە هاوکاریی پسپۆڕی دەروونی گوتەکانی (ر. ش) لە دادگە وەرگیرا و دەرکەوت کە بۆ ماوەی دوو ساڵ لەلایەن باوکییەوە بەشێوەیەکی بەردەوام دەستدرێژیی کراوەتە سەر.  ئەو رووداوە دوای ئەوە ئاشکرا بوو کە رۆژی ٢٠ ـی ئابی ٢٠٢١ کچە ١٦ ساڵانەکە تەندروستیی تێکچوو و دایکی بردبووی بۆ نەخۆشخانە، لەوێ لەلایەن پزیشکانی نەخۆشخانەی شارۆچکەکەوە پشکنینی بۆ کرابوو و دەرکەوتبوو کە کچەکە دووگیانە.   دوای ئەوەی (ر. ش) بە پزیشکی نەخۆشخانەکەی گوتبوو کە لەلایەن باوکییەوە دەستدرێژیی سێکسی کراوەتەسەر و "بەو هۆیەوە دووگیان بووە"، پۆلیسی نەخۆشخانە لە رووداوەکە ئاگادارکرابووەوە و دەستبەجێ (ش. ش)ـی باوکی کچە دووگیانەکە دەستبەسەرکرابوو. دواتر بردبوویان بۆ بەڕێوەبەرایەتیی ئاسایشی ئامەد. ئەمڕۆ بە بڕیاری دادگە خرایە زیندانەوە.