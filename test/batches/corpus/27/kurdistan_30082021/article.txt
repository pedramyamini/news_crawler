شادمان مەلا حەسەن، ئەندامی سەرکردایەتیی یەکێتیی نیشتمانیی کوردستان بە تۆڕی میدیایی رووداوی راگەیاند، "کۆبوونەوەکەی هاوسەرۆکانی یەکێتیی بەبێ راگەیاندنی هیچ ئەنجامێک کۆتاییهات، بەڵام رێککەوتوون لەسەر ئەوەی درێژە بە کۆبوونەوە بدەن. "  لەبارەی دەرەنجامەکانی کۆبوونەوەکەش ئەو ئەندامەی سەرکردایەتیی یەکێتی ئاماژەی بەوەکرد، "هیچ ئەنجامێکی نەبووە کە شایانی راگەیاندن بێت، بەڵام کۆک بوون لەسەر ئەوەی کە بەردەوامبن لە کۆبوونەوە تاوەکو دەگەنە رێککەوتن. "  کۆبوونەوەکە لە کاژێر ١٠: ١٥ خولەک [یەکشەممە ٢٩ - ٠٨ - ٢٠٢١] دەستیپێکردووە و دوای نزیکەی سێ کاژێر، لە کاژێر ١: ٢٠ خولەک کۆتاییهاتووە.