ئەمڕۆ دووشەممە ٢٧ - ٠٩ - ٢٠٢١ سەلام عەزیز لەو بارەوە بە تۆڕی میدیایی رووداوی راگەیاند، بڕیاریداوە کۆتایی بە بانگەشە بهێنێ و بکشێتەوە لەخۆ بەربژێرکردن، هەروەها ئاماژەی بەوەدا، کشانەوەکەی لەسەر خواستی خۆی بووە و تەنها لەبەر "بەرژەوەندیی کورد" بووە، بۆئەوەی دەنگی کورد نەفەوتێ.  ئەو بەربژێرە پێشتر چەند پرۆژەیەکی خستبووەڕوو لەوانە دروستکردنی گۆڕەپانێک بۆ نمایشی ماتۆڕسکیل کە دوای دەرچوونی بۆ پەرلەمان جێبەجێیان دەکات، لەو بارەشەوە گوتی، هەوڵ دەدات لە داهاتووشدا پرۆژەکانی جێبەجێ بکات، ئەگەر خەڵک پشتیوانی لێبکەن.  لەبارەی پەیوەندیکردنی بە حیزبێکی دیکەوە، سەلام عەزیز رایگەیاند، ئەو خۆی ئەندامی هاوپەیمانیی نیشتمانییە و هەر لەگەڵ حیزبەکەی خۆی دەمێنێتەوە، بەڵام سەربەخۆیانە خۆی بەربژێرکردبوو.     بڕیارە رۆژی ١٠ی ئۆکتۆبەر، هەڵبژاردنی پێشوەختەی ئەنجوومەنی نوێنەرانی عێراق بەڕێوەبچێت. بەپێی ئامارەکانی کۆمیسیۆنی باڵای سەربەخۆی هەڵبژاردنەکان، لە عێراق و هەرێمی کوردستان ٢٤ ملیۆن و ٢٩ هەزار و ٩٢٧ کەس مافی دەنگدانیان هەیە.      لەو هەڵبژاردنەدا زیاتر لە سێ هەزار و ٢٠٠ بەربژێر بەشدارن؛ بەشێکیان سەربەخۆ و بەشێکی دیکەشیان بەربژێری ٢١ هاوپەیمانی و ١٠٩ پارت و لایەنی سیاسین، ئەو بەربژێرانەش رکابەری دەکەن بۆ بەدەستهێنانی ٣٢٩ کورسی پەرلەمان.