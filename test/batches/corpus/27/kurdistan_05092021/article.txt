سەرچاوەیەک لە پۆلیسی داقووق بە تۆڕی میدیایی رووداوی راگەیاند، "شەوی رابردوو ژمارەیەک چەکداری داعش ھێرشیان کردە سەر خاڵێکی فەوجی دووی لیوای ١٩ ـی پۆلیسی فیدراڵی لە گوندی سەتیح لە سنووری شارۆچکەی رەشاد، لەو پێکدادانەشدا دوو پۆلیس کوژران.  سەرچاوەکەی قسەی بۆ رووداو کرد نەیویست ناوی ئاشکرا بکرێت، ئاماژەی بەوە کرد، دوای ئەوەی ھێزێک لە فرقەی پێنج دەیەوێ بەھانای پۆلیسەوە بچێت، لە رێگەدا سێ بۆمبی چێندراو بە کاروانی ئۆتۆمبێلەکانیاندا دەتەقێتەوە و بەھۆیەوە شەش پۆلیسی دیکە دەکوژرێن    شارۆچکەی رەشاد بە دووریی ٦٥ کیلۆمەتر دەکەوێتە باشووری کەرکووکەوە، ئەمەش سێیەمین ھێرشی داعشە لە ماوەی کەمتر لە ھەفتەیەکدا لەو سنوورە دەکرێتە سەر پۆلیسی فیدراڵی.