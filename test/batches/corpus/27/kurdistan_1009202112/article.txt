دایکی پیاوەکە لە تەمەنی ٨٩ ساڵیدا کۆچی دواییکردووە و پێش مردنی تووشی بیرچوونەوە ببوو، بۆیە حکومەتی نەمسا مانگانە پارەی خانەنشینی لە رێگەی پۆستەوە بۆ دەنارد.   کوڕەکەی کە هیچ داهاتێکی دیکەی نەبوو، کاتێک کە دایکی کۆچی دوایی دەکات، تەرمەکەی دەباتە ژێرزەوی خانووەکە کە لەگەڵ دایکی تیایدا ژیاوە و لەناو سەهۆڵ دایدەنێ.   لە ماوەی ئەو ساڵەدا، پیاوەکە توانیویەتی نزیکەی ٦٠ هەزار دۆلار خانەنشینیی دایکی وەربگرێت.   بەڵام دیارنەمانی دایکی، گومان لای براکەیێکی دروستدەکات و کاتێک لەبارەی دایکیەوە پرسیار دەکات، پیاوە ٦٦ ساڵەکە پێیدەڵێت، دایکیان لە نەخۆشخانەیێک خەوێندراوە و بەهۆی نەخۆشیی بیرچوونەوە، ئەگەر سەردانیشی بکات نایناسێتەوە.      لە کۆتاییدا کارمەندێکی نوێی دەزگای پۆستە داوا دەکات کە پیرەژنەکە ببینێت بۆ ئەوە پارەکەی رادەست بکات و کوڕەکەش رەتی دەکاتەوە، ئەوەش گومانەکان لەسەر کوڕەکە زیاد دەکات و، پۆلیس دەست بە لێکۆڵینەوە دەکات.   رۆژی پێنجشەممە پۆلیس تەرمی ئافرەتەکەی لە ژێرزەوی خانووەکەی دۆزییەوە و کوڕەکەشی بە پۆلیسی گوتووە کە هیچ داهاتێکی دیکەی نەبووە و ناچار بووە ئەو کارە بکات.