بەپێی راگەیێندراوی پۆلیسی سلێمانی، هاونیشتمانییەک له بنكه‌ی پۆلیسی كوردسات سكاڵای تۆماركردووە له‌سه‌ر تۆمه‌تبارێك كه "به فیشه‌ك برینداری كردووه و دواتر تۆمه‌تباره‌كه هه‌ڵاتووه"، ده‌ستبه‌جێ هێزه‌كانی پۆلیس لێكۆڵینه‌وه و به‌دواداچوونیان بۆ دۆزینه‌وه و ده‌ستگیركردنی تۆمه‌تبار ده‌ستپێكردووە و پاش وه‌رگرتنی بڕیاری دادوه‌ر، توانرا ئەمڕۆ یەکشەممە ١٦ی ئەیلوول تۆمه‌تباره‌كه ده‌ستگیر بكرێت.  له كاتی ده‌ستگیركردنی تۆمه‌تبارەکەدا، وەکو پۆلیسی سلێمانی دەڵێت، دەست به‌سه‌ر چه‌كێك له جۆری "ده‌مانچه" گیراوە، كه به تۆمه‌تباره‌كه بووه و "تاوانه‌كه‌ی پێ ئه‌نجامداوه". تۆمەتبارەکە بەناوی "س. ص" بە بڕیاری دادوەر و بەپێی ماددەکانی ٤٠٥ و ٣١ و ٢١ی چەک لە یاسای سزادان راگیراوە و لێکۆڵینەوە لەگەڵیدا بەردەوامە.  هەروەها پۆلیسی سلێمانی دەشڵێت، بەشی پۆلیسی ناو شار رۆژئاوا - بنکەی پۆلیسی کوردسات، بە هاوکاریی بەشی پۆلیسی فریاکەوتن، تۆمەتبارێکی دیکەیان دەستگیرکردووە کە چەند سکاڵایەکی یاسایی لەسەر تۆمارکراوە، بەڵام باسی ئەوە نەکراوە کە سکاڵاکان چی بوون.  ئەو تۆمەتبارەش کە پۆلیسی سلێمانی ناوی بە "چ. ا. ر" هێناوە، لەلایەن مەفرەزەکانی بنکەی پۆلیسی کوردسات بە هاوکاریی بەشی پۆلیسی فریاکەوتن دەستگیرکراوە، لەدایکبووی ساڵی ١٩٩١ ـە و بەپێی ماددەکانی ٤٣٢ و ٤٤٦ و ٣٧٧ لە یاسای سزادان راگیراوە و لێکۆڵینەوە لەگەڵیدا بەردەوامە.