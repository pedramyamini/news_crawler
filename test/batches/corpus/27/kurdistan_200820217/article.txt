رێژەن بورهان، بەڕێوەبەری هاتووچۆی قەزای دەربەندیخان ئەمڕۆ هەینی ٢٠ - ٨ - ٢٠٢١ بە تۆڕی میدیایی رووداوی راگەیاند، رووداوەکە وەرگەڕان بووە و لە رێگەی گشتیی کەلار - دەربەندیخان روویداوە و لە ئەنجامدا شۆفێرەکە و سێ سەرنشینی ئۆتۆمبێلەکە کە خەڵکی سنووری گەرمیانن برینداربوون.  بەپێی زانیارییەکانی پۆلیسی هاتووچۆی دەربەندیخان، رووداوەکەی ئەمڕۆ بەهۆی لەدەستدانی کۆنترۆڵی ئۆتۆمبێلەکە بووە کە وەرگەڕاوە و داوتر بریندارەکان گوێزراونەتەوە بۆ نەخۆشخانەی فریاکەوتنی دەربەندیخان.  لە رۆژی ١٦ - ٨ - ٢٠٢١ ـەوە، لە سنووری گەرمیان بەهۆی رووداوەکانی هاتووچۆوە، دوو کەس گیانیان لەدەستداوە و شەش کەسیش برینداربوون.