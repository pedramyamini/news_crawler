ئەمڕۆ چوارشەممە ٢٢.٩.٢٠٢١ سەرکەوت ئەحمەد، گوتەبێژی پۆلیسی سلێمانی بە رووداوی راگەیاند، چەند ھاووڵاتییەک لە بەشی پۆلیسی چەمچەماڵ سکاڵایان لەبارەی ئەوەی لە ناوچەی پیشەسازی و چەند شوێنێکی دیکە کەلوپەلی ئۆتۆمبێلیان لێ دزراوە تۆمارکرد و، دەستبەجێ ھێزەکانی پۆلیس لێکۆڵینەوە بەدواداچوونەکانیان بۆ دۆزینەوە و دەستگیرکردنی تۆمەتبارەکان دەستپێکرد.  گوتەبێژی پۆلیسی دەشڵێت، دوای وەرگرتنی بڕیاری دادوەر، توانرا شەوی رابردوو پێنج تۆمەتبار لەلایەن مەفرەزەکانی نووسینگەی نەھێشتنی تاوانی چەمچەماڵەوە دەستگیربکرێن.  سەرکەوت ئەحمەد گوتی، "تۆمەتباران (أ، ت، ن - م، ر، ع - ب، ع، غ - س، ف، و - أ، ر، ع) لە بەردەم دادوەردا دانیان بەتاوانەکەیاندا ناوە" و، بەپێی ماددەی ٤٤٣ لە یاسای سزاکانی عێراق راگیراون.