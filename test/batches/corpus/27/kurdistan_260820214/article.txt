دیندار حەیدەر، بەڕێوەبەری ناحیەی مانگێشکێ بە تۆڕی میدیایی رووداوی راگەیاند "کاژێر ١١: ٣٠ خولەکی ئەمڕۆ فڕۆکە جەنگییەکانی تورکیا سنووری گەلی ئەردایان لە سنووری ناحیەی مانگێشکێ بۆردوومان کرد".  بە گوتەی بەڕێوەبەری ناحیەی مانگێشکێ "ئەو شوێنە گەلیەکی سەختە و دوورە لە شوێنی نیشتەجێبوونی خەڵکی سڤیل".  ناحیەی مانگێشکێ سەر بە قەزای ناوەندی دھۆکە، ئەو شوێنەی بۆردوومان کراوە زیاتر لە ٥٠ کیلۆمەتر دوورە لە شاری دھۆک.