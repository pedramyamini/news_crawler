بەپێی راگەیێندراوی راگەیاندن و پەیوەندییەکانی بەڕێوەبەرایەتیی تەندروستیی چەمچەماڵ، رووداوەکە لە ناحیەی ئاخجەلەری سەر بە قەزای چەمچەماڵ بووە و جگە لە گیانلەدەستدانی چوار کەس تێیدا، کەسێکی دیکەش برینداربووە.  هەڵکەوت حەمە نەجم، بەڕێوەبەری سەنتەری فریاکەوتنی چەمچەماڵ رایگەیاندووە، ئەو چوار کەسەی گیانیان لەدەستداوە منداڵێکی دوو ساڵ، دوو کچی تەمەن ١٨ و ٢٥ ساڵ و کوڕێکی تەمەن ٢٤ ساڵ بوون، هاوکات پیاوێکی تەمەن ٣٢ ساڵیش لە رووداوەکەدا برینداربووە و چارەسەر وەردەگرێت.  بەڕێوەبەری سەنتەری فریاکەوتنی چەمچەماڵ ئاماژەی بەوەش کرد، تەرمەکان دوای رێکارەکان رەوانەی پزیشکی دادی سلێمانی کراون.