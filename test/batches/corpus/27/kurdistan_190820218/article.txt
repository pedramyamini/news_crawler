بەگوێرەی راگەیێندراوێکی وەزارەتی بەرگری تورکیا کە ئەمڕۆ پێنجشەممە ١٩ی ئابی ٢٠٢١ لە هەژماری فەرمی خۆی لە تویتەر بڵاویکردووەتەوە، فڕۆکە جەنگییەکانی سوپای تورکیا لە ناوچەی شنگال هێرشێکی ئاسمانییان کردووەتە سەر گەریلاکانی پەکەکە.  بەپێی راگەیێنراوەکە بێت، لە ئەنجامی هێرشەکەدا ١٠ گەریلای پەکەکە گیانیانلەدەستداوە.   ناوەندی راگەیاندنی هێزەکانی پاراستنی گەل - هەپەگە کە پاڵی سەربازی پەکەکەیە تاوەکو ئێستا روونکردنەوەی لەبارەی ئەو هێرشە نەداوە.   هەرچەندە وەزارەتی بەرگریی تورکیا دەڵێت لە هێرشەکانی سەر شنگال ١٠ گەریلا گیانیان لەدەستداوە، بەڵام بە گوێرەی زانیارییەکانی یەکینەکانی بەرخودانی شنگال کە سەر بە پەکەکەن و مووچەش لە حەشدی شەعبی وەردەگرن، لە سێ رۆژی رابردوودا دوو جار هێزەکانیان لەلایەن فڕۆکەکانی تورکیاوە کراونەتە ئامانج.  رۆژی ١٦ - ٨ - ٢٠٢١ فرۆکەکانی تورکیا ئۆتۆمبێلەکی لەنێو بازاڕی شاری شنگال کردە شنگال، بەو هۆیەوە فەرماندەی فەوجێکی یەبەشە بەناوی سەعید حەسەن سەعید و برازایەکی بەناوی خودێدا گیانیان لەدەستدا و چوار کەسی دیکەش بریندار بوون.   هەروەها رۆژی ١٧ - ٨ - ٢٠٢١ فڕۆکەکانی تورکیا بنکەیەکی تەندروستی یەبەشەیان لە شنگال بۆردوومان کرد و بەو هۆیەوە پێنج کەس گیانیان لەدەستدا.