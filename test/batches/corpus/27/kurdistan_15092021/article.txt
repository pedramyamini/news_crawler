شۆڕش ئیسماعیل، گوتەبێژی پۆلیسی راپەڕین بە تۆڕی میدیایی رووداوی راگەیاند، "ئۆتۆمبێلێکی جۆری هۆندا لە نزیک گوندی دارەشمانە، لە رێگەی مەرزی کێلێ - قەڵادزێ کۆنتڕۆڵی لەدەستداوە و بەو هۆیەشەوە شۆفێرەکەی بەناوی (خ. ئـ) رەگەزی مێ گیانی لەدەستداوە. "  ژنەکە تەمەنی ٣١ ساڵ بووە و دانیشتووی گەڕەکی راپەڕینی قەڵادزێ بووە، گوتەبێژی پۆلیسی راپەڕین دەشڵێت " دوو منداڵی خۆشی لەگەڵ دابووە، بەڵا، تەندروستیی منداڵەکان جێگرە. "  دوای رووداوەکە پۆلیسی فریاکەوتن و بنکەی پۆلیسی راپەڕین گەیشتوونەتە شوێنی رووداوەکە، دوای توێکاری و بردنی بۆ دادپزیشکی، تەرمەکەی رادەستی کەسوکاری کراوەتەوە.  هەر رۆژی سێشەممە ١٤ - ٠٩ - ٢٠٢١ رووداوێکی هاتووچۆ لە رێگەی سەرەکیی رانیە - دەربەند لە جۆری پێکدادان لە نێوان ئۆتۆمبیلێکی بارهەڵگر و ئۆتۆمبیلێکی تایبەتدا روویدا و بەهۆیەوە شۆفێری ئۆپڵەکە گیانی لەدەستدا.  ئەو کەسەی گیانی لەدەستدابوو ناوی (ه، ر، خ) تەمەن ٣١ ساڵ و دانیشتووی قەڵادزێ بوو.