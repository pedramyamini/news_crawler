رێبوار مەحموود، بەرپرسی لیژنەی ئابووریی سۆران بە تۆڕی میدیایی رووداوی راگەیاند: ئاسایش لە بازگەی گردەزۆز دەستیان بەسەر ئۆتۆمبێلێکی بارهەڵگردا گرتووە کە ١٥١ مریشکی مردووی لە ژێر باری مریشکی زیندوودا شاردبووەوە.  هەروەها رێبوار مەحموود ئاماژەی بەوەشکرد، شێوازی کوشتنی مریشکەکان ناڕوونە و گواستنەوەکەشی دەبێتە هۆی تێکچوونی مریشکە مردووەکان و کارێکی نایاسایی و ناتەندروست بووە.  ئەو بەرپرسەی لیژنەی ئابووری راشیگەیاند، "شۆفێرەکە لە رانیەوە مریشکەکانی هێنابوو، مەبەستی بووە لە بازاڕی ئاکرێ ساخیان بکاتەوە. "