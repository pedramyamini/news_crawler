بۆردوومانەکە کاژێر ٣: ٠٠ی دوای نیوەڕۆی رۆژی دووشەممە ٣٠ - ٠٨ - ٢٠٢١ لە نزیک پردی حەسۆ لە بناری قەندیل بووە.   عەبدوڵڵا عەباس، بەڕێوەبەری شارۆچکەی ژاراوە لە سنووری قەزای پشدەر بە تۆڕی میدیایی رووداوی راگەیاند "بەهۆی بۆردوومانەکەی تورکیا ئۆتۆمبێلێکی گەریلاکانی پەکەکە کراوەتەوە ئامانج و سووتاندوویەتی. "  بەڕێوەبەری شارۆچکەی ژاراوە ئاماژە بەوەش دەدات، "تاوەکو ئێستا زیانە گیانەکانی بۆردوومانەکە نەزانراون، بەڵام بەهۆی بۆردوومانەکەوە ئاگر لە پووش و پاوانی ناوچەکە کەوتووەتەوە. "  دەشڵێت "فڕۆکە بە ئاسمانی بناری قەندیلدا دەسووڕێنەوە. "  پردی حەسۆ دەکەوێتە سنووری قەزای پشدەر و رێگای زیاتر لە ١٠ گوندی بەسەرەوەیە.