بەپێی راگەیێندراوی پۆلیسی سلێمانی، دوای ئەوەی هاونیشتمانییەک سکاڵای تۆمارکردووە لەوەی بڕی هەشت ملیۆن و ٤٥٠ هەزار دینار و ١٧ هەزار و ٣٠٠ دۆلاری ئەمریکیی و بڕێک ئاڵتوونی لێ دزرابوو، دەستبەجێ هێزەکانیان لێکۆڵینەوەیان کردووە و دوای وەرگرتنی بڕیاری دادوەر، توانراوە تۆمەتبار دەستگیربکرێت.  وەکو لە راگەیێندراوەکەدا هاتووە، توانراوە دەست بەسەر ئەو پارە و ئاڵتوونەشدا بگیرێت کە "دزراوە".  تۆمەتبارەکە ناوی (ک. غ. ع)ە و لەدایکبووی ساڵی ١٩٨٤ ە، لەبەردەم دادوەری لێکۆڵینەوەدا دانی بە تاوانەکەیدا ناوە و ئێستاش بەپێی ماددەی ٤٤٣ لە یاسای سزادان راگیراوە.