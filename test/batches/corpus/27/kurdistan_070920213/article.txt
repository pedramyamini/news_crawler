رووداوەکە بەرەبەیانی ئەمڕۆ سێشەممە ٧ ـی ئەیلوولی ٢٠٢١ لە شارۆچکەی ئارتەمێتانی سەر بە پارێزگای وان روویدا.   بارهەڵگرێک لەسەر رێگەی شارۆچکەکانی پایزئاڤا - وەستان لە نزیک گوندی "کۆپرولەر" لە کۆنترۆڵ دەرچوو و وەرگەڕا. لە ئەنجامی وەرگەڕانی پاسەکەشدا نادر ئۆزدەمیری ٤٣ ساڵ کە شۆفێری بارهەڵگرەکەیە لەگەڵ ١٥ کۆچبەری ئەفغانی برینداربوون.  ژمارەیەکی زۆر تیمی پۆلیس، جەندرمە، گوندپارێز، پاسەوان، بەرگریی شارستانی و تەندروستی گەیشتنە شوێنی رووداوەکە.   بریندارەکان دوای ئەوەی لە شوێنی رووداوەکە چارەسەری بەپەلەیان بۆ کرا رەوانەی نەخۆشخانەکانی ناوچەکە، بەهۆی سەختیی برینەکەیشییەوە، شۆفێری بارهەڵگرەکە لە نەخۆشخانە گیانی لەدەستدا.