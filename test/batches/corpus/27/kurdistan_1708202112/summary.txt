ئافرەتێکی تووشبووی شێرپەنجە و دووگیان بە چوار منداڵیەوە لەسەر سنووری بیلاڕووس - لیتوانیا دوای نزیکی ٢٠ رۆژ مانەوە لە هاوژینەکەی جیا دەکرێتەوە. ئەو و منداڵەکانی ئێستا لە کەمپێکی وڵاتەکەن، لە کاتی بەشداریکردنی لە بەرنامەی رێیا سۆری رادیۆی رووداو، باسی لە چۆنییەتیی ئەو رووداوە و ژیانی خۆیان لە سنوور و نێو کەمپەکاندا کرد، گوتی: "پۆلیسی بیلاڕووس بە زۆر بردینیانە سنووری لیتوانیان و گوتیان بچنە ئەو وڵاتە. هێزەکانی ئەو وڵاتانە لەسەر سنوورەکان خێزانەکان لە یەکدی جیا دەکەنەوە و دایاندەبڕن. "