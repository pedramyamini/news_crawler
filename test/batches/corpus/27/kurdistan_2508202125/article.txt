قوباد تاڵەبانی، جێگری سەرۆکی حکومەتی هەرێمی کوردستان رۆژی چوارشەممە ٢٥ی ئابی ٢٠٢١ لە هەولێر كۆبوونەوەیەكی لەبارەی پێداچوونەوەی رسومات ئەنجامدا و لە کۆبوونەوەکەدا بڕیاردرا میکانیزمێكی گونجاوتر دیاریبكرێت بۆ رێکخستنەوەی رسومات.  جێگری سەرۆکی حکومەتی هەرێمی کوردستان رایگەیاند، "دەبێت وەرگرتنی رسومات بە شێوەیەک رێکبخرێتەوە کە یارمەتیدەری جووڵەی بازرگانی و بووژانەوەی بازاڕ بێت".  قوباد تاڵەبانی لە کۆبوونەوەکەدا جەختی لەوە کردەوە، "پێویستە لە دامودەزگاکانی حکومەت رۆتین کەم بکرێتەوە و کارئاسانی تەواو بۆ هاووڵاتییان بکرێت".