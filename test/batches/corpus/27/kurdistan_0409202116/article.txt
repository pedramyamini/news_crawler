تەمەنی و چاوە کزەکانی شەهیرە نەبوونەتە هۆی وازهێنان لە ژیان و وەستان لە کارکردنی. دەڵێت، "من بەرەبەرە دەستم بە کارەکەم کرد. من سەرەتا بە قیست و بڕی بچووک شتەکانم دەکڕین، دواتر کارم لەسەرکردن و بەرهەمەکانم لە ماڵەوە دانا. کاتێک دراوسێکانم سەردانیان دەکردم، بەرهەماکانمیان دەبینی و پرسیاری نرخەکەیان لێدەکردم. هەندێک جار وەکو دیاری و هەندێك جاریش بێبەرامبەر بەرهەمەکانم دەدانێ، بەڵام دواتر داهاتم باش نەبوو، چونکە مووچەکەم بەشی نەدەکردم. "  وەک خۆی دەڵێت، سەرەتا وەکو خولیا دەستی بەم کارە کردووە، بەڵام بە تێپەڕبوونی کات، دەستی بە بزنسێکی بچووک کردووە کە یاری و قوتووی منداڵان دەفرۆشێت تاوەکو خواردن و جانتای نەخشێندراو بکڕێت.   شەهیرە لەلایەک رۆڵی هەیە لە پاراستنی ژینگە دا و لە لایێکی دیکەوە کولتووری یەمەنی دەپارێزێت.  کڕیارێک کە سەردانی شەهیرەی کردووە، دەڵێت، "من هاتمە ئێرە تاوەکو سەردانی شەهیرە بکەم. ئەو ژنێکی تێکۆشەرە. سەرەڕای بارودۆخی قورسی یەمەن، ئەو وازی نەهێنا و دەستەوەستان لە ماڵەکەیدا دانەنیشت. لەجیاتی ئەمە، ئەو رۆیشتە دەرەوە تاوەکو کار بکات کە قوتوو بەکاردەهێنێتەوە. شتی دووەم ئەوەیە کە ئەو بەرهەمانەی هەیە کە رەنگدانەوەی کولتوورەکەمانن. "  ئەوە شەهیرەی هاندا تاوەکو دەست بکات بە فرۆشتنی بەرهەمەکانی هەر لە ماڵەوەی دا پێش ئەوەی مارکێتێک بکاتەوە بۆ فرۆشتنیان. شەهیرە گەشبینە و پێی وایە لەگەڵ بوونی ئارامی و بەردەوامی دەتوانێت کارەکەی بەرفراوانتر بکات.  ئەو ژنە بەتەمەنە خەونی ئەوەی هەیە گەنجانیش فێری ئەو کارە بکات و هەلی کاریان بۆ بڕەخسێنێت.