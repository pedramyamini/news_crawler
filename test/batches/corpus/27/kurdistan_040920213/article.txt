ئەندازیار هەردی سەلام، بەڕێوەبەری پێشانگەی خانووبەرە و وەبەرهێنان بە تۆڕی میدیایی رووداوی راگەیاند، "پێشانگەكە كاریگەریی لەسەر كەرتی وەبەرھێنان دەبێت.. ئامانجمان لە كردنەوەی ئەم پێشانگەیە ھاندانی وەبەرھێنەرانی ناوخۆ و بیانییەكانە بۆ وەبەرھێنان و بەرەو پێشچوونی زیاتر لە ھەرێمی كوردستان. "  هەروەها ئەو بەڕێوەبەرە ئاماژە بەوەشدەدات، "خۆشحال دەبین بە سەردانكردنی ھاونیشتمانیان بۆ ئەم پێشانگەیە ھاووڵاتییان دەتوانن راستەوخۆ كڕین و فرۆشتن بكەن، لە ماوەی بەڕێوەچوونی پێشانگەکە کە چوار رۆژ دەخایێنێت، زۆربەی پرۆژەكان ئۆفەری تایبەتیان ھەیە. "  لە ١٨ - ٠٩ - ٢٠١٩ یەکەم پێشانگەی خانووبەرەی نێودەوڵەتیی لە هەولێر کرایەوە کە ١٥٠ کۆمپانیا لە ١٠ وڵاتی جیاوازەوە بەشدارییان تێدا کرد.