درەنگانی شەوی شەممە ٢١ - ٠٨ - ٢٠٢١ پۆلیسی هەولێر راگەیێندراوێکی لەبارەی ئەو رووداوە بڵاوکردەوە و دەڵێت، رووداوەکە بەهۆی کێشەیەکی خێزانییەوە بووە.   لە راگەیێندراوەکەی پۆلیسی هەولێر دا هاتووە "دوای ئاگادارکردنەوەی هێزەکانی بەڕێوەبەرایەتیی پۆلیسی پارێزگای هەولێر بە بوونی رووداوێکی کوشتن لە گەڕەکی کوردستان، دەستبەجێ تیمەکانی پۆلیس گەیشتنە شوێنی رووداو. "  پۆلیس دەڵێت، کچەکە ناوی (ئەسما)یە و لەلایەن براکەیەوە بە ناوی (ر. ا. ف.) تەمەن ٢٧ ساڵ "لەسەر کێشەیەکی خێزانی  کوژراوە. "   پۆلیس لە بەشێکی دیکەی راگەیێندراوەکەدا ئاشکرای کردووە کە برای کچەکە دەستگیرکراوە و لێکۆڵینەوە لە رووداوەکە دەستیپێکردووە.