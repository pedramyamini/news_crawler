ئومێد خۆشناو، پارێزگاری هەولێر لە ئەکاونتی خۆی لە تۆڕی کۆمەڵایەتی فەیسبووک پۆستێکی لەبارەی هێرشەکە کردووە و دەڵێت "هه‌ولێر ناهه‌ژێ و به‌هێزه، ئه‌وه‌ی خۆی له‌به‌رده‌م شکۆی هه‌ولێر تاقی بکاته‌وه، شکۆی ده‌شکێ. "  پارێزگاری هەولێر دەڵێت "سوپاس بۆ سه‌رجه‌م هێزه‌کان، ئه‌و جاره‌ش وه‌ک هه‌میشه، دووژمن و نه‌یار هه‌وڵه‌کانیان مایه پووچ بوو. "  لە بەشێکی دیکەی نووسینەکەیدا ئاماژەی بەوەداوە "هه‌ولێر خاوه‌ن خودانه و ئارامه و هه‌ر ئارامیش ده‌بێت. " دەشڵێت "چاوه‌ڕانی راگه‌یێندراوی دژه تیرۆری کوردستان بن و ھەواڵی مایەپووچی دووژمنان رادەگەیێنن. "  درەنگانی شەوی شەممە ١١ - ٠٩ - ٢٠٢١ هێرشکرایە سەر فڕۆکەخانەی نێودەوڵەتیی هەولێر، دژە تیرۆری کوردستان لە راگەیێندراوێکدا دەڵێت "بە درۆنی بۆمبڕێژکراو هێرشکرایە سەر فڕۆکەخانەی نێودەوڵەتیی هەولێر. "