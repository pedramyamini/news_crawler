لە نووسراوەکەدا چەند پرسیارێک خراونەتەڕوو و داوا لە وەزیری پەروەردە کراوە روونی بکاتەوە، بۆچی لەو ١٥ هەزار مامۆستا تازەیەی دادەمەزرێن، تەنیا سێ مامۆستا بۆ بەشی ئەدەبیات و زمانی کوردی دەستنیشانکراون؟  ئەو پەرلەمانتارەی هەدەپە لە داواکەیدا دەپرسێت:  - پاساو چییە بۆ دامەزراندنی تەنیا سێ مامۆستای زمانی کوردی، لە کاتێکدا لە تورکیا دوای تورکی، کوردی بەربڵاوترین زمانە کە خەڵک قسەی پێدەکات؟  - وەزارتی پەروەردە لە چوارچێوەی پەیماننامەی مافی منداڵ بۆ خوێندن بە زمانی دایک و پێدانی مافی کولتووریی هیچ کارێک بەڕێوەدەبات؟   - وەزارتی پەروەردە هیچ کارێک دەکات کە هاوکار بێت بۆ پێشخستنی لایەنی پەروەردەیی و فێرکردنی منداڵ بە زمانی دایک؟  - چەند دەرچووی بەشی زمانی کوردی هەن کە تاوەکو ئێستا وەک مامۆستا دامەزرێندراون، دامەزرادنیان بەشێوەی مامۆستای گرێبەست بووە یان هەمیشەیی؟   - چەند دەرچووی بەشی زمان و ئەدەبیاتی کوردی هەن کە بڕوانامەی ماستەر و دکتۆرایان هەیە و چاوەڕوانی دامەزراندنن؟   - پلانتان هەیە بۆ دامەزراندی دەرچووانی بەشی زمان و ئەدەبیاتی کوردی لە قۆناخی داهاتوودا؟   وەزارەتی پەروەردەی تورکیا رۆژی ٢٣ ـی ئەیلوولی ٢٠٢١ رایگەیاند، ١٥ هەزار مامۆستا لە تورکیا و باکووری کوردستان دادەمەزرێن، بەڵام لەو ژمارەیە تەنیا ٣ کەسیان مامۆستای زمانی کوردی (دوو کورمانجی - یەک زازاکی) دەبن.