ئەمڕۆ شەممە ٢٥ - ٠٩ - ٢٠٢١ مەسرور بارزانی، سەرۆکوەزیرانی هەرێمی کوردستان لەگەڵ محەممەد فەزلولباری، باڵیۆزی نوێی بەنگلادیش بەبۆنەی دەستبەکاربوونیەوە کۆبووەوە و پیرۆزبایی لێکرد.  دەقی راگەیێندراوی سەرۆکایەتیی حکومەتی هەرێمی کوردستان:  ئەمڕۆ شەممە ٢٥ی ئەیلوولی ٢٠٢١، مەسرور بارزانی سەرۆکی حکومەتی هەرێمی کوردستان، پێشوازی لە محەمەد فەزلولباری باڵیۆزی نوێی بەنگلادێش لە عێراق کرد.    لە دیدارەکەدا، سەرۆکی حکومەت پیرۆزبایی دەستبەکاربوونی لە باڵیۆزی نوێی بەنگلادێش کرد و هیوای سەرکەوتنی بۆ خواست لە ئەرکەکانیدا لە پێناو پێشخستنی پەیوەندییەکانی بەنگڵادێش لەگەڵ عێراق و هەرێمی کوردستان.   باڵیۆزی بەنگلادێش، سوپاسی هاوکاری و هەماهەنگیی حکومەت و خەڵکی هەرێمی کوردستانی کرد لەگەڵ ڕەوەندی بەنگلادێشی لە هەرێم و خواستی وڵاتەکەشی بۆ پەرەپێدانی زیاتری پەیوەندییەکان لەگەڵ هەرێمی کوردستان دەربڕی.  کۆبوونەوەی سەرۆکوەزیرانی هەرێمی کوردستان باڵیۆزی بەنگلادیش. وێنە: سەرۆکایەتیی حکومەتی هەرێمی کوردستان