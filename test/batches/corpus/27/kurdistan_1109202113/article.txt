کۆمەڵی دادگەریی کوردستان لە رۆژی یەکشەممە ١٢ - ٩ - ٢٠٢١ بانگەشەی هەڵبژاردن لە چوارقوڕنەوە بۆ ناساندنی بەربژێرەکانی و کارنامەکەی دەستپێدەکات.  عەبدولستار مەجید، بەربژێری کۆمەڵی دادگەری لە پارێزگای هەولێر، بە تۆڕی میدیایی رووداوی راگەیاند، حیزبەکەیان لە رۆژی یەکشەممە لە چوارقوڕنەوە دەست بە بانگەشە دەکات. پاشان رۆژی سێشەممە لە هەولێر و دواتریش لە سلێمانی و هەڵەبجە.  بەپێی زانیارییەکانی رووداو کۆمەڵی دادگەری تەنیا لەو بازنانە بانگەشە دەکات کە بەربژێری بۆ داناون. دوای تەواوبوونی ئاهەنگەکانی بانگەشەی بازنەکان، ئاهەنگێکی ناوەندی بە ئامادەبوونی بەرپرسانی باڵای حیزبەکە سازدەکات، بەڵام هێشتا کاتی ئەو ئاهەنگەیان یەکلایی نەبووەتەوە.  کۆمەڵی دادگەریی کوردستان بۆ ئەم هەڵبژاردنە شەش بەربژێری هەن.