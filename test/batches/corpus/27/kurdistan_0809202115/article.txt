عەلی سەعید، بەرپرسی داتا و زانیاری لە ناوەندی هاوبەشی هەماهەنگی قەیرانەكان لە هەرێمی كوردستان بە تۆڕی میدیایی رووداوی راگەیاند: "کۆچی پێچەوانە هێشتا هەیە و بەردەوامە، بەتایبەت لە پارێزگای نەینەوا و لە شنگال خەڵک دیسان دەگەڕێنەوە و ناوی خۆیان تۆماردەکەن و ئەوەش پەیوەندیی بە بارودۆخی ئاسایش و خزمەتگوزارییەوە هەیە".  سەبارەت بە هاوکاری حکومەتی عێراق بۆ ئەو ئاوارە و پەنابەرانەی لە هەرێمی کوردستانن، عەلی سەعید گوتی: "حکومەتی عێراق لە دۆسیەی ئاوارەکان جاروبار هاوکاریی هەرێمی کوردستان دەکات، بەڵام دۆسیەکە و کارەکانی گەورەترە لەو هاوکارییە کەمە و ئەوەی حکومەتی عێراق دەیکات وەکو پێویست نییە، هەرچی پەیوەندیی بە پەنابەرانەوە هەیە، حکومەتی عێراق هیچ وەڵامدانەوە و بڕە پارەیەکی بۆ دەمەوەچوونی ئەوان نییە".  بەپێی ئامارەکانی ناوەندی هاوبەشی هەماهەنگی قەیرانەكان لە هەرێمی كوردستان ژمارەی پەنابەران لە هەرێمی کوردستان بەمشێوەیەیە:  ١ - پەنابەرانی سووری (رۆژئاوا): ٢٤١ هەزار و ٩٣٧ کەس  ٢ - پەنابەرانی ئێرانی (رۆژهەڵات):  ١٠ هەزار و ٥٤٨ کەس  ٣ - پەنابەرانی تورکیا (باکوور):  ٨ هەزار و ٤٧٩ کەس  ٤ - پەنابەرانی فەلەستینی: ٧٣٦ کەس  ٥ - پەنابەری جۆراوجۆر: ٨١ کەس  زۆرینەی ئاوارە و پەنابەران لە هەرێمی کوردستان لەگەڵ کۆمەڵگەی خانەخوێ دەژین، تەنیا ٣٠ % یان لە ناو کەمپەکان دەژین کە ژمارەیان ٣٦ کەمپە.  ئاوارە و پەنابەرانی هەرێمی کوردستان بەپێی پارێزگاکان:  ٣ - پارێزگای سلێمانی: ١٩ %.    دابەشبوونی جوگرافیی ئاوارەکان بەپێی پارێزگاکانی هەرێمی کوردستان:  ١ - پارێزگای هەولێر: ٤٢ هەزار و ٤١٠ خێزان، ٢٤٨ هەزار و ١٣٥ کەس    ٢ - پارێزگای دهۆک: ٥٠ هەزار و ٧٢٧ خێزان، ٢٧٩ هەزار و ٧١٢ کەس.  ٣ - پارێزگای سلێمانی: ٢٣ هەزار و ٢٢٥ خێزان، ١٣٦ هەزار و ٣٩٠ کەس.  دابەشبوونی جوگرافیی ئاوارەکانی سووری (رۆژئاوا) لە هەرێمی کوردستان:  ١ - پارێزگای هەولێر: ٣٩ هەزار و ٦٧٥ خێزان،  ١٢٥ هەزار و ٤٦٤ کەس    ٢ - پارێزگای دهۆک: ٢١ هەزار و ٩٩٢ خێزان، ٨٤ هەزار و ٢١٠ کەس.  ٣ - پارێزگای سلێمانی: ١٠ هەزار و ١٧٧ خێزان، ٣٢ هەزار و ٢٦٣ کەس.  - ژمارەی ئاوارەکان لە ناوەوە و دەرەوەی کەمپەکان:   ١ - پارێزگای هەولێر: ٢٨ هەزار و ٧٨١ کەس لە ناو کەمپ، ٢١٩ هەزار و ٣٥٤ کەس لە دەرەوەی کەمپ.  ٢ - پارێزگای دهۆک: ١٣٣ هەزار و ٨٤٦ کەس لە ناو کەمپ، ١٤٥ هەزار و ٨٦٦ کەس لە دەرەوەی کەمپ.  ٣ - پارێزگای سلێمانی: ١١ هەزار و ٥١٨ کەس لە ناو کەمپ، ١٢٤ هەزار و ٨٧٢ کەس لە دەرەوەی کەمپ.  ژمارەی پەنابەران لەناوەوە و دەرەوەی کەمپەکان:   ١ - پارێزگای هەولێر: ٣٠ هەزار و ٧٠ کەس لە ناو کەمپ، ٩٥ هەزار و ٣٩٤ کەسیش لە دەرەوەی کەمپ.  ٢ - پارێزگای دهۆک: ٥٥ هەزار و ٥٧٨ کەس لە ناو کەمپ، ٢٨ هەزار و ٦٣٢ کەسیش لە دەرەوەی کەمپ.  ٣ - پارێزگای سلێمانی: ٩ هەزار و ٥٦٥ کەس لە ناو کەمپ، ٢٢ هەزار و ٦٩٨ کەس لە دەرەوەی کەمپ.  کەمپی ئاوارەکان لە پارێزگاکانی هەرێمی کوردستان:    - کەمپی ئاوارەکان لە هەولێر: (بەحرکە، هەرشەم، خازر M ١، دیبەگە، حەسەن شام U ٢، حەسەن شام U ٣).  - کەمپی ئاوارەکان لە دهۆک: (بەرسڤ ١، بەرسڤ ٢، دەرکار، چمشکۆ لە زاخۆ، کارباتۆ ١، کارباتۆ ٢، باجێت کەنداڵ ١+٢، خانکێ، روانگە، شارییە، ماملیلان، داودییە، ئیسیان لە خانکێ،  مام رەشان لە ئاکرێ، شیخان لە ئامێدی).   - کەمپی پەنابەران لەپارێزگاکانی هەرێمی کوردستان:  - کەمپی پەنابەران لە هەولێر: (باسرمە لە شەقڵاوە، دارەشەکران لە خەبات، کەورگۆسک لە خەبات، قوشتەپە).  - کەمپی پەنابەران لە دهۆک: (ئاکرێ، دۆمیز ١، دۆمیز ٢، گەویلان، بەردەڕەش).  - کەمپی پەنابەران لە سلێمانی: (عەربەت / باریکە).  پێکهاتەی ئاوارە و پەنابەران:  - ئاوارەکان: ٤٠ % عەرەبی سونە، ٣٠ % کوردی ئێزدی، ١٣ % کورد، ٧ % کریستیان و ١٠ % ئەوانی دیکە.  - زێدی ئاوارەکانی ناوخۆ لەهەرێمی کوردستان: ٥٤ % نەینەوا، ١٤ % سەڵاحەدین، ١٣ % ئەنبار، ٨ % هەولێر، ٥ % دیالە، ٣ % بەغدا و ٣ % کەرکووک.   بەپێی ناوەندی هاوبەشی هەماهەنگی قەیرانەكان لە هەرێمی كوردستان، حکومەتی هەرێمی کوردستان ساڵانە پێویستی بە نزیکەی ٨٦٦ ملیۆن دۆلارە بۆ دابینکردنی خزمەتگوزارییە سەرەتاییەکانی ئاوارە و پەنابەران.