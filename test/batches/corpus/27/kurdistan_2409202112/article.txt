بەپێی پێشبینییەکانی بەڕێوەبەرایەتییەکە ئەمڕۆ هەینی ٢٤ی ئەیلوولی ٢٠٢١ لە هەولێر و دهۆک ئاسمان لەنێوان ساماڵ و پەڵە هەور دەبێت و ئەگەری نمە بارانی پچڕ پچڕی کورتخایەن، بەتایبەتی لە ناوچە شاخاوییە سنوورییەکان هەیە. هەر بەپێی پێشبینییەکان سبەینێش ئاسمان ساماڵ دەبێت.  هەروەها ئەوەش خراوەتەڕوو، لە هەریەکە لە سلێمانی، هەڵەبجە و کەرکووک ئەمڕۆ هەینی ئاسمان لەنێوان ساماڵ و پەڵە هەور دەبێت. سبەینێش لەو سێ پارێزگایە ئاسمان ساماڵ دەبێت.  ئەمەش لە کاتێکدایە کە پلەکانی گەرما روو لە نزمبوونەوە دەکەن و کەشوهەوا روو لە ساردبوون دەبێت.