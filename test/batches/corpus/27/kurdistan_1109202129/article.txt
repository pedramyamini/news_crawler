دانا عەباس محەممەد، کارگێڕی ناوچەی دوبزی سەر بە لقی ٣ی پارتیی دیموکراتیی کوردستانە، ئێوارەی ئەمڕۆ دوای دروستبوون شەڕ و دەمەقاڵێ لەگەڵ چەند کەسێکی سەر بە حەشدی عەشایەری هەوڵی رفاندنیان داوە و دواتریش هێزەکانی سوپای عێراق دەستگیریان کردووە.  زانا عەباس، برای ئەو کادیرەی پارتی بە تۆڕی میدیایی رووداوی راگەیاند "براکەی لە دوای هێرشەکانی ١٦ی ئۆکتۆبەرەوە قەزای دوبزی بەجێهێشتووە و ئەمڕۆ لەسەر فەرمانی حیزب بۆ بانگەشە گەڕاوەتەوە، بەڵام ئەو کەسانە کە لە نەتەوەی عەرەبن و سەر بە حەشدی عەشایرین گێچەڵییان پێی کردووە. "  برای دانا دەشڵێت، دوای ئەوەی هەوڵی رفاندنی براکەیانداوە "شەڕ و ئاڵۆزی لەنێوانیان روویداوە مەفرەزەیەکی سوپای عێراق هاتوونەتە نێوانیانەوە و براکەیان دەستگیرکردووە. "  دانا عەباس راشیگەیاند، ئێستا براکەی لە بنکەی پۆلیس دەستبەسەرە و ئەوانەشی هێرشییان کردووەتەسەر لەناو بنکەکەن و تۆمەتی ئەوە دەدەن پاڵی "گوایە ساڵانێک لەمەوبەر ماڵی سووتاندوون" لەکاتێکدا براکەی کە کادیری پارتییە، هیچ سکاڵایەکی لەسەر نەبووە.