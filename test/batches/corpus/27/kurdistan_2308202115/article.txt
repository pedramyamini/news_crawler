موقەدەم هێمن سلێمان، گوتەبێژی پۆلیسی دهۆک بە تۆڕی میدیایی رووداوی راگەیاند، دەرۆزەکەرەکە خەڵکی رۆژئاوای کوردستانە و ١١ هەزار و ٧٠٠ دۆلاری ئەمریکی و حەوت ملیۆن دیناری عێراقی و ١٢٠ لیرەی سووریی پێبووە.  گوتەبێژی پۆلیسی دهۆک باسی لەوە کرد، ئەو کەسە رۆژانە لە دهۆک، سێمێک و تەناهی پارەی لە خەڵک وەرگرتووە، داواش لە خەڵک دەکات پارە بەو جۆرە کەسانە نەدەن چونکە هەژار نین و فێڵ دەکەن.  بە گوتەی موقەدەم هێمن سلێمان، سواڵکردن بە تاوان هەژمار دەکرێت و لە هەرکوێیەک بێت دەستگیر دەکرێن.  لە ماوەی دوو هەفتەی رابردوودا پۆلیسی دهۆک چوار کەسیان بە تۆمەتی جادوو دەستگیرکردووە، وەکو گوتەبێژی پۆلیسی دهۆک دەڵێت، ئەم دەرۆزەکەرەکەش نووشتەی پێبووە.