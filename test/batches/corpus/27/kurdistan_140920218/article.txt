عەقید ئەسعەد کەریم، گوتەبێژی هاتووچۆی هەرێمی کوردستان بە تۆڕی میدیایی رووداوی راگەیاند، ئەمساڵ ژمارەیەکی زۆر رووداوی هاتووچۆ لە شار و شارۆچکەکانی هەرێمی کوردستان تۆمارکراون. هۆکارەکانیشی بەشێوەیەکی سەرەکی بۆ "تیژڕۆیی و بەکارهێنانی مۆبایل" گەڕاندەوە.  هۆکارەکانی رووداوەکانی هاتووچۆ بە گوتەی ئەسعەد کەریم، بریتین لە ناهۆشیاریی شۆفێرەکان، رێگەوبان و کوالێتی و مۆدێلی ئۆتۆمبێلەکان.   سەبارەت بە جیاوازیی سیستمی مۆڵەتی شۆفێری لە شارێک بۆ شارێکی دیکە، گوتەبێژی هاتووچۆی هەرێمی کوردستان رایگەیاند، "جیاوازیی سیستمی دەرهێنانی مۆڵەت هۆکارێکی دیکەیە بۆ رووداوەکانی هاتووچۆ. " ئاشکراشیکرد، "ئێستا کاردەکەین بۆ یەکخستنی سیستمی دەرهێنانی مۆڵەتی شۆفێری لە هەموو شارەکان. "  بەپێی داتاکانی هاتووچۆی هەرێمی کوردستان لە ١ - ١ - ٢٠٢١ تاوەکو ١ - ٨ - ٢٠٢١ دوو هەزار و ٢٨٧ رووداوی هاتووچۆ تۆمارکراون کە بەهۆیانەوە ٣١٦ کەس گیانیان لەدەستداوە و سێ هەزار و ٩٩١ کەس برینداربوون.  ئامارەکان بەپێی پارێزگا و ئیدارە سەربەخۆکان: