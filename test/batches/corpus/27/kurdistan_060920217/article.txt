ئەمڕۆ دووشەممە ٠٦ - ٠٩ - ٢٠٢١ سەرکەوت ئەحمەد، گوتەبێژی پۆلیسی پارێزگای سلێمانی بە رووداوی راگەیاند، مەفرەزەکانی بنکەی پۆلیسی رزگاری تۆمەتبارێکیان دەستگیرکرد کە تەقەی لە هاوژینەکەی کردبوو و دواتر هەڵاتبوو.  سەرکەوت ئەحمەد گوتی، "هاوژینی تۆمەتبارەکە بە گوللە برینداربووە و بە زووترین کات گەیێندراوەتە نەخۆشخانە، دوای وەرگرتنی بڕیاری داداوەر، توانراوە تۆمەتبارەکە دەستگیربکرێت و دەستیش بەسەر دەمانچەکەیدا بگیرێت".  تۆمەتبارەکە ناوی (س، م، م)ـە و لەدایکبووی ساڵی ١٩٦٧ ـە، بە بڕیاری دادوەر و بەپێی ماددەی ٣١/٤٠٥ لە یاسای سزادان راگیراوە و لێکۆڵینەوە لەگەڵیدا بەردەوامە.