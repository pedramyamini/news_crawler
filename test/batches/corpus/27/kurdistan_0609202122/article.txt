سەرچاوەیەکی ئەمنیی عێراق بە تۆڕی میدیایی رووداوی راگەیاند، "زانیاری هەبووە لەسەر جموجۆڵی گرووپێکی چەکداریی سەر بە داعش لە نزیک گوندی کتکە و فڕۆکەی جەنگیی هاوپەیمانان ناوچەکەیان بۆردوومان کردووە". سەرچاوەکە ئاماژەی بەوەش کرد، "دواتر مەفرەزەیەکی چەکدارەکان کەوتوونەتە بۆسەی هێزە عێراقییەکانەوە".  هاوکات لەگەڵ هێرشی زەمینی و ئاسمانی بۆسەر ئەو چەکدارانە، لە رێگەی هێلیکۆپتەرەوە تەقە لەو گرووپە چەکدارییە کراوە.