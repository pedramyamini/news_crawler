وەزیری خوێندنی باڵا و توێژینەوەی زانستی داوا لە زانکۆ و پەیمانگە حکومییەکان دەکات، "بە رەچاوکردنی کوالێتی، زۆرترین دەرفەتی خوێندن بۆ دەرچووانی ئامادەیی لە زانکۆ و پەیمانگەکان بڕەخسێنن". بە گوتەی وەزیری خوێندنی باڵا، "بۆ یەکەمجار لە مێژووی خوێندنی باڵا لە دوو ساڵی رابردوودا" توانیویانە "زۆرترین رێژەی پلانی وەرگرتن بۆ دەرچووانی پۆلی ١٢ " لە زانکۆ و پەیمانگەکان تەرخان بکەن.