یەکەمین پێشانگەی نێودەوڵەتیی گەشتیاری لە دهۆک بەڕێوەچوو، وەزیری شارەوانی و گەشتوگوزار لەو پێشانگەیەدا بەشداریی کرد و رایگەیاند، لە ٩ مانگی رابردوودا ٢.٥ ملیۆن گەشتیار هاتوونەتە هەرێمی کوردستان و بەراورد بە ساڵی رابردوو هاتنی گەشتیاران ٣١ % زیادیکردووە. ئاماژەی بەوەش کرد، ئامانجیان ئەوەیە کە کەرتی گەشتیاری ببێتە بەشێکی گرنگی داهاتی نێوخۆیی و رۆڵی لە فرەچەشنکردنی سەرچاوەکانی داهات هەبێت.