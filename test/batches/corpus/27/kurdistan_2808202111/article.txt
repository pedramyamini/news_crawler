دوو سەرۆک و کەسایەتی سیاسیی کاریگەر، کە لە سەرجەم بەیەک گەیشتنەکانیاندا زیاتر وەکو هاوڕێ دەردەکەون. ئیمانوێل ماکرۆن، سەرۆکی فەرەنسا، جارێکی دیکە لەگەڵ نێچیرڤان بارزانی، سەرۆکی هەرێمی کوردستان، کۆدەبێتەوە، بەڵام کۆبوونەوەی ئەمجارە، لە سەرۆکایەتیی هەرێمی کوردستانە نەک ئیلیزێ.  عادل باخەوان بە رووداوی گوت، "پەیوەندیی نێوان هەولێر و پاریس دوای ٢٠٠٥ چووە قۆناخێکی نوێ و لە ساڵی ٢٠١٠ یشەوە ١٢ جار سەرۆک و سەرۆکوەزیرانەکانی هەرێمی کوردستان لە کۆشکی ئیلیزێ و لە هەولێر و بەغدا لەگەڵ سەرۆکانی فەرەنسا کۆبوونەتەوە. "   پێشتر، چوار جار نێچیرڤان بارزانی و ئیمانوێل ماکرۆن کۆبوونەتەوە.   یەکەمین کۆبوونەوە لە ٢ - ١٢ - ٢٠١٧ دا بوو لە کۆشکی ئیلیزێ، ئەوەش کاتێک حکومەتی عێراق گەمارۆی بەسەر هەرێمی کوردستاندا سەپاندبوو، بەڵام نێچیرڤان بارزانی توانی گوشار و گەمارۆکانی سەر هەرێمی کوردستان نەهێڵێت.   - لە سێ دەیەی رابردوودا فەرەنسا پاڵپشتیکارێکی گەورەی هەرێمی کوردستان بووە  - پەیوەندیی نێوان هەولێر و پاریس دوای ٢٠٠٥ چووە قۆناخێکی نوێوە  - ساڵی ٢٠١٠ ـەوە سەرۆکانی هەرێمی کوردستان و فەرەنسا ١٢ جار کۆبوونەتەوە  - چوار جار نێچیرڤان بارزانی و ئیمانوێل ماکرۆن کۆبوونەتەوە  - یەکەمین کۆبوونەوە لە ٢ - ١٢ - ٢٠١٧ دا بوو   کۆبوونەوەکەی نێچیرڤان بارزانی و ئیمانوێل ماکرۆن، پێنجەم دیداری نێوانیان دەبێت لە ماوەی چوار ساڵدا.