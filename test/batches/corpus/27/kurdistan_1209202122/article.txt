رووداوەکە کاژێر ٤: ٢٠ خولەکی رۆژی یەکشەممە ١٢ - ٠٩ - ٢٠٢١ روویداوە. موقەدەم کاروان موفتی، بەرپرسی راگەیاندنی هاتووچۆی ئاکرێ بە تۆڕی میدیایی رووداوی راگەیاند " ئۆتۆمبێلێکی جۆری تۆیۆتا هایلۆکس بە خێراییەکی زۆر رۆیشتووە و کۆنترۆڵی لەدەستداوە، دوو سەرنشین لەنێو ئۆتۆمبێلەکەدا بوون و یەکێکیان گیانی لەدەستداوە. "  بەگوتەی بەرپرسی راگەیاندنی هاتووچۆی ئاکرێ، زیانی ماددی زۆر بە ئۆتۆمبێلەکە گەیشتووە و جگە لەو کەسەی گیانی لەدەستداوە ئەوەی دیکەش برینداربووە.  سەباح زوھێر، بەرپرسی راگەیاندنی تەندروستیی ئاکرێ بە رووداوی راگەیاند، ھەردوو کەسەکە دانیشتووی ناحیەی دینارتەن و ئەو کەسەی گیانی لەدەستداوە ناوی (ریاح ئەزوەر)ـە و تەمەنی ٢٠ ساڵە.  دەشڵێت، بریندارەکە بەھۆی سووکی برینەکەی پێویستی بە چارەسەری پزیشکی نەبووە و رەوانەی ماڵەوە کراوەتەوە.