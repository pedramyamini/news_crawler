بەشدار رۆستەم بە تۆڕی میدیایی رووداوی راگەیاند، "دەورانمان کاملە، لە ژوورێ و لە دەرێ، یانی هەردوو سەفمان هەیە. ئەو دوو رۆژەی سووڕاینەوە، هیچ کێشەمان نەبووە، زیاتر خەڵکەکە هاوکارمان بوون و خەڵکەکە دەستخۆشیمان لێدەکەن. "  ١٦ پاس لەو هێڵەدا کار دەکەن، هەر ١٠ خولەک جارێک پاسەکان بە دەوری ١٠٠ مەتریدا دەسووڕێنەوە و هاونیشتمانیان دەگەیێننە شوێنی مەبەستیان.  ئەیاس رەمەزان، مامۆستای زانکۆیە و دەڵێت، "ئەو پاسانە ئێستا زۆر گرنگن، چونکە پاسی ١٠٠ مەتری نەبوو، من لە ٤٠ مەتری دەڕۆیشتم، من رۆژانە هاتووچۆ دەکەم و بە حوکمی ئەوەی زۆربەمان ناتوانین تەکسی بگرین، بوونی ئەو پاسانە زۆر گونجاوە. "  هێڵەکانی پاسی گشتی ٣٠ مەتری، ٤٠ مەتری، ٦٠ مەتری و ١٠٠ مەتری لە ساڵی ٢٠٠٠ ـەوە دەستیان بە کار کردووە، پێشتر پاسە گەورەکانیش لەنێو شاری هەولێر دەبیندران، بەڵام ئێستا تەنیا پاسە بچووکەکان بەکاردێن.  لوقمان عەبدولمەجید، بەرپرسی بەشی گواستنەوەی هەولێر بە رووداوی گوت، "لەسەر داواکاریی شۆفێران داوایان کرد بکرێتەوە کۆستەر، چونکە پاسەکان گەورە بوون، ئێستاش نەفەریان کەمن. "  لە هەولێر ٣٤ هێڵ هەن و زیاتر لە هەزار و ٧٥ پاس کاریان تێدا دەکەن. پاسێکی نوێ کە بێتە نێوهێڵەکان، دەبێت مۆدێلی ٢٠١٠ بەسەرەوە بن.