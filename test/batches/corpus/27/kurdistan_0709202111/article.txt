منداڵەکە وەکو پۆلیسی گەرمیان لە راگەیێندراوێکدا ئاشکرای کردووە، ناوی (رەزوان عوسمان حەمید)ـە. ئۆتۆمبێلەکەش لە جۆری تۆیۆتا لاندکرووزەر بووە.  عەلی جەمال قدووری، گوتەبێژی پۆلیسی گەرمیان لە راگەیێندراوێکدا ئاماژەی بەوە کردووە، دوای رووداوەکە منداڵەکە گەیێندراوەتە بەشی فریاکەوتنی شەهید هەژار لە کەلار، بەڵام دوای چارەسەری سەرەتایی، بەهۆی سەختیی برینەکەیەوە رەوانەی سلێمانی کرا.   بەیانیی ئەمڕۆ منداڵەکە لە نەخۆشخانە گیانی لەدەستدا. گوتەبێژی پۆلیسی گەرمیان دەڵێت، "شۆفێری ئۆتۆمبێلەکە خۆی رادەستی بنکەی پۆلیسی رزگاری کردووە و ئێستا بە بڕیاری دادوەر و بەپێی ماددەی ٢٤ ـی هاتووچۆ بەندکراوە. "