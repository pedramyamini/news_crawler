ئۆپەراسیۆنەکە کاژێر ٠١: ٠٠ی بەرەبەیانی ئەمڕۆ سێشەممە ٢٣ی ئاداری ٢٠٢١ لەسەر راسپاردەی داواکاریی گشتی ئیزمیر لە ٥٣ پارێزگاری تورکیا دەستیپێکرد، کە ناوەندەکەی شاری ئیزمیرە.   لەو ١٨٤ داواکراوە، ١٤٦ یان سەربازن و ١٢٣ یان هێشتا لەسەرکارن، هەروەها ٣٨ یان خوێندکاری کۆلێژی سەربازین.    تیمەکانی هۆبەی بەرەنگاربوونەوەی تیرۆر لە شاری ئیزمیر هەڵیانکوتایە سەر چەندین  ناونیشان و ژمارەیەکی زۆر گومانلێکراویان دەستبەسەرکرد. لێکۆڵینەوە لەگەڵ دەستبەسەرکراوەکان دەستیپێکردووە و ئۆپەراسیۆنەکە بۆ گرتنی داواکراوەکانی دیکە بەردەوامە.  حکومەتی تورکیا جەماعەتی گولەنییەکانی خستووەتە لیستی تیرۆر و بە ئەنجامدانی هەوڵی کودەتاکەی ١٥ی تەمموزی ٢٠١٦ تۆمەتباریان دەکات، ئەمە لەکاتێکدایە جەماعەتی گولەنییەکان رەتیدەکەنەوە دەستیان لە هەوڵێکی وەهادا هەبووبێت.