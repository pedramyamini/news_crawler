بەپێی پلانەکان چاوشئۆغڵو ماوەی ٢ رۆژ لە وڵاتی قەتەردا دەمێنێتەوە و چەند دیدار و کۆبوونەوەیەک سازدەکات. لەو بارەیەوە وەزارەتی دەرەوەی تورکیا رایگەیاندووە: "لەو دیدارانەی چاوشئۆغڵو لە قەتەر سازیاندەکات، رۆژەڤی ناوچەکە و پەیوەندی و هاوئاهەنگییەکانی تورکیا و قەتەر دەخرێنە بەر باس".  تورکیا و قەتەر پەیوەندییەکی بەهێزیان لە ئاستی باڵادا هەیە، بەتایبەتی لە بوارەکانی ئابووری و سەربازیدا لە ساڵی ٢٠٢٠ کاری جیددیان لەسەر بەهێزترکردنی پەیوەندییەکانیان کرد. هەر بۆ ئەم مەبەستەش ٢٦ی تشرینی دووەمی ٢٠٢٠ بەرپرسانی باڵای تورکیا و قەتەر شەشەمین کۆبوونەوەی ستراتیجیی ئاست باڵایان ئەنجامدا کە زنجیرەیەک رێککەوتنی لە بوارە جیاوازەکاندا لەخۆگرتبوو.   ئەوە لەکاتێکدایە ١٩ی کانوونی یەکەمی ٢٠١٤ تورکیا و قەتەر لێکتێگەیشتنێکیان لە بواری سەربازی واژۆکردووە کە مانەوەی سەربازانی تورکیا لە خاکی قەتەر، راهێنانی سەربازی، هاوئاهەنگی لە پیشەسازیی سەربازی لەخۆدەگرێت.