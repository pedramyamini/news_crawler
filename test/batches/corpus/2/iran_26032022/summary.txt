سەرباری ئەوەی سەرۆککۆماری ئێران فەرمانی بە پارێزگارەکان داوە هەموو تواناکانیان بخەنە کار بۆ ئەوەی ئەمساڵ هەژاری بنبڕ بکەن، بەرپرسێکی ژووری بازرگانیی سنە دەڵێ، بنبڕکردنی هەژاری لە وڵاتێکدا بە دەرکردنی فەرمانێک ناکرێت. لە هەمانکاتدا دەڵێ بڕیاری ساڵانە دروستکردنی یەک ملیۆن یەکەی نیشتەجێبوون هەلی کاری زۆر لە پارێزگاکانی ئێران و رۆژهەڵاتی کوردستان دەڕەخسێنێت.