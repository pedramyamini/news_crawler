بوومەلەرزەکان دەوروبەری کاژێر ٣: ٣٠ی خولەکی دوانیوەڕۆی ئەمڕۆ یەکشەممە ١٤ - ١١ - ٢٠٢١ روویانداوە؛ ناوەندی بوومەلەرزەکان پارێزگای هورموزگان بووە و لە کرمان، کیش، بووشێهر و باشووری پارێزگای فارس هەستیان پێ کراوە.  کەسێک لە بەندەر عەباس، ناوەندی پارێزگای هورمزگان بەهۆی کەوتنی ستوونی کارەبا گیانی لەدەستدا و بریندارەکانیش لە شوێنە جیاوازەکانی هەمان پارێزگا بوون.  تاوەکو ئێستا زانیاریی فەرمی لەبارەی زیانە ماددییەکانی بوومەلەرزەکە بڵاونەکراونەتەوە، بەڵام تۆمارە ڤیدیۆییە بڵاوکراوەکان ئاماژە بە کاریگەرییەکەی دەکەن.  پارێزگای هورموزگان دەکەوێتە سەر کەنداو و دەریای عومان و ناوەندی بوومەلەرزەزانیی تاران رایگەیاندووە، ئەگەری روودانی سۆنامی کەمە.