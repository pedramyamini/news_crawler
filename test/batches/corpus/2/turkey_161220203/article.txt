سەرۆکایەتیی تورکیا لە راگەیێندراوەکەیدا لەبارەی سەردانەکەی کازمییەوە ئاماژەی بەوە داوە، بابەتەکانی وزە، بەرەنگاربوونەوەی تیرۆر و ئاوەدانکردنەوەی عێراق تەوەری سەرەکیی کۆبوونەوەکانی کازمی و ئەردۆغان دەبن.  هاوکات ئەوەیش خراوەتەڕوو کە سەرەڕای پەیوەندییە هاوبەشەکان، دوایین پێشهاتەکانی ناوچەکە و جیهانیش تاوتوێ دەکرێن.  رۆژی چوارشەممە ٢٠٢٠١٢/١٦ فوئاد حوسێن، وەزیری دەرەوەی عێراق و مەولوود چاوشئۆغڵو، وەزیری دەرەوەی تورکیا لە ئەنقەرەی پایتەختی تورکیا کۆبوونەوە.   دوای کۆتاییهاتنی کۆبوونەوەکە کۆنگرەیەکی رۆژنامەڤانیی هاوبەشیان سازدا.   مەولوود چاوشئۆغڵو، وەزیری دەرەوەی تورکیا ئاماژەی بەوە دا، وەک تورکیا هەر کارێکیان لە توانادا بێت دەیکەن بۆ بنەبڕکردنی پەکەکە لە عێراق.   فوئاد حوسێن، وەزیری دەرەوەی عێراق باسی لە گرنگیی رێککەوتنی شنگال بۆ عێراق و ناوچەکە کرد و گوتی: "دەستووری عێراق رێگە نادات خاکی وڵاتەکەمان دژ بە هیچ وڵاتێکی دیکە بەکاربهێنرێت و ببینە سەرچاوەی هەڕەشە. "  لە کۆنگرە رۆژنامەڤانییەکەدا فوئاد حوسێن ئاماژەی بەوە دا، ئاڵوگۆڕی بازرگانیی نێوان عێراق و تورکیا تا کۆتایی ئەمساڵ دەگاتە ١٧ ملیار دۆلار.