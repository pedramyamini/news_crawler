کۆمەڵەی سەندیکاکانی کرێکارانی تورکیا (تورك ئیش) كه دامه‌زراوه‌یه‌كی فه‌رمییه، هه‌ڵسه‌نگاندنی بۆ دۆخی ئابووری و بژێوی ژیانی تاكه‌كانی كۆمه‌ڵگه‌ی تورکیا كرد و ئەنجامەکانی بۆ مانگی کانوونی دووەمی ٢٠٢١ رایگه‌یاند، داهاتی مانگانەی خێزانێکی چوار كه‌سی کە تەنیا خەرجیەکانیان بۆ خۆراک ٢ هه‌زار و ٧١٩ لیره (٣٦٥ دۆلار) بێت، ئەوا لەژێر هێڵی برسێتیدان.    هه‌روه‌ها داهاتی مانگانەی خێزانێکی چوار كه‌سی بۆ خۆراک، کرێی خانوو، سووتەمەنی، ئاو، کارەبا، تەندروستی، جلوبەرگ و هاتووچۆ هەشت هه‌زار و ٨٥٦ لیره (١١٩٠ دۆلار) بێت، ئەوا لەژێر هێڵی هه‌ژاریدان.   ئاستی خوار هێڵی هەژاری بەراورد بە مانگی کانوونی یەکەمی ٢٠٢٠، هەشت هه‌زار و ١٩٧ لیره (١٠١١ دۆلار) بوو، هەروەها ئاستی هێڵی برسێتی دوو هه‌زار و ٤٤٨ لیره (٣١٠ دۆلار) بوو.   هەر بەپێی ئامارەکە، خەرجی پێویستی مانگانەی گەنجێکی سەڵت "خەرجی پێداویستییەکانی ژیان" بە سێ هه‌زار و ٢٩٧ لیره (٤٤٠ دۆلار) خەمڵێندراوە.