ئەمڕۆ پێنجشەممە ١٧ی حوزەیرانی ٢٠٢١ لیستی بەشێک لەو بەرپرسانەی حکومەت لە میدیاکانی تورکیادا بڵاوکرایەوە، کە دوو مووچە یان زیاتر وەردەگرن.  لە لیستەکەدا ناوی ١٤ بەرپرسی باڵای تورکیا هەیە. ئۆپۆزیسیۆن داوا دەکەن لێپرسینەوە لەگەڵ ئەو بەرپرسانە بکرێت و دادگا کاری خۆی بکات. بەڵام تاوەکو ئێستا هیچ وەڵامێکی ئەم داواکارییانەی ئۆپۆزیسیۆن نەدراوەتەوە. زۆربەی ئەو بەرپرسانەش کادیر و ئەندامی ئاکپارتی، بەشێکیان دوو مووچە و چەند کەسێکیسیان زیاتر لە دوو مووچە وەردەگرن.  ناوی هەندێک لەو بەرپرسانەی بڵاوکراونەتەوە:  نادر ئاڵپاسڵان، یاریدەدەری وەزیری کولتوور و گەشتیاریی تورکیا، (بەڕێوەبەری بانکی کوڤەیت).  بورهان ئەرسۆی، بەڕێوەبەری گشتیی وەقفەکانی تورکیا (ئەندامی دەستەی دامەزرێنەرانی بانکی کوڤەیت)  شاکر ئەرجان گول، یاریدەدەری وەزیری دارایی (ئەندامی دەستەی دامەزرێنەرانی سەن ئێکسپرێس)  حوسێن ئایدن، بەڕێوەبەری گشتیی پێشووی بانکی زراعەت (ئەندامی دەستەی دامەزرێنەرانی کۆمپانیای تورکسەل)  سالم ئاردا ئەرموت، بەڕێوەبەری سندووقی دراوی تورکیا (ئەندامی دەستەی دامەزرێنەرانی توپراش)  ئەرداڵ ئەردەم، ئەندامی دەستەی دامەزرێنەرانی کاردەمیر (سەرۆکی دەستەی کارچەل)  عومەر فاتیح سایان، یاریدەدەری وەزیری گواستنەوە و ژێرخان (سەرۆکی دەستەی دامەزرێنەرانی تورک تیلیکۆم)  سەلیم دورسون، یاریدەدەری وەزیری گواستنەوە و ژێرخان (ئەندامی دەستەی دامەزرێنەرانی تورک تیلیکۆم)  ئەنوەر ئیسکوڕت، یاریدەدەری وەزیری گواستنەوە و ژێرخان (ئەندامی دەستەی دامەزرێنەرانی تورک تیلیکۆم)  نوورەددین نەباتی، یاریدەدەری وەزیری گەنجینە و دارایی (ئەندامی دەستەی دامەزرێنەرانی تورک تیلیکۆم)  بولەنت ئاکسو، یاریدەدەری پێشووی وەزیری گەنجینە و دارایی (سەرۆکی دەستەی دامەزرێنەرانی تورکسەل)  محەمەس جەیلان، یاریدەدەری پێشووی وەزیری گەنجینە و دارایی (ئەندامی دەستەی دامەزرێنەرانی پەتکیم)  محەمەد بۆستان، سەرۆکی پێشووی دەستەی دامەزرێنەرانی سندووقی دراوی تورکیا (ئەندامی دەستەی دامەزرێنەرانی پەتکیم)  زەهرا زومروت، وەزیری پێشووی خێزان، کار و کۆمەڵایەتی (ئەندامی دەستەی دامەزرێنەرانی کاردەمیر)