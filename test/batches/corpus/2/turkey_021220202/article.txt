بەپێی گوتەی بەرپرسانی ئاسایشی ئەنقەرە ئەو ١٨ کەسە عێراقین و پەیوەندییان لەگەڵ تۆڕەکانی رێکخراوی داعشدا هەیە و هاوکاریی ئەندامانیان دەکەن بۆ ئەوەی چالاکی لە شارەکانی تورکیادا بکەن. ١٨ عێراقییەکە دوو کەسی دیکەیان لەگەڵدا بووە، بەڵام تائێستا نەزانراوە خەڵکی کوێن.  دوای لێپرسینەوە دەستگیرکراوەکان رەوانەی خانەی دادی ئەنقەرە دەکرێن و چاوەڕێ دەکرێت هەر چوارشەممە ٢ی کانوونی یەکەمی ٢٠٢٠ بخرێنە گرتووخانە.  ئەم پێشهاتە هاوکاتە لەگەڵ بڵاوبوونەوەی هەواڵی ئامادەکاریی داعش بۆ کوشتنی ئەکرەم ئیمامئۆغڵو، سەرۆکی گەورەشارەوانیی ئیستەنبووڵ. بەڵام تائێستا روونکردنەوەیەک لەبارەی بوون یان نەبوونی پەیوەندیی ئەم ١٨ کەسە بە رووداوەکەوە بڵاونەکراوەتەوە.