ئۆکتای لە کاتی پێشکەشکردنی گوتارەکەیدا کەمێک داما و بێدەنگ بوو. لەو کاتەدا یەکێک لە پاسەوانە تایبەتەکانی چووە لای. فوئاد ئۆکتای چاوی بەملا و بەولادا دەگێڕا و تەندروستیی بەرەو ناجێگیری دەڕۆیشت.   پاسەوانەکەی لە بێتەلەوە بە هاوڕێکانی گوت: "ئەمبوڵانس بهێنن، با پزیشکەکەمان بێت. "  دواتر ئۆکتای هەوڵی دا لە گوتارەکەی بەردەوام بێت و رستەیەکی خوێندەوە، بەڵام دەنگی زۆر بە ناڕێکی دەردەچوو. پاسەوانێکیان بە دەنگی بەرزەوە گوتی: "بیپچڕێنن تکایە، پەردەکان دابدەنەوە. "  ئینجا فوئاد ئۆکتای نرکەیەکی لێوەهات و بوورایەوە. لە ژوورەوە دەنگی یەکێکی دیکە لە پاسەوانەکان هات کە دەیگوت: "با پاڵبکەوێت. "  ئۆکتای بۆ نەخۆشخانە گوازراوەتەوە، بەڵام تاوەکو ئێستا هیچ لێدوانێکی فەرمی لەلایەن حکومەتەوە لەبارەی دۆخی تەندروستییەوە نەدراوە.  ١٩٦٤ لە پارێزگای یۆزگات - تورکیا لەدایکبووە  ١٩٨٥ بەشی کارسازی لە زانکۆی چوکورئۆڤا تەواو دەکات  ١٩٩٠ ماستەری لە بواری پیشەسازیی ئۆتۆمبیل لە ئەمریکا تەواوکرد  ٢٠١٢ - ٢٠١٦ سەرۆکی رێکخراوی رووداوە کتوپڕەکان بووە  ٢٠١٨ بووە یاریدەدەری سەرۆککۆماری تورکیا