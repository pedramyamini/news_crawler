بە گوتەی سولەیمان سۆیلو، وەزیری ناوخۆی تورکیا درێژیی ئەو دیوارە ٨١ کیلۆمەترە و تێیدا هەشت دەرگای گوللەنەبڕ بۆ هاتووچۆی یاسایی بەکارهاتووە.   سنووری هاوبەشی نێوان دەوڵەتانی تورکیا و ئێران ٥٣٤ کیۆمەترە کە هەمووی دەکەوێتە نێوان رۆژهەڵات و باکووری کوردستان.   پێشتر بڕیار بوو ئەو دیوارە بە درێژایی ١٤٤ کیلۆمەتر دروست بکرێت، بەڵام وەزیری ناوخۆ کۆتاییهاتنی دیوارەکەی راگەیاند کە ٨١ کیلۆمەترە.  بەرپرسانی حکومەتی تورکیا هۆکاری دروستکردنی ئەو دیوارە دەگەڕێننەوە بۆ رێگرتن لە قاچاخ، لە هاتووچۆی نایاسایی پەنابەران و  لە جموجووڵی هێزەکانی پەکەکە.