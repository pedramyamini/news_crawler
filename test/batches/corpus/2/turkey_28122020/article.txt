وەزارەتی بەرگریی تورکیا لە پەیجی فەرمیی خۆی لە یوتیوب گرتەیەکی پێشوازییەکەی بڵاوکردەوە و ئاماژەی ڤەوە داوە کە وەزیرانی بەرگریی هەردوولا کۆبوونەتەوە.  هەر بەپێی راگەیێندراوی وەزارەتی بەرگریی تورکیا، خوڵوسی ئاکار، وەزیری بەرگریی ئەو وڵاتە بە هاوتا عێراقییەکەی گوتووە کە تورکیا رێز لە یەکێتیی سیاسی و سەروەریی خاکی عێراق و تەواوی دراوسێکانی دەگرێت.  هەروەها خولوسی ئاکار باسی لە گرنگیی هاوئاهەنگی بۆ '' بەرەنگاربوونەوەی تیرۆر '' لەنێوان ئەنقەرە و بەغدا کردووە و پێشنیازی زیادکردنی ئەو هاوئاهەنگییەی کردووە.  وەزارەتی بەرگریی تورکیا ئاماژەی بەوە داوە کە ئاکار پێداگریی تورکیای لەسەر '' پاراستنی سنوورەکانی وڵاتەکەی و کۆتاییهێنان بە تیرۆر '' دووپات کردووەتەوە، بەڵام وەزارەتی بەرگریی تورکیا باسی لە قسەکانی وەزیری بەرگریی عێراق لە کۆبوونەوەکەدا نەکردووە.  ئەو دیدارە لە کاتێکدایە بۆردومانی تورکیا بۆ سەر ناوچە سنوورییەکانی هەرێمی کوردستان بەردەوامە و چەند جارێکیش ئەنقەرە نیگەرانییەکانی هەولێر و بەغدای لەو بارەیەوە لە رێگەی جیاوازەوە پێگەیشتووە.