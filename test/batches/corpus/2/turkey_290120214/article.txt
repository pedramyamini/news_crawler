بە گوێرەی ئاماری فەرمیی رۆژانەی تووشبوون و مردن بە ڤایرۆسی کۆرۆنا کە لە سایتی فەرمیی وه‌زارەتی ته‌ندروستیی توركیا بڵاوکراوەتەوە، له ماوه‌ی ٢٤ كاژێری رابردوودا ١٦٥ هه‌زار و ٩٤ كه‌س پشكنینیان بۆ كراوه. شەش هه‌زار و ٩١٢ كه‌س ئه‌نجامی پشكنینه‌كانیان ئەرێنی بووه.   هه‌روه‌ها لە ئامارەکەدا ئاماژە بەوە دراوە کە ١٣١ تووشبووی دیکەی ڤایرۆسەکە مردوون و ٨ هه‌زار و ٩٣ تووشبوویش چاكبوونه‌ته‌وه.  هەر بە گوێرەی ئامارەکە، كۆی گشتیی ژماره‌ی مردووان به ڤایرۆسی كۆرۆنا گه‌یشتووه‌ته ٢٥ هه‌زار و ٧٣٦ كه‌س. بە گشتی ژماره‌ی تووشبووانیش دوو ملیۆن و ٤٦٤ هەزار و ٣٠ كه‌سە.   تائێستا پشكنین بۆ ٢٩ ملیۆن و ٣٤٦ هه‌زار و ٢١٩ كه‌س كراوه. رێژه‌ی هه‌وكردنی سییه‌كان ٤.٧ % و ته‌ندروستیی هه‌زار و ٧٤٠ کەس ناجێگیرە. دوو ملیۆن و ٣٤٨ هەزار و ٣٠٩ كه‌سیش چاكبوونه‌ته‌وه.