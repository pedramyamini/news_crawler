بەرزبوونەوەی نرخی خۆراک لە ئێران و رۆژهەڵاتی کوردستان گەیشتووەتە قۆناخی قەیران. یەک لەو خۆراکانە کە بە پێویستیی سەر سفرەکانی خەڵک دادەنرێت، شیر و بەرهەمە شیرەمەنییەکانە کە دوای گرانبوونی چەند هێندەیی نرخەکەی، وەزیری کشتوکاڵی ئێران دوو هەفتە پێش ئێستا رایگەیاند، نرخەکەی ١٠ بۆ ١٥ % دادەبەزێندرێت، بەڵام تاوەکو ئێستا ئەو خۆراکییە نەک هەرزان نەبووە، بەڵکو لەدوای ئەو بەڵێنە، گرانتریش بووە.