وەزارەرتی بەرگریی تورکیا لە هەژماری تایبەتی خۆی لە تویتەر رایگەیاند، ئەمڕۆ هەینی ٩ی نیسانی ٢٠٢١ فڕۆکەیەکی سەربازیی لە جۆری KT - ١ کە سەر بە بنکەی سەرەکی فەرماندەیی هێزی ئاسمانییە لە ئیزمیر، لە کاتی نمایشی سەربازی لە سنوورە ئاوییەکانی فۆچا کەوتووەتە خوارەوە.   دوای گەیشتنی هەواڵەکە ژمارەیەکی زۆر لە تیمەکانی ئەمبوڵانس و بەرگریی شارستانی گەیشتنە شوێنی رووداوەکە.   وەزارەتی بەرگریی تورکیا دەڵێت، هێشتا هۆکاری کەوتنەخوارەوەی فڕۆکەکە نەزانراوە، دوای گەیشتنی تیمەکانی دەریاوانی، دوو فڕۆکەوانەکەی فڕۆکەکە بە سەلامەتی لە نێو ئاوی دەریاکە رزگار کراون.   دوو رۆژ لەمەوبەریش لە شارۆچکەی کاراتای سەر بە پارێزگای کۆنیای تورکیا، فڕۆکەیەکی مەشق و نمایش، کە بە ئەستێرە سوورەکان ناسراوە لەکاتی نمایشدا کەوتەخوارەوە و لە ئاکامدا فڕۆکەوانەکەی گیانی لەدەستدا.