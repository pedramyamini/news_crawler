کازم مەلەکووتی ئەندامی لیژنەی ئەنجوومەنی زانستیی  رێگری لە خۆکوشتن دەڵێت؛ "لە ئێران تێکرای رێژەی خۆکوشتن ٧.٢ ە بۆ ١٠٠ هەزار کەس، ئەو رێژەیە لە هەندێک لە پارێزگاکانی ئەو وڵاتە ١٠، ١٥ و ٢٠ کەسە لە ١٠٠ هەزار کەسدا".  مەلەکوتی دەشڵێت: "لە دوای بڵاوبوونەوەی پەتای کۆرۆنا رێژەی خۆکوشتن لە ئێران بەرزبووەتەوە و شەپۆلی خۆکوشتن لە پارێزگاکانی رۆژئاوای ئێرانەوە بەرەو پارێزگا ناوەڕاستی ئەو وڵاتە چووە".   بەگوتەی مەلەکوتی؛ پێشتر پارێزگاکانی کرماشان، ئیلام، لۆڕستان، ورمێ و کۆگیلۆیە و بۆیرئەحمەد لە رۆژهەڵاتی کوردستان کە دەکەونە رۆژئاوای ئێران، زۆرترین رێژەی خۆکوشتنیان تێدا تۆماردەکرا، بەڵام لەدوای بڵاوبوونەوەی پەتای کۆرۆنا، رێژەکە لەو پارێزگایانەدا کەم بووەتەوە و لە پارێزگاکانی ناوەڕاست زیادبووە.