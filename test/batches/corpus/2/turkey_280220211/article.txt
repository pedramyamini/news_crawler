لوتفی ئێلڤان بەنووسراوی فەرمی وەڵامی پەرلەمانتارەکەی جەهەپەی دایەوە و ئاشکرایکرد، ئیستەنبووڵ لە ریزبەندی یەکەم پارێزگای تورکیایە لە پێدانی باجی خواردنەوەی کحولی. دەڵێت، ئیستەنبووڵ ١ ملیار و ١١٣ ملیۆن و ١٠٧ هەزار دۆلار باجیداوە. ئیزمیر بە پێدانی ٥٨٣ ملیۆن و ٤٢٦ هەزار دۆلار لە ریزبەندی دووەم دێت. مێرسین لە ریزبەندی سێیەمدا دێت بە پێدانی ١٩٨ ملیۆن و ٢٢٤ هەزار دۆلار. پارێزگای دەنیزلی بە پێدانی ٢ ملیۆن و ٨٠٦ هەزار دۆلار لە ریزبەندی چوارەم دێت. هەروەها لە ریزبەندی پێنجەمدا پارێزگای مانیسا دێت بەپێدانی ٢ ملیۆن و ٢٦٧ هەزار دۆلار.  بەهۆی گرانبوونی نرخی خواردنە کحولییەکان لە تورکیا لە ئەنجامی زیادکردنی رێژەی باجی سەر ئەم جۆرە خواردنەوانە، بەشێکی خەڵکی ئەم وڵاتە پەنا دەبەنە بەر کڕینی خواردنەوە کحولییە بەقاچاخ دروستکراوەکان بەهۆی هەرزانبوونی نرخەکانییەوە. تەنیا لە ساڵی ٢٠٢٠ دا ژمارەی ئەو کەسانەی بەهۆی خواردنەوە کحولییە ساختەکانەوە ١٦٤ کەس لە نەخۆشخانەکاندا خەوێندران و ٨٤ کەس گیانیان لەدەستدا.