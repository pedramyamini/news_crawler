هەروەها لە راگەیێنراوەکەی وەزارەتی دەرەوەی تورکیادا هاتووە كە ئيسرائيل لەپێش دەستبەكاربوونى ئيدارەى نوێى ئەمريكا هەنگاوەکانی خێرا کردوون و دوايين نموونەى رێكارە ناڕەواکانی ئه‌و وڵاته‌یه.  وەزارەتی دەرەوەی تورکیا دەڵێت: "ئاشكرايە كە ئيسرائيل بە چالاكييەكانى نيشتەجێكردن رێگرە لە درووستبوونى دەوڵەتى فەله‌ستينى سەربەخۆ و خاوەن سەروەرى و يەكپارچەيى له رووی جوگرافییه‌وه و، ئەگەرەكانى چارەسەر له‌سه‌ر بنه‌مای دوو دەوڵەت لە بار دەبات. "  تورکیا داوای لە كۆمەڵگەى نێودەوڵه‌تی کردووە گوشاری پێويست بخەنە سەر ئيسرائيل بۆ راگرتنى ئەو كارانەى كە بڕيار و ياسا نێودەوڵەتييەكان بە تايبەتى بڕیاره‌كانی نەتەوەيه‌كگرتووەكانى پشتگوێ خستوون و رووبەڕووى ببنەوە.  پێشتر لايەنە پەيوەنديدارەكانى ئيسرائيل رايانگەياندبوو هەفتەى داهاتوو رەزامەندى لەسەر دروستكردنى ٨٥٠ يەكەى دیکەی نيشتەجێبوون لە كەنارى رۆژئاوا دەدەن.