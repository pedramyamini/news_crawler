رەجەب تەیب ئەردۆغان، سەرۆککۆماری تورکیا رۆژی دووشەممە ١ی شوباتی ٢٠٢١ لە ئەنقەرەی پایتەختی تورکیا ئەو پاسە کارەباییە بێ شۆفیرەی تاقیکردەوە کە ناوی "ئاتاک ئەلەکتریک"ـە و لەلایەن ئەندازیارانی وڵاتەکەیەوە بەرهەمهێنراوە.   ئەردۆغان رۆژی دووشەممە بەو پاسە چوو بۆ شوێنی کۆبوونەوەی کابینەی حکومەتەکەی.   سەرۆککۆماری تورکیا لە هەژماری تایبەتی خۆی لە تۆڕی تویتەر نووسیویەتی: "بە پاسی ئاتاک ئەلەکتریک کە پاسێکی کارەبایی بێ شۆفێرە و لەلایەن ئەندازیارانی خۆمانەوە بەرهەمهێنراوە، دەچم بۆ کۆبوونەوەی کابینەی حکومەت".  ئاتاک ئەلەکتریک یەکەمین پاسی ئاستی ٤ی کارەبایی بێ شۆفیرە لە دنیادا. پاسەکە ٨ مەتر درێژە  شوێنی ٢١ کورسی هەیە بۆ دانیشتن و ٣٠ کەسیش دەتوانێ بەپێوە بوەستن. بەگشتی لە نێو پاسەکەدا شوێنی ٥١ سەرنشین دەبێتەوە، هەروەها دەتوانێت لە ماوەی یەک کاژێردا ٣٠٠ کیلۆمەتر ببڕێ.