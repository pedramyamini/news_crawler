ئەو پیرۆزباییە لە کاتێکدایە کە میدیاکانی ئەمریکا رۆژی ٧ ـی ئەم مانگە بڵاویانکردەوە کە جۆ بایدن بەسەر دۆناڵد ترەمپدا سەرکەوتووە و بووەتە سەرۆکی ئەو وڵاتە.  ئەردۆغان دوای پیرۆزبایی، لە پەیامەکەیدا بە بایدن دەڵێت، "پێداگریی خۆمان دووپاتدەکەینەوە لەوەی لە قۆناخی داهاتوودا لەگەڵ ئیدارەی ویلایەتە یەکگرتووەکانی ئەمریکادا لە نزیکەوە کاردەکەین. لەو باوەڕەدام هاوپەیمانی و هاوئاهەنگیی بەهێزی نێوان وڵاتەکانمان لە داهاتووشدا رۆڵی گرنگی لە ئاشتەوایی جیهاندا دەبێت. "  پێشتر پرسیاری دواکەوتنی پیرۆزبایی ئەردۆغان بۆ جۆ بایدن لە عومەر چەلیک، گوتەبێژی ئاکپارتی کرا، چەلیک گوتی کە چاوەڕوانی بە فەرمی راگەیاندنی ئەنجامی هەڵبژاردن دەکەن.