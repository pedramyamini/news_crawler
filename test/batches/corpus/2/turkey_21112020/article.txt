بەپێی راگەیێندراوەکە، کارەکانی لێکۆڵینەوەی کەشتییەکە لە دەریای ناوەڕاستدا بۆ ٢٩ی تشرینی دووەمی ٢٠٢٠ درێژکراوەتەوە و بەدرێژایی ئەو ماوەیەش هەردوو کەشتیی ئاتامان و جەنگیزخان یاوەریی ئۆروچ رەیس دەکەن.  پێشتر وا راگەیێندرابوو کە کەشتیی ئۆروچ رەیس تا ٢٣ ـی تشرینی دووەم لە دەریای ناوەڕاستدا کار دەکات.  کەشتیی ئۆروچ رەیس یەکێکە لە کەشتییەکانی لێکۆڵینەوەی دەریایی شەپۆلزانی و تا قووڵایی هەشت هەزار مەتر توانای کردەیی سێ رەهەندی و تا قووڵایی ١٥ هەزار مەتر توانای کردەی دوو رەهەندیی شەپۆلزانیی هەیە.  تورکیا رۆژی دووشەممە ١٠ی ئابی ٢٠٢٠ رایگەیاند، لە چوارچێوەی هەوڵەکانی بۆ دەرهێنانی نەوت و گازی سرووشتی لە دەریای سپیی ناوەڕاست، کەشتیی "ئۆروچ رەئیس" و دوو کەشتیی دیکەی یارمەتیدەری ناردووەتە باکووری دەریای سپیی ناوەڕاست.