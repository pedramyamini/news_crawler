ئۆپەراسیۆنەکە بەرەبەیانی ئەمڕۆ هەینی ٢٥ی حوزەیرانی ٢٠٢١ لەسەر راسپاردەی داواکاریی گشتی ئیزمیر لە چوارچێوەی ئەو لێکۆڵینەوەیەدا کە رۆژی سیشەممە ٢٢ حوزایرانی رابردوو دەستیپێکردبوو، لە ٤٠ پارێزگاری تورکیا دەستیپێکرد و ناوەندی ئۆپەراسیۆنەکەش شاری ئیزمیرە.  تیمەکانی هۆبەی بەرەنگاربوونەوەی تیرۆر لە شاری ئیزمیر هەڵیانکوتایە سەر چەندین ناونیشان و ٥٨ داواکراویان دەستبەسەرکرد.  دوای کۆتاییهاتنی لیکۆڵینەوەکان ٥٨ دەستبەسەرکراوەکە بە بڕیاری دادگا خرانە زیندانەوە و ئۆپەراسیۆنەکە بۆ گرتنی داواکراوەکانی دیکە بەردەوامە.  حکومەتی تورکیا جەماعەتی گولەنییەکانی خستووەتە لیستی تیرۆر و بە ئەنجامدانی هەوڵی کودەتاکەی ١٥ی تەمموزی ٢٠١٦ تۆمەتباریان دەکات، ئەمە لەکاتێکدایە جەماعەتی گولەنییەکان رەتیدەکەنەوە دەستیان لە هەوڵێکی وەهادا هەبووبێت.