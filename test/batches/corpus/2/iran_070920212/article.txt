ئاژانسەکە دەڵێت، ئێران بەردەوامە لە پێشێلکردنی ئەو ئەرکانەی کە لە رێککەوتنی ئەتۆمیدا بۆی دانراون و بڕی ١٠ کیلۆگرام لەو جۆرە یۆرانیۆمەی بەرهەمهێناوە کە رێژەی پوختییەکەی ٦٠ % ـە.   ئەو ئاژانسەی سەر بە نەتەوە یەکگرتووەکان کە ئەرکەکەی برتییە لە چاودێریکردنی چالاکیی ئەتۆمی وڵاتانی جیهان، لە راپۆرتی خۆیدا بۆ چارەکی سێیەمی ئەمساڵ دەڵێت، "بەڕێوەبەری گشتیی [ئاژانسەکەمان] زۆر نیگەرانە کە تەنانەت دوای نزیکەی دوو ساڵ، پرسەکانی گەرەنتیندان لەبارەی چوار شوێن لە نێو ئێراندا کە بۆ ئاژانسەکە ئاشکرا نەکرابوون، هێشتا چارەسەرنەکراون. "  دوو راپۆرت لە لایەن رافایێل گرۆسی، بەڕێوەبەری گشتیی ئاژانسی نێودەوڵەتیی وزەی ئەتۆم ئامادەکراون و پێشکێش بە ئەندامانی ئاژانسەکە کراون.   هاوکات بڕیارە هەفتەی داهاتوو ٣٥ ئەندامەکەی دەستەی پارێزگارانی ئاژانسەکە کۆببنەوە.   لە یەکێک لەو راپۆرتانەدا هاتووە کە پێویستە ئێران پرسی ئەو سێ شوێنە چارەسەربکات و "بێ هیچ دواخستنی زیاتر، " وەڵامی پرسیارەکان لەبارەیانەوە بداتەوە.