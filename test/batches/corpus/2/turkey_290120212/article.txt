هەریەک لە عەلی چەلەبی، پەرلەمانتاری بازنەی ئیزمیر، ئۆزجان ئۆزەل، پەرلەمانتار لە بازنەی یاڵۆڤا و حوسێن عەونی ئاکسۆی پەرلەمانتار لە بازنەی کارابوک لە راگەیێندراوێکی هاوبەشدا، دوای دەربڕینی ناڕەزایی لەبارەی سیاسەتی ئۆپۆزسیۆنیی جەهەپە، دەستلەکارکێشانەوەی خۆیان لە فراکسیۆنی جەهەپە بڵاوکردەوە.   بەگوێرەی زانیارییەکان، سەرباری ناڕازیبوونی ئەو سێ پەرلەمانتارە لە ئەدای سەرکردایەتیی و سیاسەتی حیزبەکەیان، هاوکات وەک پەرلەمانتاری سەربەخۆ کاردەکەن و ئامادەییان نیشانداوە بچنە ریزی ئەو پارتە نوێیەی کە موحەررەم ئینجە، جێگری پێشووی سەرۆکی جەهەپە و بەربژێر بۆ پۆستی سەرۆککۆماری تورکیا لە هەڵبژاردنەکانی ساڵی ٢٠١٨ دا بەنیازە دایبمەزرێنێت.  بە دەست لەکارکێشانەوەی ئەو سێ پەرلەمانتارەی جەهەپە، ژمارەی کورسییەکانی نێو پەرلەمان گۆڕانکاری بەسەردا دێت و بەو جۆرە دەبێت.   پارتی کرێکارانی تورکیا: ٢ کورسی  پارتی یەکبوونی مەزن: ١ کورسی  پەرلەمانتارە سەربەخۆکان: ١٠ کورسی