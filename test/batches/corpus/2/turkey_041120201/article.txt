فه‌خره‌دین كۆجا، وه‌زیری ته‌ندروستیی توركیا، له هه‌ژماری تایبه‌تی خۆی له تویته‌ر رایگه‌یاند، له ماوه‌ی ٢٤ كاژێری رابردوودا ١٤٤ هه‌زار و ٤١٦ كه‌س پشكنینیان بۆ كراوه.  وه‌زیری ته‌ندروستیی توركیا ئاماژەی بەوە دا، دوو هه‌زار و ٣٩١ كه‌س ئه‌نجامی پشكنینه‌كانیان ئەرێنی بوون، هه‌روه‌ها ٧٧ كه‌س گیانیان له‌ده‌ستداوه و هه‌زار و ٨٤١ كه‌سی دیكه‌ش چاكبوونه‌ته‌وه.  له تویته‌كه‌ی وه‌زیری ته‌ندروستیی توركیادا هاتووه، كۆی گشتیی ژماره‌ی مردووان به ڤایرۆسی كۆرۆنا لەو وڵاتە گه‌یشتووه‌ته ١٠ هه‌زار و ٥٥٨ كه‌س. بەگشتیی ژماره‌ی توشبووانیش ٣٨٤ هه‌زار و ٥٠٩ كه‌سن.   تائێستا پشكنین بۆ ١٤ ملیۆن و ٥٥٤ هه‌زار و ٩٢٣ كه‌س كراوه، رێژه‌ی هه‌وكردنی سییه‌كان ٤.٧ % و دۆخی ته‌ندروستیی دوو هه‌زار و ٤٦٤ کەس قورسه. ٣٣٠ هه‌زار و ٦٦٥ كه‌سیش چاكبوونه‌ته‌وه.