عەلی دەڵێت، "راهێنەر گوتی دەست بە راهێنان دەکەین نامەوێ بڕۆیت، بەڵام من رۆیشتمە لای دایکم و دواتر گەڕامەوە. مامۆستاکەم گوتی تۆ ناخەینە پێکهاتەی سەرەکی، منیش لەوکاتەوە وازم لە تۆپی پێ هێنا. "  عەلی ڤیدیۆکانی خۆی لە تۆڕی کۆمەڵایەتیدا بڵاودەکاتەوە کە نمایش بە سەتڵی بۆیاخ و گۆرەوی دەکات. بینەری زۆری هەن و خەڵک ناویان ناوە مارادۆناکەی ئورفا. عەلی دەڵێت، لە ئەوروپاوە پەیوەندییان پێوەکردووە، بەڵام تەمەن چیدیکە بواری نەداوە.  ئەو هاونیشتمانییەی ئورفا دەڵێت، "تیپێکی سویسرا هاتنەپێش و لە تەمەنیان پرسیم؛ ' گوتم ٣٥ '، گوتیان ' ئێمە وامانزانی ٢٠ - ٢٥ - ٢٢ ساڵیت، ئەگەر بچووک بوویتایە دەمانبردی لەگەڵ خۆمان. "  عەلی تورگوت دەڵێت، جگە لەم بەهرەیە دەنگیشم خۆشە، بەڵام نەمتوانی ببم بە گۆرانیبێژیش، دیارە چارەنووسی من هەر لە سەتڵ و بۆیاخدایە.