دادگاکە بە تۆمەتی هەوڵدان دژی ئاسایشی نیشتمانی ئێران لە رێگەی ئەندامێتیی لە حیزبەکانی دژبەری کۆماری ئیسلامی و پڕوپاگەندە دژی دەسەڵات، ئەو سزایەی بەسەر نیرومەنددا سەپاندووە.  مەحموود نیرومەند، تەمەن ٣٦ ساڵ و خەڵکی گوندی پلگەردی سەر بە شاری دەرگەزەیە لە پارێزگای خۆراسانی رەزەوی و دانیشتووی شاری مەشهەدە.   نیرومەند لە بواری کولتووری و کۆمەڵایەتی چالاکی دەکات و لە ٢٥ - ٠٥ - ٢٠٢١ لەلایەن هێزەکانی ئیتلاعاتی شاری مەشهەد دەستبەسەرکرا و دوای مانگێک گواسترایەوە بۆ گرتووخانەی وەکیل ئابادی مەشهەد.  رێکخراوەکانی مافی مرۆڤ لە رۆژهەڵاتی کوردستان دەڵێن مەحموود نیرومەند لە کاتی دادگاییکردنیدا پارێزەری نەبووە و لە رۆژانی رابردوودا لە گرتووخانە بڕیاری دادگای پێڕاگەیێندراوە.