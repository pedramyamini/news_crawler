ئەو کوڕ و کچە لە شارۆچکەی توشبای سەر بە پارێزگای وان کاژێر ١١: ٠٠ی پێش نیوەڕۆ چوونە نێو مزگەوتی "شێخ عەبدولقادری گەیلانی" لە گەڕەکی سەیرانتەپە.  وەکو لە ڤیدیۆکەدا دەردەکەوێت سەرەتا کوڕەکە دۆڵابەکانی نێو مزگەوت دەپشکنێت و کچەکەش دەگەڕێت بۆ ئەوەی بزانێ شتێک هەیە بیدزێت یان نا. دواتر کوڕەکە هەوڵدەدات سندووقی هاوکارییەکانی مزگەوتەکە بکاتەوە و پارەی لێ دەربهێنێت و، دوای هەوڵێکی زۆر یەکێک لە سندووقەکان دەکاتەوە.   پاشان کچەکەش هەندێ پارەی لە سندووقەکە دەرهێنا و، مزگەوتەکەیان جێهێشت. هەموو ئەوانە لە کامێرای چاودێرییەوە تۆمارکران و دواتر بەدواداچوونی بۆ کرا. ئێستا پۆلیسی وان بەدوای ئەو دوو خۆشەویستەدا دەگەڕێت کە بۆ دزیکردن چوونەتە مزگەوتەکە.