کۆمپانیای بایکار، کە کۆمپانیای بەرهەمهێنەری نه‌وه‌ی دووه‌می فڕۆكه‌ی بێفڕۆكه‌وانی شه‌ڕكه‌ری ئاكینجی تیهایە شەوی رابردوو تاقیکردنەوەی دووەمی هەڵدانی سێ جۆر مووشەکی ژیر و پێکانی ئامانجەکەی بڵاوکردەوە.   تاقیکردنەوەی یەکەمی هەڵدانی مووشەکەکان، رۆژی ٢٢ی نیسانی ٢٠٢١ بە کاتی رۆژ ئەنجامدرا، بەڵام تاقیکردنەوەی دووەم بە کاتی شەو ئەنجامدرا و بە گوێرەی بەرپرسانی کۆمپانیاکە، تاقیکردنەوەکان سەرکەوتوو بووە.   لە ماڵپەڕی فەرمیی کۆمپانیای بایکاردا بڵاوکرایەوە، لە تاقیکردنەوەدا مووشەکی ژیر لە جۆرەکانی MAM - T و MAM - C و MAM - L بەکارهێندراون. مووشەکەکان لەلایەن کۆمپانیای Roketsanی تورکییەوە بەرهەمهێندراون.   وەک کۆمپانیاکە باسی دەکات، درۆنەکە لە بەرزایی ٤٠ هه‌زار پێ کە دەکاتە نزیکەی ١٢ کیلۆمەتر ئامانجەکانی بە تەواوی پێکاوە.   تایبەتمەندییەکانی نەوەی دووەمی فڕۆکەی بێفڕۆکەوانی ئاکینجی تیها AKINCI TİHA:      ١٢ کیلۆمەتر و ٢٠٠ مەتر بەرزدەبێتەوە   ٢٤ كاژێر له ئاسماندا ده‌مێنێتەوە  توانای پێدانی زانیاریی لە دووری ١٥٠ کیلۆمەتر هه‌یه   تایبه‌تمه‌ندیی خۆپاراستن و هێرشكردنی ئۆتۆماتیكی هه‌یه   توانای چوونی به‌ره‌و ئامانجه‌كانی بێ جی پی ئێس هه‌یه  ١٣٥٠ كیلۆگرام مووشه‌ك هه‌ڵده‌گرێت  ١٥ جۆر مووشه‌كی ژیر هه‌ڵده‌دات