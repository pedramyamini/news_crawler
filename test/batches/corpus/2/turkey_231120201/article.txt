کەشتییەکی ئەڵمانی کە لە چوارچێوەی ئۆپەراسیۆنەکانی ئیرینی بۆ رێگریکردن لە شکاندنی گەمارۆی نەتەوە یەکگرتووەکان لەبارەی دزەپێکردنی چەک بۆ لیبیا لە ئەرکدایە، کەشتییە تورکییەکەی وەستاند.  ئاژانسە هەواڵییەکانی تورکیا بڵاویانکردووەتەوە کە کەشتییەکەی وڵاتەکەیان لە ئیستەنبووڵەوە بەرەو لیبیا بەڕێکەوتووە.   شەوی رابردوو لەلایەن فەرماندەیەکی هێزی دەریایی یۆنانەوە کە بەرپرسە لە ئۆپەراسیۆنەکانی ئیرینی، بە هاوکاریی هێزی دەریایی ئەڵمانی لە رێی هێلیکۆپتەرەوە دابەزیونەتە سەر کەشتییە تورکییەکە و بە توندوتیژی لەگەڵ کارمەندانی هەڵسوکەوتیان کردووە.  ساتی دابەزینی فەرماندە دەریاییەکان بۆ سەر کەشتییە تورکییەکە لە تۆڕە کۆمەڵایەتیەکان بڵاوبووەتەوە، بەڵام تاوەکو ئێستا هیچ روونکردنەوەیەکی فەرمی لەو بارەیەوە نییە.