هۆبەی بەرەنگاربوونەوەی تیرۆر لە بەرێوەبەرایەتیی گشتیی ئاسایشی ئیستەنبووڵ  ئۆپەراسیۆنێکی لە دژی پارتی کۆمەنیستی تورکیا / مارکسیست و لینینیست کرد، کە حکومەتی تورکیا بە "رێکخراوێکی تیرۆرستی" ناوی دەبات.  لە ئۆپەراسیۆنەکەدا تیمەکانی ئاسایش هەڵیانکوتایە سەر چەندین ناونیشانی دیاریکراو. ئامانجی ئەو ئۆپەراسیۆنە دەستگیرکردنی ٨ گومانلێکراوە و کە داواکاری گشتیی ئیستەنبووڵ بڕیاری لەسەر داوە. سەر لە بەیانیی ئەمڕۆ چوارشەممە تیمەکانی ئاسایشی ئیستەنبووڵ ٧ لەو گومانلێکراوانەیان دەستگیرکرد و ئۆپەراسیۆنەکە بۆ دەستگیرکردنی گومانلێکراوەکەی دیکە درێژەی هەیە.  بەگوتەی تیمەکانی ئاسایش لە شوێنی دەستگیرکردنی ئەو کەسانە دەستگیراوە بەسەر چەند بەڵگەنامەیەک نێردراونەتە هۆبەی لێکۆڵینەوە لە ئاسایشی ئیستەنبووڵ.  پارتی کۆمۆنیستی مارکسیست - لێنینیست (تورکیا و کوردستان) ناسراو بە مەلەکەپە، پارتێکی کۆمەنیستییە و ١٠ی ئەیلوولی ١٩٩٤ دامەزراوە، ئەم پارتە جگە لە تورکیا، لە باکوور و رۆژئاوای کوردستانیش دژ بە حکومەتی تورکیا خەباتی چەکدارانە دەکات. مەلەکەپە لەلایەن حکومەتی تورکیاوە بە رێکخراوێکی تیرۆرستی ناودەبرێت و ناوبەناو هێزە ئەمنییەکان ئۆپەراسیۆن دژی ئەو پارتە دەکەن.