بەرەبەیانی ئەمڕۆ چوارشەممە ١٤ی نیسانی ٢٠٢١ تیمەکانی هۆبەی دژە تیرۆری سەر بە بەڕێوەبەرایەتیی پۆلیسی ئیستەنبووڵ، ئۆپەراسیۆنێکیان دەستپێکرد بۆ دەستبەسەرکردنی ئەو کەسانەی گومان دەکرێ پەیوەندییان بە رێکخراوی داعشەوە هەبێت.  لە چوارچێوەی ئۆپەراسیۆنەکەدا تیمەکان لە ١٠ شارۆچکەی ئیستەنبووڵ هەڵیانکوتایە سەر ١٩ ناونیشان و ١١ گومانلێکراوەکەیان دەستبەسەرکرد.  گومانلێکراوەکان دوای دەستبەسەرکردنیان رەوانەی بەڕێوەبەرایەتیی گشتیی پۆلیسی ئیستەنبووڵ کران و لە ئەنجامی پشکنینی ناونیشانەکانیاندا دەست گیرا بەسەر مۆبایلی گومانلێکراوەکان و ژمارەیەک بەڵگەی رێکخراوەیی و کەلوپەلی دیجیتاڵی.