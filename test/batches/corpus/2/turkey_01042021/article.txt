مەولوود چاوشئۆغڵو، وەزیری دەرەوەی تورکیا لە هەژماری خۆیدا لە تویتەر رایگەیاند: "لە ئەمڕۆ پێنجشەممە ١ی نیسانی ٢٠٢١، ڤیزای نێوان ئەنقەرە و باکوو کۆتایی پێهات و هاووڵاتییانی ئەم دوو وڵاتە بەتەنیا لە رێگەی ناسنامەکانیانەوە دەتوانن گەشت لە نێوان هەردوو وڵاتدا بکەن".    مەولوود چاوشئۆغڵو، روونیکردەوە: "هاووڵاتییانی ئەم دوو وڵاتە بۆیان هەیە بە ناسنامە ٩٠ رۆژ گەشت بکەن و بمێننەوە. بەمەش تواندرا تەواوی بەربەستەکانی نێوانمان هەڵبگیرێت و هەموو کارێک بە گیانی یەک میللەت دوو دەوڵەت لە هەموو روویەکەوە بکرێت".   ناسنامەی تورکیا و ئازەربایجان بەمەبەستی گەشتوگوزار بەکاردەهێندرێت و تەنیا لە رێگەی ئۆنلاینەوە زانیاری لە رێگەی فۆڕمێکەوە پڕدەکرێتەوە و مۆری ئۆتۆماتیکی چوون و هاتنی لێدەدرێت و لە مۆبایلەکانیاندا یاخود لەسەر کاخەزیش بێت لە سنوورەکان و فڕۆکەخانەکاندا بۆ راییکردنی مامەڵەی دەرچوونیان بەکاریدەهێنن.