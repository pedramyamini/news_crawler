ناوەندەکە راپۆرتی ١٠ مانگی ساڵی ٢٠٢٠ی تووندوتیژی دژ بەژنان لە تورکیا بڵاوکردەوە، تێیدا کوژرانی ٤٥٣ ژنی ئاشکراکرد. کە ٢٥٦ رووداو تاوانی کوشتنی راستەوخۆی بەمەبەست بووە و ١٩٧ رووداوی کوشتنەکانی ژنان گومانی تاوانی رێکخراوی لێدەکرێت.   بەگوێرەی راپۆرتەکە، ئیستەنبووڵ زۆرترین تاوانی کوشتنی ژنان تێیدا تۆمارکراوە. لە ماوەی ئەو ١٠ مانگەدا لە ئیستەنبووڵ ٣٧ ژن کوژراون. دوای ئیستەنبووڵ زۆرترن کەیسەکانی کوشتنی ژنان لە ئیزمیر ١٩ ژن، ئامەد ١٨ ژن، ئەنتاڵیا ١٣ ژن، مێردین ١١ ژن، ئایدن ١١ ژن کوژراون.   لە راپۆرتەکەدا هاتووە، ٣٩.٧ % ی رووداوەکانی کوشتنی ژنان لەلایەن هاوژینەکانیان یاخود لەلایەن هاوژینی پێشوویان بووە. ١٨.٤ % ی تاوانی کوشتنی ژنان لەلایەن کەسوکارەکانیانەوە کراون و ١٦ % ی کوشتنەکانی دیکەش لەلایەن خۆشەویستەکانیان یان هاوڕێ پیاوەکانیان کراون.   ناوەندەکە راشیگەیاند، ٥٧.٨ % ی تاوانەکانی کوشتنی ژنان لەرێگەی بەکارهێنانی چەک بووە، ٢٧.٣ % بەچەقۆ و تەنی بڕەڕ بووە و ٦.٦ % ی رووداوەکانی کوشتنی ژنانیش بە خنکاندن بووە.   هەروەها ٥٤.٣ % ی رووداوەکانی کوشتنی ژنان لەنێو ماڵەکانیاندا بووە. ٣٣.٦ % ی رووداوەکان لە شەقام و کۆڵانەکان و شوێنە گشتییەکان بووە و ١٢.١ % ی رووداوەکانی دیکەش شوێنی تاوانەکەیان نازانرێت؟