عەلیرەزا تەنگسیری، فەرماندەی هێزی دەریایی سوپای پاسدارانی ئێران رایگەیاند نۆ ئەندامیان لە رووبەڕووبوونەوەی راستەوخۆ لەگەڵ هێزەکانی ئەمریکادا لە ئاوەکانی کەنداوی عەرەبی کوژراون.  تەنگسیری ئاماژەی بەوەنەداوە ئەو رووداوانە کەی و چۆن روویانداوە، بەڵام دەڵێت، لە بەرامبەر کوژرانی ئەو نۆ چەکدارەی سوپای پاسداراندا "نۆ زللە"یان لە هێزەکانی ئەمریکا داوە.  فەرماندەی هێزی دەریایی سوپای پاسداران دەشڵێت، بەشێکی زۆری رووبەڕووبوونەوەکانی هێزەکانیان لەگەڵ هێزە دەریاییەکانی ئەمریکا، بە هۆکارگەلێک لە میدیاکان باس نەکراون.   عەلیرەزا تەنگسیری جەخت لەسەر سەروەیی هەرێمی ئاویی ئێران دەکاتەوە و دەڵێت: "توانیومانە بەو رووبەڕووبوونەوانە سەروەریی ئێران بەسەر کەنداودا بۆ ئەمریکییەکان بسەلمێنین".