سیستەمی پەروەردەی ئێران رەخنەی زۆری لەسەرە، لە دەسەڵاتدارانەوە تاوەکو دژبەران لێی ناڕازین، هەر کەسەو بەپێی جۆری روانینی خۆی؛ لە هەمووان زیاتر، مامۆستایان لێی ناڕازین. ئەوان کە راستەوخۆ سەروکاریان لەگەڵدا هەیە، یەکێک لە داواکارییەکانیان لە ناڕەزایەتییەکانی یەک ساڵی رابردوویاندا، گۆڕینی نێوەڕۆکی کتێبەکانە، پێیانوایە ئەوەی ئێستا هەیە، بەکاری قوتابییان نایەت.