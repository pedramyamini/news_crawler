ئەحمەد داوودئۆغڵو، سەرۆکی گشتیی پارتی ئایندە لە هەژماری فەرمیی خۆی لە تۆڕی کۆمەڵایەتیی تویتەر بڵاویکردەوە کە ئەنجامی پشکنینی ڤایرۆسی کۆرۆنای ئەرێنییە.  داوودئۆغڵو لە تویتەکەیدا نووسیویەتی: "ئەنجامی پشکنینی ڤایرۆسی کۆڤید ١٩ - کە ئەمڕۆ کردم، ئەرێنی دەرچوو. سوپاس بۆ خودا بە گشتی باشم. لە ماوەی کەرەنتینەدا لە ماڵەوە درێژە بە کارەکانم دەدەم. "  ئەوە لە کاتێکدایە زووتر سەرکان ئۆزجان، گوتەبێژی پارتی ئایندە تووشبوونی داوودئۆغڵوی بە ڤایرۆسەکە راگەیاندبوو.  ٢٦ی شوباتی ١٩٥٩ لەدایکبووە  ١٩٨٤ خوێندنی لە زانکۆی بۆغازیچی لە ئیستەنبووڵ تەواوکرد  بەشەکانی ئابووری و سیاسەتی نێودەوڵەتیی پێکەوە خوێندووە  بڕوانامەی دکتۆرای لە پەیوەندییە نێودەوڵەتییەکان بەدەستهێناوە  ١٩٩٠ لە زانکۆیەکی وڵاتی مالیزیادا وەکو مامۆستا دەستبەکار بووە  ٢٠٠٤ لە زانکۆی بێیکێنت بووە پرۆفیسۆر  ٢٠٠٩ - ٢٠٠٣ راوێژکاری کاروباری دەرەوەی سەرۆکوەزیران بووە  ٢٠٠٩ بووە وەزیری دەرەوەی تورکیا  سێ خول لەسەر بازنەی کۆنیا پەرلەمانتاری ئاکپارتی بوو   ٢٠٠٩ بووە وەزیری دەرەوەی تورکیا  ٢٠١٦ - ٢٠١٤ سەرۆکوەزیرانی تورکیا بوو  ١٣ی ئەیلوولی ٢٠١٩ دەستی لە ئاکپارتی کێشایەوە  ٢٠١٩/١١/١٩ پارتی ئایندەی راگەیاند و بووە سەرۆکی پارتەکە  خێزاندارە و باوکی ٤ منداڵە  زمانەکانی ئینگلیزی، ئەڵمانی و عەرەبی بە باشی دەزانێت