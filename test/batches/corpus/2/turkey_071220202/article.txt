دۆغان پێشتر پێشکێشکاری کەناڵی تەلەڤزیۆنیی "ئی مە جە" بوو. دوای ئەوەی حکومەتی تورکیا ئەو کەناڵەی داخست، ئەم رۆژنامەڤانەش چەند تۆمەتێکی درایە پاڵ و سکاڵای لە دژ تۆمارکرا.  بەپێی میدیاکانی تورکیا دادگای نۆیەمینی سزا قورسەکانی ئامەد رۆژی دووشەممە ٧ ـی کانوونی یەکەمی ٢٠٢٠ ئایشەگوڵ دۆغانی بە ئەندامی پەکەکەش ناوبردووە، بەڵام هیچ بەڵگەیەکی بیانووبڕی نیشان نەداوە و سزاکەی بەسەردا خوێندووەوەتەوە.  ئەحمەد ئۆزمەن، پارێزەری ئایشەگوڵ دۆغان رەتی کردەوە بریگرتەکەی ئەندامی دەتەکە یاخود پەکەکە بێت و گوتی "ئەو تەنیا وەکو رۆژنامەڤان بەشداریی لە کۆبوونەوە و چالاکییەکاندا کردووە. "  هەروەها پارێزەرەکەی ئایشەگوڵ دۆغان ئاماژەی بە بوونی کێشە و گرفت لەو بەڵگانەدا کرد کە دادگا لەبارەی ئایشەگوڵ نیشانی داون.   ئەحمەد ئۆزمەن رەتی دەکاتەوە ئەو تۆمارە دەنگییانە هی ئایشەگوڵ بن کە دادگا بەهۆیەوە سزای زیندانیی ٦ ساڵ و ٣ مانگی بەسەردا سەپاندووە.