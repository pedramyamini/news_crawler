عەلی خامنەیی، رێبەری کۆماری ئیسلامیی ئێران لەبارەی فەرمانی دەستبەکاربوونی شەهرام ئێرانی دەڵێت، "چاوەڕواندەکرێت گرنگی و شیاوێتی بدرێتە گەشەپێدانی تواناکانی هێزەکانی ئێران لە هەموو بوارەکاندا. "  شەهرام ئێرانی ساڵی ١٩٦٧ لە شاری سنە لەدایکبووە و ساڵی ١٩٨٥ چووەتە زانکۆی هێزی دەریای ئەرتەش. پلەی سەربازی شەهرام ئێران، ئەمیر دەریاداری دووەمە.  ئەمڕۆ فراکسیۆنی پەرلەمانتارانی سوننە لە پەرلەمانی ئێران راگەیێندراوێکیان لەبارەی دەستنیشانکردنی شەهرام ئێرانی بە فەرماندەی هێزی دەریایی ئەرتەشی ئێران بڵاوکردەوە و تێیدا سوپاسی خامنەییان کرد کە متمانەی بە کەسێکی سوننە کردووە بۆ پێدانی ئەو بەرپرسیارێتییە. دەشڵێن، دەستنیشانکردنی ئەو گرێی بەشداریپێنەکردنی کەسانی شیاوی سوننە لە بەڕێوەبردنی ئێراندا دەکاتەوە.