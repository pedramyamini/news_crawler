فەخرەددین کۆجا راشیگەیاند، له‌رێگه‌ی هه‌ڵسه‌نگاندنه‌كانی ئه‌نجوومه‌نی زانستییه‌وه له‌باره‌ی به‌كارهێنانی ڤاكسینه‌كه له وڵاته‌كه‌یاندا، له‌و كاریگه‌ری ڤاکسینەکە دڵنیابوونەتەوە.   ئەو ڤاکسینەی تورکیا لە چینی دەکڕێت، ناوی ' سینۆڤاجین ' ە فەخرەددین کۆجا لە کاریگەری ڤاکسینەکە زۆر دڵنیایە و دەڵێت: "دڵنیاین له‌وه‌ی كه ڤاكسینه‌كه كاریگه‌ریی هه‌یه و جێگه‌ی متمانه‌یه. ئەو ڤاکسینە لە سەرەتاوە رێژەی کاریگەرییەکەی ٩١.٢٥ % دەبێت، بە تێپەڕبوونی کات ئەم رێژەیە بەرزتر دەبێتەوە".   لەبارەی میکانیزمی کوتانیش، وەزیری تەندروستیی تورکیا رایگەیاند، رۆژانه دەتوانین ١.٥ ملیۆن بۆ ٢ ملیۆن کەس بکوتین. له كارمه‌ندانی ته‌ندروستی ده‌ستپێده‌كه‌ین. منیش له‌گه‌ڵ كارمه‌ندانی ته‌ندروستی یه‌كێك ده‌بم له‌و كه‌سانه‌ی كه سه‌ره‌تا خۆیان ده‌كوتن.    وەزیری تەندروستیی تورکیا لەبارەی دۆخی بەریتانیا و سنووردارکردنی گەشتە ئاسمانییەکانەوە رایگەیاند، تاوەکو ئێستا حاڵەتێکی بازدانی وەک ئەوەی بەریتانیامان تۆمار نەکردووە. سنوورداركردن سه‌باره‌ت به هه‌ریه‌ك له به‌ریتانیا، دانیمارك و ئه‌فریقای باشوور هه‌یه. بیر له سنوورداركردنێكی نوێ ناكه‌ینه‌وه.   لەبارەی کارەکانی بەرھەمھێنانی ڤاکسینی دروستکراوی تورکیا، فەخرەددین کۆجا رایگەیاند: "دەتوانم بڵێم دەستکراوە بە پشکنینی تەندروستیی خۆبەخشەکان. "  بەپێی ئامارەکانی وەزارەتی تەندروستیی تورکیا. تائێستا ٢,١٠٠,٧١٢ کەس لە تورکیا و باکووری کوردستان تووشی ڤایرۆسی کۆرۆنا بوون، لەو ژمارەیە ١,٩٣٥,٢٩٢ تووشبوو چاکبوونەتەوە و ١٩,١١٥ تووشبووش  گیانیان لەدەستداوە.