دوای نوێژی هه‌ینی، ره‌جه‌ب ته‌یب ئه‌ردۆغان، سه‌رۆکكۆماری توركیا ئاماژه‌ی به‌وه دا كه لووتكه‌ی سه‌ركرده‌كانی یه‌كێتیی ئه‌وروپا له ئاست داواكاری و چاوه‌ڕوانییه‌كانی ژماره‌یه‌ك له وڵاتاندا نه‌بوو.  سه‌رۆکكۆماری توركیا گوتی: "وڵاتانی ژیری ئەندامی یەکێتیی ئەوروپا لێرەدا هەڵوێستی ئەرێنییان نواند و ئەم یارییەیان تێکدا. بەرەوپێشچوونەکانی رۆژهەڵاتی دەریای ناوەڕاست و هەڵوێستە ئەرێنییەکانی ئێمە، چاوەڕوانییەکانی یەکێتیی ئەوروپای پووچەڵکردەوە. "  ئەردۆغان لەبارەی ئەو لووتكه‌یه‌ی له ئاداری ٢٠٢١ ـدا به‌ڕێوه ده‌چێت، گوتی: "بڕیار وایە بۆ کۆبوونەوەی نوێی لووتکە کە لە ئاداری ٢٠٢١ ـدا بەڕێوەدەچێت، ئامادەکاریی تازە بکرێت و دانوستاندن لەسەر ئەم بابەتە بکرێت. زۆر بە روون و ئاشکراش دەڵێم، ئەو کۆبوونەیەش هیچ شتێکی لێ بەرهەم نایەت. چ لەگەڵ ئەمریکا و چ لەگەڵ یەکێتیی ئەوروپا پەیوەندیی سیاسی و ئابووری زۆر دێرینمان هەیە کە بە هیچ شێوەیەک نایانەوێت کۆتایی پێبێت. ئێمە وەک تورکیا هیچ هەنگاوێکمان بۆ دروستکردنی کێشە لەم پەیوەندیانەدا نەناوە. "  هەروەها ئەردۆغان جەختیکردەوە کە وڵاتەکەی چەند مافێکی لای وڵاتانی ئەندام لە یەکێتیی ئەوروپایە و رایگەیاند: "پێویسته مافی خۆمان پێبدرێتەوە، چونكه ئێستا چه‌ندین مافمان لای وڵاتانی ئه‌ندام له یه‌كێتیی ئه‌وروپا هەیە کە دەبێت پێمانبده‌نه‌وە. "  هەم یەکێتیی ئەوروپا و هەم ئەوروپاش لە ئامادەکاریدان و ئەگەر هەیە بەم نزیکانە سزا بەسەر تورکیادا بسەپێنن کە ئەمە گرفتی بۆ ئابووریی ئەو وڵاتە دروست کردووە و بووەتە گوشارێک لەسەر حکومەتی ئەنقەرە.