سەرەتای مانگی کانوونی یەکەمی ٢٠٢٠ حکومەتی تورکیا پرۆژە بڕیاری نوێکردنەوەی مانەوەی هێزەکانی سوپای وڵاتەکەیانی لە لیبیا بۆ ماوەی ١٨ مانگی دیکە پێشکەشی سەرۆکایەتیی پەرلەمان کردبوو، بەڵام بەهۆی سەرقاڵیی ئەنجوومەنی گشتیی پەرلەمان بە پەسندکردنی بوودجەی گشتیی ساڵی ٢٠٢١ ـەوە، پرۆژە بڕیارەکەی دواخستبوو.   ئێوارەی رۆژی سێشەممە ٢٢ی کانوونی یەکەمی ٢٠٢٠ ئەنجوومەنی گشتیی پرۆژە بڕیارەکەی بە زۆرینەی دەنگی پەرلەمانتاران پەسندکرد.   رۆژی ٢٧ ـی تشرینی دووەمی ٢٠١٩ رەجەب تەیب ئەردۆغان، سەرۆککۆماری تورکیا و فائیز سەراج، سەرۆکی حکومەتی تەبایی نیشتمانیی لیبیا، "لێكتێگەيشتنى ئاسايش و هاوئاهەنگیی سەربازى" و "رێككەوتنى سنوورداركردنى دەسەڵاتى دەريايى"ـان واژۆکرد.   لەسەر داوای لیبیا و بە گوێرەی رێککەوتنەکەی نێوانیان، تورکیا هێزی سەربازیی ناردە ئەو وڵاتە و دوو بنکەی سەربازیی دامەزراند. هەروەها لە دژی هێزەکانی خەلیفە حەفتەر بە فڕۆکەی بێفڕۆکەوان و سیستەمی بەرگریی ئاسمانی پشتیوانی لە سوپای حکومەتی تەبایی نیشتمانیی کرد.