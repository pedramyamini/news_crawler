چارەسەرکردنی کێشەی کۆڵبەران لە پارێزگاکانی رۆژهەڵاتی کوردستان ساڵانێکە بە بیانووی جیاوازەوە لەلایەن بەرپرسانی باڵای کۆماری ئیسلامیی ئێرانەوە دێتە بەرباس، بەڵام هەنگاوێکی جدیی بۆ نانرێت جگە لە تەقەکردن لەو گەنجانەی کە بۆ پەیداکردنی بژێوی ژیانیان روو لە شاخەکان دەکەن. ئەمساڵیش هەر لە ئێستاوە لە لایەن پۆلیسی ئێرانەوە بڕیاری بەرەنگاربوونەوەی زیاتری کۆڵبەران درا.