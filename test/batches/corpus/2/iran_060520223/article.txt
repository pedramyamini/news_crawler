کەسوکاری بێسەروشوێنەکان گومان دەکەن ئەوان ژێر رنوویەکی گەورەی بەفر لە گەلی بینارێ کەوتبن.   رۆژی پێنجشەممە دەیان کەس لە دانیشتووانی مەرگەوەڕ جارێکی دیکە چوونە ئەو شوێنە، بەڵام هیچ سەرەداوێکیان دەستنەکەوت.  پاسەوانیی سنووری ئێران بە کەسوکاری کۆڵبەرە بێسەروشوێنەکانی راگەیاندووە، دەتوانن داوای هاوکاری لە خەڵک بکەن، بەڵام نابێت لە سنوور نزیک ببنەوە. ئەوە تەنیا هاوکاری حکومەت بووە بۆ دۆزینەوەیان، خەڵکیش بە دەستی بەتاڵ و بێڵ و پێمەڕە، هەر ئەوەندەیان لە دەستدێت ئەو شوێنانە بکۆڵن کە پێیانوایە لەوێ ژێر بەفر کەوتوون.  بڕیاردراوە رۆژی شەممە، جارێکی دیکە هاونیشتمانییان بچنەوە گەلی بینار و بەدوایاندا بگەڕێن.   کەسوکاری کۆڵبەرەکان داوا لە هاونیشتمانییان، بە تایبەت کەسانی شارەزا دەکەن، هاوکاریان بن لە دۆزینەوەیاندا، تاوەکو کۆتایی بە چاوەڕوانی چوار مانگەیان بێت.