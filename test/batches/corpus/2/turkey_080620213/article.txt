لە دانیشتنەکەی ئەمرۆی دادگادا ژمارەیەک سیاسەتڤان کە ئازادن و لەو دۆسیەیەدا دادگایی دەکرێن لەگەڵ ژمارەیەک پارێزەر ئامادەبوون.   دوای دەستنیشانکردنی ناسنامەی بەشداربووان، دەستەی دادوەران ئەو بەڵگانەی خوێندەوە کە ئامادەکرابوون. پارێزەرانی دۆسیەکە و داواکار، بەمەبەستی تەواوکردنی ئەو کەموکوڕییانەی لە دۆسیەکەدا هەن داوای دواخستنی دانیشتنی دادگەیان کرد.   دەستەی دادوەران، بڕیاریاندا بە هێشتنەوەی ئەو سیاسەتڤانە کوردانە لە زیندان، کە تاوەکو ئێستا لە دادگە گوتەیان لێوەرنەگیراوە و دانیشتنی داهاتوویان لەسەر ئەو دۆسیەیە بۆ ٤ی تشرینی دووەمی ٢٠٢١ دواخست.