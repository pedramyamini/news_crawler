نەتەوە یەكگرتووەكان، گرووپی تەمەنەكانی ٠ - ١٧ ساڵان بە "منداڵ" دەناسێنێت. بە پشتبەستن بە پێناسەی نەتەوە یەكگرتووەكان و بەپێی داتاكانی دەستەی گشتیی ئامارەكانی توركیا، لە ساڵی ١٩٧٠ رێژەی منداڵ لە توركیا ٤٨.٥ % بووە، رێژەکە لە ساڵی ١٩٩٠ بۆ ٤١.٨ % دابەزیوە و لە ساڵی ٢٠٢٠ یش بۆ ٢٧.٢ % کەمبووەتەوە.  دەستەی گشتیی ئامارەكانی توركیا پێشبینیی ٥٠ ساڵەی رێژەی منداڵان لە توركیا دەكات و ئاماژە بەوە دەكات، پێشبینی دەكرێت رێژەی منداڵ لە ساڵی ٢٠٢٥ بۆ ٢٦.٦ %، لە ساڵی ٢٠٣٠ بۆ ٢٥.٦ %، لە ٢٠٤٠ بۆ ٢٣.٣ %، لە ٢٠٦٠ بۆ ٢٠.٤ % و لە ٢٠٨٠ یش رێژەكە بۆ ١٩ % كەم ببێتەوە.  ناوەندی ئامارەكانی یەكێتیی ئەوروپا دەڵێت، رێژەی منداڵان لە كۆی ٢٧ وڵاتی ئەندام لە یەکێتییەکەدا بۆ ساڵی ٢٠٢٠، بە رێژەی ١٨.٢ % یە. زۆرترین رێژەی منداڵ لە دانیشتووانی وڵاتی ئێرلاندە كە ٢٤.٢ % ـە، فەرەنسا ٢١.٦ %، سوێد ٢١.١ %، ئەڵمانیا ١٦.٤ %، ماڵتا ١٥.٩ % و ئیتاڵیا ١٥.٨ % یە.