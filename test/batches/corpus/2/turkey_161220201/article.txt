بەرەبەیانیی ئەمڕۆ چوارشەممە ١٦ی کانوونی یەکەمی ٢٠٢٠ تیمەکانی هۆبەی دژەتیرۆری سەر بە بەڕێوەبەرایەتیی پۆلیسی ئیستەنبووڵ ئۆپەراسیۆنێکیان بۆ دەستبەسەرکردنی ژمارەیەک گومانلێکراو کرد کە هاوکاریی داعشیان کردووە.  لە چوارچێوەی ئۆپەراسیۆنەکەدا کە پۆلیستی تایبەتیش تێیدا بەشدار بوون، تیمەکان هەڵیانکوتایە سەر چەندین ناونیشان و ١٨ گومانلێکراویان دەستبەسەر کرد.  گومانلێکراوەکان دوای دەستبەسەرکردنیان رەوانەی بەڕێوەبەرایەتیی گشتیی پۆلیسی ئیستەنبووڵ کران و ئەو ناونیشانانە پشکنران کە گومانلێکراوەکانیان تێدا دەستبەسەر کران.   ئەو ١٨ کەسە دەستبەسەرکراوە دوای پشکنینی تەندروستی بۆ بەڕێوەبەرایەتیی گشتیی ئاسایشی ئیستەنبووڵ گوازرانەوە.