پەروین ساعدی، هاونیشتمانییەکی بەشداربووی مەراسیمەکەیە و دەڵێت، "ئەمڕۆ ئەو مەراسیمەمان زیندووکردەوە، خەڵکێکی زۆر هاتبوون و کەشێکی زۆر خۆشی هەبوو، چەندین چاڵاکی ئەنجامدرا، هەموو ساڵێک ئەو مەراسیمە زیندوودەکرێتەوە، ئەمساڵیش بە دلێکی خۆشەوە بەڕێمانکرد. "  سەرپەرشتیکارانی ئەم رێوڕەسمە دەڵێن، بۆ شێوازی بەڕێوەبردنی ئاهەنگی ئەمساڵ چەندین پەیامیان بۆ منداڵان هەیە و پێیاندەڵێن، بەرزگرتنی ئەم رێوڕەسمانە گرنگە.  هادی ئازەری، سەرپەرشتیاری رێوڕەسمەکەیە و باس لەوە دەکات، "ئەو مەراسیمە چەندین پەیامی تێیدیە؛ یەکێک لەوانە پاراستی ژینگە و داراستانەکانمان بوو، ئەمانە کۆمەڵێک پەیامی گرنگ بوون کە ئێمە لە مەراسیمەکاندا ئەوەمان جێکردەوە. "  منداڵانی کانی سپیکە دوای رێوڕەسمەکە و کەیفخۆشیان لە بەرنامە جیاوازەکانی، سەردانی ماڵان دەکەن تاوەکو نەورۆزانە و دیاری جەژن وەربگرن.   کەژۆ ئەحمەدی، منداڵێکی بەشداربووی مەراسیمەکەیە و باسی لەوە کرد، "مەراسیمێکی زۆر خۆش بوو، شیعریان بۆ خوێندینەوە و شیرینییان بەسەرماندا دابەشکرد. "  شەو بەرات رێوڕەسمێکی کۆنی کوردەوارییە کە لە هەر ناوچەیەکی رۆژهەڵاتی کوردستان بە ناوێکی جیاوازەوە بەڕێوەدەچێت.