بەرەبەیانی رۆژی هەینی ٧ی ئایاری ٢٠٢١ تیمەکانی هۆبەی دژە تیرۆری سەر بە بەڕێوەبەرایەتیی پۆلیسی ئیستەنبووڵ، ئۆپەراسیۆنێکیان دەستپێکرد بۆ دەستبەسەرکردنی ئەو کەسانەی گومان دەکرێت پەیوەندییان بە داعشەوە هەبێت.  لە چوارچێوەی ئۆپەراسیۆنەکەدا تیمەکان لە ١٠ شارۆچکەی ئیستەنبووڵ هەڵیانکوتایە سەر ١٥ ناونیشان و هەشت گومانلێکراوەکەیان دەستبەسەرکرد.  گومانلێکراوەکان دوای دەستبەسەرکردنیان رەوانەی بەڕێوەبەرایەتیی گشتیی پۆلیسی ئیستەنبووڵ کران و لێکۆڵینەوە لەگەڵیاندا بەردەوامە.