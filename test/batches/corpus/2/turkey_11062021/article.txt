سەرۆکایەتیی داواکاری کۆماریی ئیستەنبووڵ لەو سکاڵانامەیەدا کە ئامادەیکردووە، باسی لەوە کردووە کاتێک تیمە پەیوەندیدارەکانی ئاسایش لە ٢٣ی کانوونی دووەمی ٢٠٢١ سەرقاڵی پشکنین دەبن لە بارەگای لقی ئەسەنیورتی ھەدەپە، وێنە و پۆستەری عەبدوڵڵا ئۆجەلان، رێبەری دەستبەسەرکراوی پەکەکە دەبینن.   دواتر تەمەکانی ئاسایش دەست بە گەڕان و پشکنینی ژوورەکانی بارەگاکە دەکەن و ژمارەیەک تابلۆ، وێنە، بەڵگەنامەی رێکخراوەیی و ئامێری دیجیتاڵی دەدۆزنەوە و دەستیان بەسەردا دەگرن.  لە میانی لێکۆڵینەوە لەو دۆسیەیەدا سەرۆکایەتیی داواکاری کۆماریی ئیستەنبووڵ لە سکاڵانامەکەیدا داوا دەکات بۆ ماوەی ١١ ساڵ و پێنج مانگ تا ٢٥ ساڵ ئەرجان ساغڵام و دیلان کڵچ، ھاوسەرۆکانی لقی ئەسەنیورتی ھەدەپە، زیندانی بکرێن.   دۆسیەکە رادەستی دادگەی سزا قورسەکانی ئیستەنبووڵ دەکرێت بەمەبەستی دیاریکردنی کاتی پرۆسەی دادگاییکردنیان.