وەزیری ناوخۆی تورکیا ماوەی دوو رۆژە بە یاوەریی شاندێک سەردانی ئێرانی کردووە. سۆیلو رۆژی چوارشەممە ٢٠ی تشرینی یەکەم لە فڕۆکەخانەی میهرئاباد لە تاران لەلایەن یاریدەدەری وەزیری ناوخۆی ئەو وڵاتەوە پێشوازیی لێ کرا. وەزیری ناوخۆی تورکیا ئێوارەی هەمان رۆژ لەگەڵ هاوتا ئێرانییەکەی کۆبووەوە. دوای کۆبوونەوەی شاندی هەردوو وڵات، لەبارەی ئاسایشی سنوور پرۆتۆکۆلێک واژۆ کرا.