پەیوەندییە گشتییەکانی وەزارەتی بەرگریی ئێران دەڵێت، رووداوەکە ئێوارەی چوارشەممە ٢٥/٠٥/٢٠٢٢ لە یەکێک لە یەکەکانی لێکۆڵینەوەی وەزارەتی بەرگری لە ناوچەی پارچین روویداوە.  لە راگەیێندراوەکەدا ئاماژە بە جۆری رووداو و هۆکارەکەی نەدراوە، بەڵام ژمارەیەک میدیای ئێران بڵاویانکردووەتەوە، لە کارخانەیەکی پیشەسازیی سەربازیی ئەو وڵاتە تەقینەوە روویداوە.  پارچین ناوی ناوچەیەکە لە باشووری رۆژهەڵاتی شاری تاران و بە ناوەندێکی کارگە و کارخانەکانی دروستکردنی کەرەستەی سەربازی و مووشەکی و ئەتۆمی ئێران ناسراوە. ساڵەکانی ٢٠٠٧ و ٢٠٢٠ دووجار تەقینەوەی گەورە لە بنکە سەربازییەکانی ئەو ناوچەیە روویداوە.