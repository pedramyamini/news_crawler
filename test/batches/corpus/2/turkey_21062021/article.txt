کۆبوونەوەی حکومەتی تورکیا کە بەهۆی لووتکەی ناتۆ دواخرابوو، کاژێر ١٥: ٠٠ ـی دوای نیوەڕۆی ئەمڕۆ دووشەممە ٢١ی حوزەیرانی ٢٠٢١ بە سەرۆکایەتیی رەجەب تەیب ئەردۆغان، سەرۆککۆماری تورکیا و سەرۆکی گشتیی ئاکپارتی لە ئەنقەرە دەستپێدەکات.     لە کۆبوونەوەکەدا لەژێر رۆشنایی پێشنیازەکانی ئەنجوومەنی زانستی، لە چوارچێوەی بەرەنگاربوونەوەی پەتای کۆرۆنا، پرۆسەی کوتان لە تورکیا و هەڵوەشاندنەوە یان شلکردنەوەی هەندێک لە رێکارەکانی بەرەنگاربوونەوەی پەتای کۆڤید - ١٩ تاوتوێ دەکرێن.   لە توركیا بەهۆی ڤایرۆسی كۆرۆنا، شەوانە كاژێر ١٠: ٠٠ی شەو قەدەخەی هاتوچۆ تاوەکو كاژێر ٠٥: ٣٠ی بەرەبەیانی جێبەجێ دەکرێت و بڕیار وایە قەدەخەكە بۆ كاژێر ٢٣: ٠٠ی دوابخرێت و یان رەنگە بە یەكجاریی هەڵبگیرێت.   چاوەڕواندەکرێ دوای کۆتاییهاتنی کۆبوونەوەکە، سەرۆککۆماری تورکیا لە کۆنگرەیەکی رۆژنامەڤانیدا بڕیارەکانی کۆبوونەوەکە رابگەیێنێت.