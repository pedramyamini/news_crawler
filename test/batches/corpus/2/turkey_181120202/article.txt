فه‌خره‌ددین كۆجا، وه‌زیری ته‌ندروستیی توركیا له هه‌ژماری تایبه‌تی خۆی له تویته‌ر رایگه‌یاند، له ماوه‌ی ٢٤ كاژێری رابردوودا ١٥٨ هه‌زار و ٨١١ كه‌س پشكنینی تایبەت بە ڤایرۆسی کۆرۆنایان بۆ كراوه، چوار هه‌زار و ٢١٥ كه‌س ئه‌نجامی پشكنینه‌كانیان پۆزه‌تیڤ بووه و دوو هه‌زار و ٥٩٢ تووشبووی پێشووی ڤایرۆسەکەش چاكبوونه‌ته‌وه.  له تویته‌كه‌ی وه‌زیری ته‌ندروستیی توركیادا هاتووه، كۆی گشتیی ژماره‌ی مردووان به ڤایرۆسی كۆرۆنا گه‌یشتووه‌ته ١١ هه‌زار و ٨٢٠ كه‌س، ژماره‌ی تووشبووانی دەستنیشانکراوی کۆرۆناش گەیشتووەتە ٤٢٥ هه‌زار و ٦٢٨ كه‌س، ٣٦١ هه‌زار و ٦٥٥ كه‌سیش چاكبوونه‌ته‌وه.  تاوەکو ئێستا پشكنین بۆ ١٦ ملیۆن و ٦٢٣ هه‌زار و ٤٨٩ كه‌س كراوه.