کۆمەڵە منداڵێک لە سنە بە تامەزرۆییەوە فێری خوێندن و نووسین بە زمانی دایک دەبن. دەکرا ئەو منداڵانە لە سەرەتاوە لە قوتابخانە بە زمانی دایک بخوێنن، بەڵام رێگە نادرێت. ئەوان زۆرجار بەهۆی ئەوەی فارسی باش نازانن، سووکایەتیشیان پێدەکرێت، سووکایەتییەک کە بووەتە هەوێنی سەرهەڵدانی هەڵمەتێک بەناوی "کۆتاییهێنان بە تاکزمانی لە ئێران" کە لە تۆڕە کۆمەڵایەتییەکان بە هاشتاگی "من و فارسی" بەڕێوەدەچێت، هەڵمەتێک کە سەرەتا بە هاشتاگێک لە تویتەر دەستیپێکرد.