بەهۆی ئەو لێزمەبارانەی لە دوێنێ چوارشەممەوە لە شارەکانی باڵکئەسیر، ئایدن و ئیزمیر بەردەوامە، لە چەند شوێنێکدا باهۆز دروستبوو و شەقام و کۆڵانەکان کەوتنە ژێر ئاو.  لە ئیزمیر بەهۆی باهۆزەوە زیان بەر خانوو و باڵەخانەکان کەوت و چەند دیوارێک رووخان. ژنێکی تەمەن ٧٨ ساڵ کەوتە ژێر داروپەردووی دیوار و گیانی لەدەستدا. ئەمە جگە لەوەی لافاو و باهۆز زیانی زۆری بە ئیزمیریش گەیاند و لە چەند شەقامێکی سەرەکیی شارەکەدا هاتووچۆ وەستا.  شەپۆلێکی باران چەند پارێزگایەکی هەرێمی مارمارا و ئیجەی تورکیا گرتووەتەوە، بەڵام زیانەکان زیاتر بەر شارەکانی ئیزمیر، باڵکئەسیر و ئایدن کەوتووە.