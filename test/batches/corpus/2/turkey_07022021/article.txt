به گوێره‌ی راگه‌یێندراوه‌كه، لە سنوورە دەریاییەکانی شارۆچكه‌ی چەشمەی سەر بە پارێزگای ئیزمیر، ٢٣ كۆچبه‌ر به به‌له‌مێكی لاستیكی به‌ره‌و دوورگه‌كانی یۆنان به‌ڕێكه‌وتبوون، به‌ڵام له‌لایه‌ن هێزه‌كانی ئاسایشی كه‌نار ده‌ریای یۆنانه‌وه گه‌ڕێنرابوونه‌وه سنووره ئاوییه‌كانی توركیا. تیمه‌كانی فه‌رمانده‌یی ئاسایشی كه‌نار ده‌ریاكانی توركیایش ره‌وانه‌ی شوێنه‌كه كراون و كۆچبه‌ره‌كانیان رزگاركردوون.   بەپێی زانیارییەکانی فه‌رمانده‌یی ئاسایشی كه‌نار ده‌ریاكانی توركیا، كۆچبه‌ره‌كان سووری بوون و له هەوڵدا بوون بۆ گەیشتن بە دوورگەکانی یۆنان.   دوای ته‌واوبوونی رێكاره‌كانی ئاسایش، كۆچبه‌ره‌كان ره‌وانه‌ی به‌ڕێوه‌به‌رایه‌تیی فه‌رمانگه‌ی كۆچ و كۆچبه‌ران لە پارێزگای ئیزمیر كراون.