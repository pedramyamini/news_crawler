گوڕی بوومەلەرزەکە ٥.٢ ریختەر و لە قووڵایی ٦ کیلۆمەتردا بووە و ناوەندەکەشی شاری قوچان بووە کە شارێکی زۆرینە کوردنشینە لە پارێزگای خۆراسانی باکووری.  ئەبولفەزل مۆحێبان، بەڕێوەبەری مانگی سووری خۆراسانی باکوور دەڵێ، تیمەکان رەوانەی ناوچەکە کراون و تاوەکو ئێستاش زانیاری لەبارەی زیانەکان بەردەست نین.   ئەمین رەزا مەرئاتی، قایمقامی قوچان دەڵێ، بوومەلەرزەکەی زیانی گیانی نەبووە و تەنیا هەندێ خانووی کۆنی گوندەکان زیانێکی کەمیان بەرکەوتووە و دیوارەکانیان درزی تێکەوتووە.  ئەمین رەزا مەرئاتی دەڵێ، تیمەکان رەوانەی ناوچە بوومەلەرزە لێدراوەکان کراون و ناوەندی کۆنترۆڵی قەیران، مانگی سوور و دامودەزگە پەیوەندیدارەکانی دیکەش لە ئامادەباشیدان.  ئەو ناوچانەی کە ناوەندی بوومەلەرزەکە بوون یان لێوەی نزیک بوون، زۆرینەیان کوردنشینن و لە سەدەکانی رابردوودا بۆ باکووری رۆژهەڵاتی ئێران کۆچیان پێکراوە.