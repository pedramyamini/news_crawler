بەگوێرەی راگەیێندراوی وەزارەتی ناوخۆی تورکیا، ئێوارەی رۆژی پێنجشەممە ١٣ی ئایاری ٢٠٢١ گەریلاکانی پەکەکە لە دیوی رۆژهەڵاتی کوردستانەوە تەقەیان لە سەربازەکانی سوپای تورکیا کردووە.  لە راگەیێندراوەکەدا ئاماژە بەوەدراوە، لەو هێرشەی گەریلاکانی پەکەکەدا، کە لە سنووری پارێزگای ئاگری بووە، پۆلیسێكی ئۆپەراسیۆنی تایبەت کوژراوە و ٣ی دیکەش برینداربوونە.  پۆلیسە کوژراوەکە لەو هێزە بووە، کە ئەرکی پاراستنی ئەو کرێکارانەیان لە ئەستۆ گرتووە، کە لە پرۆژەی دروستکردنی دیوار لەسەر سنووری نێوان باکوور و رۆژهەڵاتی کوردستاندا کاردەکەن.     بەرەبەیانی ئەمڕۆ هەینی ١٤ی ئایار تەرمی پۆلیسە کوژراوەکە لە نەخۆشخانەی ئاگری گوازرایەوە بۆ فڕۆکەخانەی ئاگری و لە رێوڕەسمێکی سەربازیدا رەوانەی زێدی خۆی کرایەوە لە شاری دەنیزلی تورکیا.