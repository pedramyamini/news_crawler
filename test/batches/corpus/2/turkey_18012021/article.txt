لەمبارەیەوە ئۆرهان ساریباڵ، راوێژکاری سەرۆکی جەهەپە و بەرپرس لە کاروباری کشتوکاڵ کە هاوکات پەرلەمانتاری جەهەپەیە لەسەر بازنەی بورسە، رایگەیاند، سەرەڕای ئەوەی تورکیا ساڵی ٢٠١١ لە کشتوکاڵدا هەنگاوی زۆر جددیی هاوێشتووە، بەڵام ماوەی ١٠ مانگە ژمارەی پێوانەیی لە بەرزبوونەوەی نرخ تۆمارکردووە.    ساریباڵ هەروەها رەخنەی لە حکومەتی تورکیا گرت بەوەی وڵاتەکەیان ئالوودەی بەرهەمی دەرەوە کردووە و ئێستا کەرەستە و کەلوپەلی زۆر لە دەرەوە بۆ تورکیا هاوردە دەکرێت.  لە ماوەی رابردوودا تورکیا جگە لەوەی لەنێو قەیرانێکی ئابووریدا بوو، لەگەڵ بڵاوبوونەوەی ڤایرۆسی کۆرۆنا چەندینجار قەدەخەی هاتووچۆ و سنووردارکردنی راگەیاند، کە ئەمە کاریگەریی نەرێنیی لەسەر خەڵک دروستکرد.