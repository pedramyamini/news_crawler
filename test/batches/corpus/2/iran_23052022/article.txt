میدیای بەریتانیا ئەمڕۆ دووشەممە بڵاویکردەوە، نازەنین زاغری لە نامەیەکی ٢٠ لاپەڕەییدا بۆ وەزیری دەرەوەی ئەو وڵاتە رایگەیاندووە، وەزارەتی دەرەوەی بەریتانیا لە بەرامبەر ئازادکردنیدا، مەرجی ئێران بۆ داننان بە تۆمەتی سیخوڕیکردنی قبوڵکردووە.  زاغری باسی لەوەکردووە لە فڕۆکەخانەی تاران و بە ئامادەبوونی بەرپرسێکی وەزارەتی دەرەوەی بەریتانیا، کاخەزێکی واژۆکردووە کە تێیدا نووسراوە، تۆمەتی سیخوڕیکردن قبوڵدەکات.  نازەنین زاغری ١٦ی ئاداری ٢٠٢٢ دوای زیاتر لە شەش ساڵ بەندکردنی لە ئێران، ئازادکرا. بەریتانیا لە بەرامبەر ئازادکردنی ئەو و ئەنووشە ئاشووری ٥٣٠ ملیۆن دۆلاری لە داراییە بلۆککراوەکانی ئێران ئازاد کرد.   نازەنین زاغری لە ئێران و دوای ئازادبوونیشی تۆمەتی سیخوڕیکردنی رەتکردەوە.