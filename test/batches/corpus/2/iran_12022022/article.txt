جەلال مەلکی، گوتەبێژی ئاگرکوژێنەوەی تاران دەڵێت؛ ئاگرەکە کاژێر ٠٧: ٣٨ خولەکی بەیانی لە یەکێک لە مۆڵە کۆنەکانی بازاڕی تاران کەوتووەتەوە و لەکاتی ئاگرکەوتنەوەدا، دەرگای هەموو دووکانەکان داخراون.   بەگوتەی جەلال مەلکی؛ ٣٠ دووکانی بازاڕی تاران بەو کەلوپەلانەوە کە تێیاندا بوون، بە تەواوی لە ئاگردا سووتاون و رووخاون و ژمارەیەک دووکانی دیکەش زیانیان پێگەیشتووە.  گوتەبێژی ئاگرکوژێنەوەی تاران دەڵێت؛ تاوەکو ئێستا هۆکاری ئاگرکەوتنەوەی بازاڕەکە دیار نییە و تیمەکانی ئاگرکوژێنەوە و پۆلیسی تاران، لێکۆڵینەوە بۆ هۆکاری ئاگرکەوتنەوەکە، بڕی زیانی مادی و گیانی رووداوەکە دەکەن.  بازاڕی گەورەی تاران، یەک لە بازاڕە گەورەکانی ئێرانە کە جاروبار بەهۆی کۆنبوونی بەشێک لە بیناکانی ئەو بازاڕە، رووداوی هاوشێوە لە بەشە جیاوازەکانیدا روودەدات و زیانی مادی و گیانی لێدەکەوێتەوە.