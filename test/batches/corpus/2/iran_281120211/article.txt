بە گوتەی ناسر عەتەباتی، سەرۆکی دادی پارێزگای ورمێ، ئەو هەشت فەرمانبەرەی گومرکی ورمێ تۆمەتبارکراون کە بەشێوەی رێکخراو کاری قاچاخی مۆبایلیان کردووە.  ناسر عەتەباتی دەڵێت: "ئەو فەرمانبەرانە زانیاری ساختەیان بە ماڵپەڕی گومرک داوە و بە شێوەیەکی زۆر زیرەکانە مۆبایلی جۆری ئایفۆنیان قاچاخ کردووە. ئەو کەسانە ئێستا لە زینداندان، لێکۆڵینەوە و بەدواداچوونیش بۆ هاوبەش و یارمەتیدەرانیان دەکرێت".  وەزارەتی پەیوەندییەکانی ئێران ساڵی ٢٠١٧ بڕیاری دا هەموو مۆبایلێکێکی هاوردەکراو تۆمار بکرێت، بەمەبەستی رێگریکردن لە قاچاخ.  پێش ٢٠١٧ هەموو کەسێک دەیتوانی هەر چەند مۆبایلێک بیەوێت لەگەڵ خۆی بباتە ئێران، بەڵام ئێستا هەر گەشتیارێک دەتوانێت یەک مۆبایل لەگەڵ خۆی ببات.