به‌گوێره‌ی راگه‌یێندراوه‌كه، لە سنوورە دەریاییەکانی ئیزمیر و موغڵا، لە پێنج هەڵمەتی تیمەکانی پاساوانی و فریاکەوتن، لەنێوان رۆژانی ١١ تاوەکو ١٧ی کانوونی یەکەم، ٢٧٢ كۆچبه‌ر به‌ره‌و دوورگه‌ی رۆدۆس و میدیللی یۆنان به‌ڕێكه‌وتبوون، به‌ڵام له‌لایه‌ن هێزه‌كانی ئاسایشی كه‌نار ده‌ریای یۆنانه‌وه گه‌ڕێندرابوونه‌وه سنووره ئاوییه‌كانی توركیا.   تیمه‌كانی سەر بە فه‌رمانده‌یی ئاسایشی كه‌نار ده‌ریاكانی توركیاش ره‌وانه‌ی شوێنه‌كه كران و كۆچبه‌ره‌كانیان رزگاركرد. فه‌رمانده‌ییەکە ناسنامەی كۆچبه‌ره‌كانی ئاشکرانەکرد بەڵام وەک لە راگەیێندراوەکەدا هاتووە، له نێویاندا منداڵ و ژنیش هه‌بووه، جەختیان لەوەش کردووەتەوە سەرجەم کۆچبەرەکان دیپۆرت دەکرێنەوە.