رووداوەکە بەیانی ئەمڕۆ هەینی ٢٦ی ئاداری ٢٠٢١ لە گەڕەکی ئوچکویولار سەر بە شارۆچکەی باژارا نوو "یەنی شەهیر"ی ئامەد روویدا.  دوای بیستنی دەنگی تەقە و هاوارکردن، دانیشتووانی گەڕەک لایەنە پەیوەندیدارەکانیان ئاگادار کردەوە و تیمی پۆلیس و هێزی تایبەت رەوانەی شوێنی رووداوەکە کران.   تیمەکانی پۆلیسی تایبەت بۆ رزگارکردنی بارمتەکان کە لە ماڵەکەی خۆیاندا لەلایەن چەکدارێکەوە دەستیان بەسەرداگیرابوو، بە گرتنەبەری رێوشوێنی ئەمنی تووند دەستیان بە ئۆپەراسیۆن کرد.  لە ئەنجامی ئۆپەراسیۆنەکەدا ٥ کەسیان لە ماڵەکەدا هێنایە دەرەوە، کە دووانیان بریندارن، ٢ بریندارەکە گوازرانەوە بۆ نەخۆشخانە و لێکۆڵینەوەی تیمەکان لە شوێنی رووداوەکە بەردەوامە.