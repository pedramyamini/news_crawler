رووداوەکە شەوی رابردوو لە شارۆچكەی چرمک لە شوقەی یەکێك لە باڵەخانەکانی کۆڵانی خەندە لە گەڕەکی زاویە روویدا.    پیاوێک بەناوی (محەممەد. پ) کاژێر ٢٣: ١٥ خولەک دەچێتە ماڵەکەی خۆی، کە پێشتر بڕیاری دوورخستنەوەی بۆ دەرکرابوو و لەگەڵ  (ئەمنیە. پ)ی هاوژینی کە تەمەنی ٧٣ ساڵانە دەبێت بە دەمەقاڵیان و دواتر بە دەمانچە تەقەی لێدەکات و هەڵدێت.   دوای بیستنی دەنگی تەقەکان، دانیشتووانی باڵەخانەکە پۆلیس ئاگادار دەکەنەوە، تیمی تەندروستی و پۆلیس دەگەنە شوێنی رووداوەکە.   دوای ئەنجامدانی پشکنین دەردەکەوێت ئەمنیە کە دایکی سێ منداڵە لە شوێنی رووداوەکە گیانی لەدەستداوە. دواتر تەرمەکەی گواسترایەوە دادپزیشکیی مەڵەتی.  تیمەکانی پۆلیس لە ماوەیەکی کورتدا محەممەدیان دەستبەسەرکرد، کە گومانلێکراوە بە کوشتنی هاوژینەکەی.