ئەنجامی تاقیکردنەوەکانی ماستەر لە ئێران و رۆژهەڵاتی کوردستان، شەوی رابردوو لەلایەن وەزارەتی خوێندنی باڵاوە بڵاوکرایەوە و ١٣٧ هەزار و ١٨ بەشداربووی تاقیکردنەوەکان لە زانکۆ حکومییەکاندا وەرگیران. ئەمساڵ ژمارەی بەشداربووان بەراورد بە ساڵی رابردوو ٤٧ هەزار کەمیکردووە و لەگەڵ ئەوەشدا شەش هەزار و ١٩١ خوێندکار کە ناویان نووسیبو، بە هۆکاری نادیار لە تاقیکردنەوەکاندا بەشدارییان نەکرد. بەپێی ئامارەکانی وەزارەتی خوێندنی باڵا، ئەمساڵ رێژەی بەشداریکردن لە تاقیکردنەوەکانی زانکۆشدا، کەمتر بووە لە ساڵانی رابردوو.