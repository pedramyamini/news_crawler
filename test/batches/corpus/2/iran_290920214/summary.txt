بەرزبوونەوەی رێژەی هەڵئاوسانی مانگانە و رێژەی هەڵئاوسانی خۆراک، زیاتر لە هەر چینێکی کۆمەڵگەی ئێران و رۆژهەڵاتی کوردستان، کاریگەریی لەسەر چینی کرێکار داناوە. کرێکارانی رۆژانە بەیانی تاوەکو ئێوارە کرێکاری دەکەن بۆئەوەی نانی خێزانەکانیان دابینبکەن، بەڵام گرانبوونی رۆژانەی خۆراک و تەسککردنەوەی سفرەکانیان، گوشارێکی زۆری خستووەتە سەر ئەم چینە و خێزانەکانیان.