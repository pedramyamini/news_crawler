لە راگەيێندراوەكەدا بڕيارى ئەو سزايانەى ئەمريكا، كە لە رۆژی ١٤ ى كانوونى يەكەمى ٢٠٢٠ بەسەر توركياى سەپاند، رەتدەکاتەوە و تێيدا هاتووە "توركيا، بۆ ئاسايشى نيشتمانى لە هيچ هەنگاوێك سڵ ناكاتەوە. لەم بابەتەدا وڵاتێك نييە كە لە بەرامبەر هەڕەشە و سزادا هەنگاو بەرەو پاش بنێت. روانگەى سەروەرى بەبێ مەرج بۆ گەلە، لە هەنگاوناندا تەنها خەڵك لێپرسينەوە دەكات".  ئەو فراکسیۆنانەی پەرلەمانی تورکیا دەشڵێن "ئەو هەنگاوە هەڵەيەى كە ئەمريكا ناويەتى لەگەڵ گیانی هاوپەيمانى ناگونجێت. ئەوە روونە كە هيچ سوودێكى نابێت بۆ بەرەوپێشبردنى پەيوەندييەكانمان كە لەسەر بنەماى رێز لەيەكتر بونيادنراوە. توركيا، وڵاتێكە ئەوەى لەسەرى بێت بۆ ئاشتى و ئارامى لە سياسەتى دەرەوەى كردوويەتى".  هەروەها لە راگەیێندراوەکەی فراکسیۆنەکانی پەرلەمانی تورکیادا عەوە خراوەتەڕوو "نابێت رێگە بەو گرووپە بەرژەوەندیخواز و خاوەن ئەجێنداى دژايەتيكردنانە بدرێت كاريگەرييان لەسەر پەيوەندييەكانى توركيا - ئەمريكا هەبێت. ئەو تێڕوانينەى كە توركيا دووردەخاتەوە ئەستەمە بتوانێت ئاشتی لە جيهاندا بەرپابكات. ئەم هەڵوێستە بە پێچەوانەى رووحى هاوپەيمانێتیى ناتۆيە. هەربۆيە، داوا لە ئه‌مریكا دەكەين هەرچی زووه له‌و هه‌ڵه ترسناكه پاشگه‌ز ببێته‌وه".  ئەمەش لەکاتێکدایە رۆژی دووشەممە ١٤ی کانوونی یەکەمی ٢٠٢٠ بەهۆی کڕینی سیستەمی ئێس ٤٠٠ی رووسی لەلایەن تورکیاوە، ئەمریکا بە فەرمی سزای بەسەر بەڕێوەبەرایەتیی کەرتی پیشەسازیی بەرگریی ئەو وڵاتە و ئیسماعیل دەمیری سەرۆکیدا سەپاند و سامان و دارایی ناوبراو سڕدەکرێت و ڤیزای ئەمریکاشی پێنادرێت. تورکیا سەرکۆنەی سزاکانی ئەمریکا دەکات و دەڵێت، "لە کاتی گونجاودا" وەڵامی دروستیان دەبێت.  بڕیارەکەی ئەمریکا لەلایەن تورکیا و رووسیاوە سەرکۆنە کرا، وەزیری دەرەوەی رووسیا سزاکانی بە "نایاسایی" ناوبرد و گوتی، سزاکان دەرخەری ئەوەن کە ئەمریکا "لووتبەرزە بەرامبەر یاسای نێودەوڵەتی". هاوکات ئێرانیش سەرکۆنەی بڕیارەکەی ئەمریکای کرد.