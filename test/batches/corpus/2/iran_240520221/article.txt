بەپێی راپۆرتی ئەو رێکخراوە، ساڵی رابردوو لە جیهاندا لانیکەم ٥٧٩ کەس لە ١٨ وڵاتی جیهاندا لە سێدارەدراون، ئەمەش نزیکەی ٢٠ % زیاترە لە ساڵی ٢٠٢٠.  لە کۆی ٥٧٩ ئەو کەسەی لە جیهاندا لەسێدارەدراون، ٣١٤ کەسیان لە ئێران لەسێدارەدراون، واتە ٥٤ % ی لە سێدارەدراوان لە ئاستی جیهاندا لە ئێران بوون. لە کاتێکدا ساڵی ٢٠٢٠ لە ئێران ٢٤٦ کەس لەسێدارە درابوون.  بەپێی راپۆرتی لێبووردنی نێودەوڵەتی، لە ساڵی ٢٠١٧ ەوە ئێران زیاترین ژمارەی لە سێدارەدراوانی تێدا تۆمارکراوە.  بەپێی ئەو راپۆرتە، زۆربەی ئەو کەسانە بەهۆی بازرگانی بە ماددەهۆشبەر لەسێدارە دراون. رێکخراوەکە ئەمەی وەک "پێشیلکردنی ئاشکرای یاسا نێودەوڵەتییەکان" لێکداوەتەوە. بەشێکی دیکەی لە سێدارەدراوان لە ئێران بە تاوانی کوشتن بووە.  دوای ئێران، میسر بە لە سێدارەدانی ٨٣ کەس و سعودیە بە لە سێدارەدانی ٦٥ بەرزترین ژمارەی لە سێدارەدانیان هەبووە.   لە راپۆرتی رێکخراوی لێبووردنی نێودەوڵەتیدا ژمارەی لە سێدارەدراوانی چین ئەژمار نەکراوە، هۆکاری ئەوەش ئەوە بووە وردەکاریی لە سێدارەدانەکان بە وردی بڵاونەکراوەتەوە.