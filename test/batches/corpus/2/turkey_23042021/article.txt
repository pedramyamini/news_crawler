مستەفا شەنتۆپ سەرۆکی پەرلەمان و بەرپرسانی باڵای تورکیا لە رێوڕەسمەکەی پەرلەمانی تورکیادا بەشداربوون.  هەر ئەمڕۆ لە پەرلەمانی تورکیا دانیشتنێكی تایبەت بەو بۆنەیەوە بەڕێوەدەچێت. نوێنەری پارتە سیاسییەکان، ئەوانەی لە پەرلەماندا فراکسیۆنیان پێکهێناوە، لەسەر داواکاریی خۆیان بۆ ماوەی ١٠ خولەک مافی قسەکردنیان دەبێت.  رۆژی ٢٣ی نیسان لە تورکیا لە ساڵی ١٩٢١ ـەوە تاوەکو ئێستا وەکو رۆژێکی نیشتمانی یاد دەکرێتەوە و رێوڕەسم و چالاکیی جۆراوجۆر رێکدەخرێت.  ئەمساڵ هاوشێوەی ساڵی رابردوو بەهۆی بڵاوبوونەوەی پەتای ڤایرۆسی کۆرۆنا و راگەیاندنی قەدەخەی هاتووچۆ، بێجگە لەو رێوڕەسمانەی لە باڵەخانەی ئێستای پەرلەمان و لە یەکەمین باڵەخانەی پەرلەمانی تورکیا رێکدەخرێن، چالاکییەکانی تایبەت بەو رۆژە لەڕێگەی ئۆنلاینەوە دەبێت.