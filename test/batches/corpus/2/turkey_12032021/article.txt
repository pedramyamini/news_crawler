ئەم تاوانە، کە دەروونی خەڵکی پارێزگای کۆنیای ھەژاند، شەوی ٨ی ئەم مانگە روویدا، کاتێک ئیسماعیل کڵچئەری تەمەن ٣٢ ساڵان بەھۆی ئەوەی بەردەوام تووندوتیژی بەرامبەر ھاوژینەکەی بەکارهێناوە، ھاوژینەکەی جێیهێشتبوو. ئەویش لەگەڵ کوڕە تەمەن ١٠ ساڵانەکەی بووە و پێیگوتووە پێویستە بیخنکێنێت، منداڵەکەی ماچکردووە و لە باوەشی کردووە، منداڵەکەشی بەچاوی پڕ لە فرمێسکەوە بە داواکارییەکەی باوکی رازیبووە.   ئەو کەسە لە گوتەکانی بۆ پۆلیس ئاشکرای دەکات، رووخساری منداڵەکەی داپۆشیووە بۆ ئەوەی پەشیمان نەبێتەوە، دواتر خاندوویەتی. ئیسماعیل هۆکاری کێشەکانی بۆ ئەوە گەڕاندووەتەوە کە پارەیەکی زۆر قەرزدار بووە و توانای دانەوەی قەرزەکانی نەبووە.   ئیسماعیل کڵچئەر، پاسەوانی پرۆژەیەکی نیشتەجێبوون بوو، بە پۆلیسی راگەیاندووە، پێشتر چەندین تاوان و کەتنی کردووە , ویژدانی ئاسوودە نییە و قەرزە کەڵەکەبووەکانی سەری ھۆکاری تووندوتیژییەکەی بووە لە دژی ھاوژینەکەی و گوتوویەتی؛ "منداڵەکەم ناردە بەھەشت. نەمدەویست گەورە ببێت و لەم دونیا ئازاربەخشەدا تاوانباری لێ دەربچێت و تاوان بکات.   ھاوکات دانی بەوەشناوە دوای کوشتنی منداڵەکەی ویستوویەتی خۆی بکوژێت، بەڵام نەیتوانیوە و بڕیاریداوە پۆلیس ئاگادار بکاتەوە، بۆ ئەوەی دەستگیری بکات و سزا بدرێت.