بەگوێرەی راگەیێنراوی وەزارەتی بەرگریی تورکیا کە ئەمڕۆ پێنجشەممە ٣ی کانوونی یەکەمی ٢٠٢٠ لە توویتەر بڵاوکراوەتەوە، لە ناوچەی ئۆپەراسیۆنی چڵە زەیتون "کە مەبەست لێی هەرێمی عەفرینە" هێرشکراوەتە سەر یەکەیەکی سەربازی سوپای تورکیا.  بەگوێرەی وەزارەتی بەرگریی تورکیا، لە ئەنجامی هێرشەکەدا سەربازێکی تورکیا کوژراوە و ٦ شەرڤانی یەپەگەش گیانیان لەدەستداوە.   سەربازە کوژراوەکە ناوی محەممەد ئاڵتونە کە کوردێکی نیشتەجێی شارۆچكەی نسێبینی مێردینە.   خولوسی ئاکار وەزیری بەرگرyی تورکیا لە هەژمارەی فەرمی وەزارەتەکەی لەسەر ناوی خۆی و سوپای تورکیا سەرەخۆشی ئاراستەی کەسوکاری محەممەد ئاڵتون کرد کە رۆژی ٣ی کانوونی یەکەمی ٢٠٢٠ لە ئەنجامی هێرشێكی شەڕڤانانی یەکینەکانی پاراستنی گەل - یەپەگە لە هەرێمی عەفرین کوژرا.