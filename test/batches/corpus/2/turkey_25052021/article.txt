فرۆشتنی ئەو فڕۆکەبێفڕۆکەوانانە بە پۆڵەندا لەکاتی سەردانی ئەندرێ دوودا، سەرۆکی پۆڵەند بۆ تورکیا هات کە ئەمڕۆ سێشەممە دەچێتە ئیستەنبووڵ.   رۆژی دووشەممە رەجەب تەیب ئەردۆغان، سەرۆککۆماری تورکیا لەبارەی فڕۆکە بێفڕۆکەوانەکانی وڵاتەکەی ئاماژەی بەوە کرد، "ئێمە یەکێکین لە باشترین سێ - چوار وڵاتی جیهان. " هاوکات خۆشحاڵیی خۆیشی بەو هەنگاوەی پۆڵەند دەربڕی کە هاوتای تورکیا ئەندامی ناتۆیە.   ئەو فڕۆکەبێفڕۆکەوانانەی پۆڵەندا لە تورکیای دەکڕێت لە جۆری بایرەکتار TB ٢ ـە کە کۆمپانیای بایکاری تایبەت خاوەندارییان دەکات.   پێشتر تورکیا ئەو فڕۆکەبێفڕۆکەوانانەی بە ئۆکراینا، قەتەر و ئازەربایجان فرۆشتووە.   فڕۆکەبێفڕۆکەوانەکانی تورکیا لەکاتی بەکارهێنانیان لە شەڕەکانی سووریا، لیبیا و ئازەربایجان ناوبانگێکی زۆریان دەرکرد. بە گوتەی ئەردۆغان، "بەمنزیکانە" فڕۆکەی ئێف ١٦ ـەش بۆ پۆڵەندا دەنێرن.   پۆڵەنداش لە بنکەی ئینجەرلیک لە تورکیا سەرباز و فڕۆکەی سەربازیی هەیە. بڕیاریشە ئەمڕۆ سەرۆکی وڵاتەکە سەردانیان بکات.  لە کۆبوونەوەی لەگەڵ ئەردۆغان، سەرۆکی پۆڵەندا نیازی وڵاتەکەی نیشانداوە بۆ زیادکردنی قەبارەی ئاڵوگۆڕی بازرگانیی هەردوو وڵاتەکە. دەڵێت، هیواخوازە کە قەبارەی بازرگانی لەگەڵ تورکیا بگەیێنێتە ١٠ ملیار دۆلار.