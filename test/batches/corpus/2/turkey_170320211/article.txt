بەرەبەیانی ئەمڕۆ چوارشەممە ١٧ی ئاداری ٢٠٢١ تیمەکانی هۆبەی دژە تیرۆری سەر بە بەڕێوەبەرایەتیی پۆلیسی ئیستەنبووڵ ئۆپەراسیۆنێکیان دەستپێکرد بۆ دەستبەسەرکردنی ١٢ داواکراوی بە رەگەز بیانی بە گومانی ئەوەی پەیوەندییان بە رێکخراوی داعشەوە هەیە لە سووریا و عێراق.  لە چوارچێوەی ئۆپەراسیۆنەکەدا کە پۆلیسی تایبەتیش تێیدا بەشداربوون، تیمەکان لە ١١ شارۆچکەی ئیستەنبووڵ هەڵیانکوتایە سەر ١٢ ناونیشان و ٨ گومانلێکراوەکانیان دەستبەسەرکرد.  گومانلێکراوەکان دوای دەستبەسەرکردنیان رەوانەی بەڕێوەبەرایەتیی گشتیی پۆلیسی ئیستەنبووڵ کران و لە ئەنجامی پشکنینی ناونیشانەکانیاندا دەست گیرا بەسەر ژمارەیەک بەڵگەی رێکخراوەیی و کەلوپەلی دیجیتاڵی.