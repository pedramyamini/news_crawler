کەمال موباریزی تەمەن ٣ ساڵ کە دانیشتووی شارۆچکەی جزیرەی شرناخە، شەوی رابردوو دوای ٩ رۆژ مانەوەی لەژێر چاودێری پزیشک، لە نەخۆشخانەی ئێلیهـ گیانی لەدەست دا.  باوکی ئەو منداڵە کە ناوی هۆگر موباریزە و ئالوودەبووی ماددەی هۆشبەرە، ماوەیەک بەر لە ئێستا لە هاوژینەکەی جیابووەتەوە و نزیکەی یەک ساڵە چارەسەری دەروونی وەردەگرێت.  شەوی پێنجشەممە ١٥ی نیسانی ٢٠٢١ لە پارکی "برجابەلەک" کەمال موباریزی کوڕی دەبینێ. دەیبات و فڕێیدەداتە نێو ئاوی رووباری دیجلە.   دوای رووداوەکە هۆگر موباریز لەلایەن تیمەکانی پۆلیسی شارۆچکەی جزیرەوە دەستبەسەرکرابوو.