محەممەد رەزا ئامویی، جێگری فەرماندەی پۆلیسی پارێزگای کرماشان رایگەیاند، خەڵک لە شەڕی تاکەکەسی و بە کۆمەڵەکاندا تەقە دەکەن کە زۆر جار تەقە لە خانوو و ئۆتۆمبێلی خەڵک دەکرێ، بەڵام ئەمانە قوربانی زۆری نییە.  بە گوتەی محەممەد رەزا ئاموویی، ئەمساڵ نزیکەی هەشت هەزار شەڕی تاکەکەسی و نزیکەی ٣٠٠ شەڕی بەکۆمەڵ تۆمارکراون کە بەراورد بە هەمان ماوەی ساڵی رابردوو ٢٠ % زیادیکردووە.  ئامویی ئاماژەی بۆ زۆری بەکارهێنانی چەک کردووە و دەڵێت: "لەو چەند مانگەدا هەزار و ٥٨٤ جۆر چەکی جۆراوجۆر و ٢١ هەزار و ٥٠٠ فیشەک دەستیان بەسەرداگیراوە".  دوایین ئاماری کوشتن لە ئێران کە لە سەنتەرە نێودەوڵەتییەکان تۆمارکرابێت لە ساڵی ٢٠١٤ بوو کە ئێران لە پلەی ١٢١ ـەم بوو، بەپێی ئەو ئامارە لەو ساڵەدا هەزار و ٩٣٦ کەس لە ئێران کوژراون.