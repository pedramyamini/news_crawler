تیمەکانی ئاسایش هەڵیانکوتایە سەر چەند ناونیشانێکی گومانلێکراو و لە ئاکامدا ٨ کەسیان دەستگیرکرد بە گوتەی بەرپرسانی ئاسایش گومانی ئەوەیان لێدەکرێت، ئەندامی ئەو دوو رێکخراوە بن و لە رابردوودا هاوکارییان کردوون لە چالاکییەکاندا.  گومانلێکراوان دوای ئەوەی دەستگیرکران بە مەبەستی لێپرسینەوە رەوانەی بارەگای ئاسایش کران و دواتریش دەدرێنە دادگا. بەرپرسانی ئاسایش باس لەوە دەکەن کە لە شوێنی مانەوەی ئەو ٨ کەسەدا ژمارەیەک دۆکیومێنت دەستیان بەسەرداگیراوە.  مانگی پێشوو لە ١٧ی ئاداری ٢٠٢١ تیمەکانی هۆبەی دژە تیرۆری سەر بە بەڕێوەبەرایەتیی پۆلیسی ئیستەنبووڵ ئۆپەراسیۆنێکیان دەستپێکرد بۆ دەستبەسەرکردنی ١٢ داواکراوی بە رەگەز بیانی بە گومانی ئەوەی پەیوەندییان بە رێکخراوی داعشەوە هەیە لە سووریا و عێراق.  لە چوارچێوەی ئۆپەراسیۆنەکەدا کە پۆلیسی تایبەتیش تێیدا بەشداربوون، تیمەکان لە ١١ شارۆچکەی ئیستەنبووڵ هەڵیانکوتایە سەر ١٢ ناونیشان و ٨ گومانلێکراوەکانیان دەستبەسەرکرد.