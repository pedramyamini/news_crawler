ئیمام تاشچیئەر، پەرلەمانتاری هەدەپەی ئامەد رۆژی ١٩ی شوباتی ٢٠٢١ لە دانیشتنی پەرلەماندا بە بۆنەی رۆژی جیهانیی زمانی دایکەوە کە ٢١ ـی شوباتی هەموو ساڵێکە، گوتارێکی بە زمانی کوردی پێشکێش کرد.   تاشچیئەر گوتی: "داخوازیی من ئەوەیە کە زمانی کوردی ببێتە زمانی فەرمی و زمانی پەروەردە. "  تاشچیئەر ئاماژەی بەوە دا، ئیدی دژایەتیکردنی زمانی کوردی قبووڵ ناکرێت و داوای کرد زمانی کوردی لە تورکیا بکرێتە فەرمی.