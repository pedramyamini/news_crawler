بە هەماهەنگیی دەسەڵاتدارانی تورکیا، ئەو شۆفێر و ئۆتۆمبێلانەیە لە پێشبڕکێکەدا بەشداری دەکەن، بەسەر ئەو شەقامانەی ئیستەنبووڵدا رۆشتن کە نزیک بوون لە شوێنە مێژوویی و دیارەکان، ئەوەش بەمەبەستی نمایشێک بوو.  ڤورال ئاک، بەڕێوەبەری پارکی ئینتەرسیتیی ئیستەنبووڵ بە میدیاکانی تورکیای گوتووە "ئامانجی ئێمە ئەوەیە ساڵی داهاتوو واژۆی رێککەوتنێکی درێژخایەن بکەین و بەشێوەیەکی هەمیشەیی بچینە خشتەی ساڵنامەی پێشبڕکێکە".  پێشبڕکێی فۆرمولا وەن (Formula One) پێشبڕکێیەکی جیهانییە، تێیدا خێراترین ئۆتۆمبێلەکان بەشدارییان پێدەکرێت.  وشەی فۆرمولا مەبەست لێی چەند یاسایەکی دانراوە کە شۆفێر و ئۆتۆمبێلە بەشداریپێکراوەکان دەبێت جێبەجێی بکەن. وەرزی فۆرمولا وەن پێکدێت لە زنجیرەیەک پێشبڕکێ کە بە خەڵاتە مەزنەکان "گراند پریکس" ناسراوە و لەسەر شەقامە گشتییەکانی جیهان بەڕێوەدەچێت.