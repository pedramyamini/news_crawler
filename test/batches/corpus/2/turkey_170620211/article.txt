کۆمپانیای ئۆرک (ORC) ئەنجامی راپرسیی مانگی حوزەیرانی ٢٠٢١ی بڵاوکردەوە کە تێیدا هاتووە؛ زیاتر لە نیوەی دەنگدەران هەڵبژاردنی پێشوەخت بە پێویست دەزانن.   راپرسییەکە لە ماوەی نێوان ٨ بۆ ١٤ی حوزەیران لە ٤٢ پارێزگای باکووری کوردستان و تورکیا کراوە و تێیدا پرسیار و وەڵام بە شێوەی رووبەڕوو ئاراستەی هەشت هەزار و ٣٥٠ کەس کراوە.   پرسیارێکی دیکە لەبارەی بوون یان نەبوونی زانیاری لەسەر '' پرۆژەی کەناڵ ئیستەنبووڵ '' ئاراستەی بەشداربووان کراوە. ٤٧.٨ % ی خەڵک گوتیان نازانین چییە، هەروەها ١٥.٤ % پێیانوایە کەناڵێکی تەلەڤزیۆنییە!  پرۆژەی کەناڵ ئیستەنبووڵ دروستکردنی نۆکەندێکە لە بەشە ئەوروپاکەی ئیستەنبووڵ دەستپێدەکات تاوەکو دەگاتە دەریای رەش. درێژییەکەی ٤٥ کیلۆمەترە. دەریاچەی کوچوک چەکمەجە و بەنداوی سازڵیدەرە دەبنە بەشێک لەو پرۆژەیە.   پرسیارێکی دیکە لەبارەی دادگەریی تورکیا بوو کە پرسیار لە خەڵک کراوە، متمانەت بە دادگەریی تورکیا دەکەیت؟ لە وەڵامدا ٧٤.٩ % ی بەشداربووانی دەڵێن متمانەیان پێ نییە. هەروەها پرسیار لەبارەی دەنگەکانی سەرۆککۆماری تورکیا، هەڵبژاردنی پێشوەخت و چەند تەوەرتێکی دیکە کراوە.  بەڕای ئێوە گرنگترین کێشەی تورکیا چییە؟  پرۆژەی کەناڵ ئیستەنبووڵ چییە؟  ٢٤.٢ % پرۆژەی رێگەی ئاویی گەرووی ئیستەنبووڵ  ١٢.٦ % رێگەی تێپەڕبوونی کەشتی  متمانەت بە دادگەریی تورکیا هەیە؟  ئایا تورکیا پێویستە بچێتە هەڵبژاردنی پێشوەخت؟  ئەگەر ئەم یەکشەممەیە هەڵبژاردن بێت دەنگ بە رەجەب تەیب ئەردۆغان دەدەیت؟