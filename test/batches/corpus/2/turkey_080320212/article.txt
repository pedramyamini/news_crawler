کاژێر ٠٦: ٠٠ی بەیانیی ئەمڕۆ دووشەممە ٨ی ئاداری ٢٠٢١ لە ژێرزەمینی باڵەخانەیەکی نەخۆشخانەی فێرکاری ژن و منداڵی زەینەب کامیل لە ناوچەی ئوسکوداری ئیستەنبووڵ ئاگرکەوتەوە.   دوای ئاگادارکردنەوەیان ژمارەیەکی زۆر تیمی بەرگریی شارستانی گەیشتنە شوێنی رووداوەکە. نەخۆش و کەسوکاری نەخۆش و کارمەندانی تەندروستی باڵەخانەکەیان چۆڵکرد و نەخۆشەکان بۆ باڵەخانەیەکی دیکەی نەخۆشخانەکە گوازرانەوە. تیمەکان لە ماوەیەکی کورتدا ئاگرەکەیان کۆنتڕۆڵکرد.  ئاگرەکە تەنیا زیانی مادی لێکەوتەوە. تاوەکو ئێستاش هۆکاری کەوتنەوەی ئاگرەکە نەزانراوە.