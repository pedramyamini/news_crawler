ئابووریی ئێران بە درێژایی دەیەکانی رابردوو پشتبەستوو بە یارمەتیی دارایی حکومەت بووە؛ واتە بۆئەوەی شتومەک و پێداویستی هەرزانتر بە دەستی خەڵک بگات، حکومەت هاوکاریی نەختی بە بەرهەمهێنەر داوە. بۆ نموونە، نرخی یەک فەردە ئارد لە بازاڕی ئازاد نزیکەی ٦٠٠ هەزار تمەنە و حکومەت بە نزیکەی ٤٠ هەزار تمەن بە نانەواخانەکانی دەدات. حکومەت ناچار بوو ساڵانە دەیان ملیار دۆلار بۆ پڕکردنەوەی جیاوازیی ئەو دوو نرخە پارە بدات.