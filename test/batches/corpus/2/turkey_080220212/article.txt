ئەحمەد تورک بۆ میدیای تورکیا وەڵامی چەند پرسیاریکی لەبارەی چەند تەوەرێکی رۆژەڤی باکووری کوردستان و تورکیای دایەوە کە گرنترینیان هەوڵەکانی داخستنی هەدەپە بوو.   ئەحمەد تورک لەو بارەیەوە گوتی: "دەسەڵاتێک هەیە پارت داناخات، بەڵام هەوڵی لاوازکردنی دەدات. پێموایە پارتی داد و گەشەپێدان بەهۆی ئەوەی داخستنی هەدەپە لە بەرژەوەندیی ئەودا نییە، بۆیە بێدەنگە. ئەم حسابە لە ئارادایە، ئەگەرنا دەسەڵاتێک نییە کە لەگەڵ داخستنی هەدەپەدا نەبێت. دەیەوێت، بەڵام داخستنی هەدەپە سوودی بۆی نابێت. "  لەبارەی داهاتووی ئەو دۆخەوە ئەحمەد تورک رایگەیاند کە ئەوانیش چاودێریی دۆخەکە دەکەن، بەڵام بە گشتی داخستنی پارت پێشێلکاریی دیموکراسییە.   هەروەها تورک گوتیشی: "وەدەرنانی کوردان سوودی بۆ کەس نابێت و ئەوان کوردان وەلادەنێن، زیانێکی گەورە بە تورکیا دەگەیەنن. "