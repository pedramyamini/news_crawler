بەپێی راگەیێندراوێک، کە لە ماڵپەڕی سەرۆکایەتی ئیدارەدانی کارەسات و باری لە ناکاو (AFAD)دا بڵاوکراوەتەوە، بوومەلەرزەکە کاژێر ٠٢: ٢٨ خولەکی بەرەبەیانی ئەمڕۆ سێشەممە ١٨ی کانوونی دووەمی ٢٠٢٢ لە شارۆچکەی ساری ئۆغڵان سەر بە پارێزگای قەیسەری لە تورکیا، بەگوڕی ٤.٩ پله روویداوە.  چەقی بوومەلەرزەکەش لە قوڵایی ٢٣.٧٥ کیلۆمەتر بووە.    شەهمووس گونایدن، پارێزگاری قەیسەری دوای بوومەلەرزەکە رایگەیاند، زیانی گیانی نەبووە، تەنیا چوار هاووڵاتی برینداربوون و لە نەخۆشخانە چارەسەر وەردەگرن. بەڵام زیانی ماددی هەیە و چەندین خانوو و مارکێت و ناوچەی نیشتەجێبوون زیانیان بەرکەوتووە.   جەختی لەوەشکردەوە، تیمەکانی فریاگوزاری بەهاوکاری تیمەکانی دەزگای "ئافاد" کار دەکەن بۆ دەستنیشانکردنی زیانە ماددییەکان.