لە راگەیێندراوەکەی وەزارەتی تەندروستیی تورکیادا هاتووە، دوو هەزار و ٤٣٦ تووشبووی کۆرۆنا تۆمارکراون و ٨٣ تووشبوویش مردوون.  بەمجۆرە ژمارەی مردووان بەهۆی ڤایرۆسی کۆرۆنا لە باکووری کوردستان و تورکیا گەیشتە ١٠ هەزار و ٧٢٢ کەس و ژمارەی تووشبووانی تۆمارکراویش بۆ ٣٨٩ هەزار و ٢٥٦ کەس بەرزبووەوە، دوو هەزار و ٦٥٤ کەسیش لەو تووشبووانە دۆخی تەندروستییان ناجێگیرە.  لە ماوەی ٢٤ کاژێری رابردوودا هەزار و ٩١٤ تووشبوو چاکبوونەتەوە و بە گشتی تاوەکو ئێستا ٣٣٤ هەزار و ٢٩٣ تووشبوو لە باکووری کوردستان و تورکیادا چاکبوونەتەوە.   تاوەکو ئێستا لە باکووری کوردستان و تورکیا ١٤ ملیۆن و ٨٤٦ هەزار و ١٩٢ پشکنینی کۆرۆنا کراون.  چوار مانگ لەمەوبەر ژمارەی مردووان لە رۆژێکدا ٢٠ - ٣٠ کەس بوو، بەڵام ئەو ژمارەیە ئێستا بۆ زیاتر لە ٧٠ کەس لە رۆژێکدا بەرزبووەتەوە.   رۆژی ١١ی ئاداری ٢٠٢٠ یەکەم تووشبوون لە باکووری کوردستان و تورکیا راگەیێنرا و کاریگەرییەکانی بەردەوامن.