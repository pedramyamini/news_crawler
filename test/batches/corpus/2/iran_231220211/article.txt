کردنەوەی ئەم قوتابخانەیە بووەتە هۆی کەیفخۆشیی منداڵانی جوانڕۆ و پێشوازیی دایک و باوکەکانیان. رۆژانە ژمارەیەک لە منداڵان لە تەمەنی ژێر ١٤ ساڵ، لەو هۆڵە کۆدەبنەوە بۆ راهێنانی تۆپی پێ.  خاوەن و راهێنەرانی ئەو قوتابخانەیە بەهۆی کەمبوونی شوێنی یاری و وەرزش بۆ منداڵان، لە جوانڕۆ لە رێگەی کەرتی تایبەت و هاوکاریی خێزانەکانەوە، هەوڵی پڕکردنەوەی ئەو بۆشاییە بۆ منداڵان دەدەن.  لە رۆژهەڵاتی کوردستان، خێزانەکان بۆ باشترکردنی داهاتووی منداڵەکانیان و ئامادەکردنیان بۆ فێربوونی زانست و هەڵسوکەوتە کۆمەڵایەتییەکان، پێشوازییەکی گەرم لەو هەوڵانە دەکەن.  لە زۆربەی شارەکانی رۆژهەڵاتی کوردستان، شوێنی یاری و وەرزشی گەنجان و منداڵان کەمە و ئەم قوتابخانانە، تاڕادەیەک دەتوانن ئەو کێشەیە چارەسەر بکەن.