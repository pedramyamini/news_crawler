لە شارۆچکەی چەشمەی سەر بە پارێزگای ئیزمیر، رەشەبا و گەردەلوول زیانی زۆری بە ماڵ و حاڵی خەڵک گەیاند؛ رەشەبا و گەردەلوول وایانکرد بۆ ماوەی زیاتر لە سێ کاژێر خەڵک نەتوانێت لە ماڵەکانیان بڕۆنە دەرەوە. ژمارەیەکی زۆر خانوو و ئۆتۆمبێل زیانیان بەرکەوتووە.  بەپێی گوتەی خەڵکی ناوچەکە، ئەو گەردەلوولە نائاسایی و فراوان بووە و لە دوورگەی ساکزی یۆنانەوە گەیشتووەتە ناوچەکە و زۆر شتی لەگەڵ خۆی راماڵیووە و ١٦ کەسیش بریندار بوون.   هەروەها لافاوەکە چەندین ئۆتۆمبێلی بردووە و ژمارەیەکیان بە کەڵکی بەکارهێنان نەماون. رەشەباکەیش چەندین رووەکی لە ریشەوە دەرهێناوە.  هاوکات به‌هۆی ئه‌و لێزمە بارانهی كاژێر ٢٢: ٣٠ی شەوی پێنجشەممە ٢٠٢١/٠٢/١١ ناوچه‌ی چیغلی له ئیزمیر گرته‌وه، ژماره‌یه‌ك ماڵ و شوێنكار ژێرئاو كه‌وتن و ژماره‌یه‌ك ئۆتۆمبێلیش زیانیان به‌ركه‌وت.  تیمه‌کانی شارەوانی بە مەبەستی فریاکەوتن لەو ناوچانەی گەردەلوول زیانی پێگەیاندوون و لەو ناوچانەی لافاویان لێ هەستاوە دەستبەکارن.