بەپێی هەمان سەرچاوە له سنووری شارۆچکەی چه‌شمەی سەربه پارێزگای ئیزمیر ٦٣ کۆچبەر رزگاركراون و ٣٨ كۆچبه‌ری دیكه‌ش كه هه‌وڵیانده‌دا به به‌له‌می چارۆكه‌دار به خۆیان بگەیەننە وڵاتی سێیه‌م، قۆڵبه‌ستكران.  دوای ئاگاداركرانەوەیان له بوونی گرووپێك كۆچبه‌ر له سنووره ئاوییه‌كانی توركیا كه ده‌كه‌وێته سنووری کەناراوەکانی چەشمە، تیمه‌كان گه‌یشتنه ناوچه‌كه و هه‌ر ٦٣ كۆچبه‌ره‌كه‌یان دەستگیرکرد. ئەو کۆچبەرانە کە ١٠١ کەس بوون، دوای راییكردنی كاره‌كانیان راده‌ستی فه‌رمانگه‌ی كۆچ و كۆچبه‌رانی ئیزمیر كران. تا ئێستا نازانرێت ئەو کۆچبەرانە خەڵکی کام وڵاتن.  تورکیا ناوبەناو هێزی ئاسایشی کەناراوی یۆنان تۆمەتباردەکات بەوەی، گوایە بێ گوێدانە مەترسیی گیانیان رەوانەی تورکیایان دەکەنەوە، بەڵام حکومەتی یۆنان ئەمە رەتدەکاتەوە و تورکیا بەوە تۆمەتبار دەکات کە لە بابەتی کۆچبەراندا بانگەشەی جۆراوجۆر دروستدەکات و سیاسەتی پێوە دەکات.  بەپێی ئامارێکی وەزارەتی نێوخۆی تورکیا کە تەممووزی ئەمساڵ بڵاویکردووەتەوە، بە درێژایی ساڵی ٢٠٢٠ بە گشتی ١٢٢ هەزار و ٣٠٢ کۆچبەر بە شێوەی نایاسایی سنووری ئەو وڵاتەیان بریوە. ئەمە لەکاتێکدایە ساڵی ٢٠١٩ ئەو ژمارەیە ٤٥٤ هەزار و ٦٦٢ بووە، بەڵام بەهۆی بڵاوبوونەوەی ڤایرۆسی کۆرۆنا لە ساڵی رابردوودا ژمارەکە دابەزیوە. ئێستا کە کاریگەرییەکانی کۆرۆنا کەمتربوونەتەوە بەزربوونەوە لە ژمارەی کۆچبەراند هەیە و دۆخی ئەفغانستانیش گوشاری کۆچبەرانی لەسەر سنووری تورکیا زیاتر کردووە.