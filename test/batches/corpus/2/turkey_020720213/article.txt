لە راگەیێندراوەكەی وەزارەتی دەرەوەی توركیادا هاتووە، "ئەم جۆرە دامەزراوانە دەیانەوێت رۆڵی توركیا لەم بابەتە هەستیارەدا بێبەها بكەن. توركیا هیچ كاتێك چەكی نەخستووەتە دەست نەوجەوانان و منداڵان و ئەم تۆمەتانە بە هەموو شێوەیەك رەتدەكەینەوە".  وەزارەتی دەرەوەی توركیا دەڵێت، "گرووپە تیرۆریستەكانی وەك پەكەكە، پەیەدە، یەپەگەكە لە سووریا و عێراق بە زۆر چەكیان خستووەتە دەست منداڵان و تەنانەت لە سووریا قوتابخانەكان و داینگەكانیشیان كردووەتە سەربازگە و بارەگای سەربازیی و بە بازرگانیكردن بە مرۆڤەوە ناوبانگیان دەكردووە، و سەرباری ئەمانەش ئەمریكاش بەردەوام پاڵپشتیان دەكات و چەكیان پێدەدات، كەچی هاتوون توركیایان تۆمەتبار كردووە. ئەمەی ئێوەش كردووتانە رێك سیاسەتی دووفاقی قێزەونە".  هەر بەگوێرەی راگەیێندراوەكە، رۆژی ٢١ی حوزەیرانی ٢٠٢١، ڤیرجینیا گامبا نوێنەری تایبەتی نەتەوەیەكگرتووەكان بۆ منداڵان و پێكدادانە چەكدارییەكاندا زۆر بە راشكاوانە بڵاویكردەوە پەیەدە، یەپەگە، پەكەكە لە سووریا منداڵان دەرفێنن و بەزۆر دەیانخەنە خزمەتی سەربازییەوە چەكیان پێدەدەن و دەیاننێرنە بەرەكانی جەنگ و لە ئازادییەكانیشیان بێبەشیان دەكەن. هەمان شت لە شنگال و مەخموور ئەنجام دەدەن. ئەم رێكخراو و دامەزراوە ناڕەوانە لە بری ئەوەی بەدواداچوون بۆ تاوانەكانی ئەم گرووپانە بكەن، كەچی تۆمەت بە توركیا دەبەخشنەوە".