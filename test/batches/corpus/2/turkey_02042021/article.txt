بەگوێرەی ئەنجامی راپرسییەکە، ئەگەر هەڵبژاردن بکرێت ئاکپارتی ٢٩.٢ % ی دەنگەکان، جەهەپە ٢٠.٢ %، ئیی پارتی ١١.٧ %، هەدەپە ١٠.٠ %، مەهەپە ٧.٩ %، پارتی سەعادەت ١.٦ %، پارتی دێڤا ١.٣ %، پارتی ئایندە ١.٠ %، لایەنە سیاسییەکانی دیکە ٠.٦ % ی دەنگەکان دەهێنن. هەروەها رێژەی دەنگی خۆڵەمێشی ١٦.٧ % یە.   کۆمپانیای ئارێیا Area لە بەشی دووەمی راپرسییەکەیدا، رێژەی ١٦.٧ % ی دەنگیی خۆڵەمێشی بەسەر لایەنە سیاسییەکاندا دابەش کرد و ئەنجامەکەی بەمشێوەیە گۆڕدرا. ئاکپارتی ٣٥.١ % ی دەنگەکان بەدەست دەهێنێت. جەهەپە ٢٤.٠ %، ئیی پارتی ١٤.٠ %، هەدەپە ١٢.٠ %، مەهەپە ٩.٤ %، پارتی سەعادەت ١.٩ %، پارتی دێڤا ١.٦ %، پارتی ئایندە ١.٢ % ی دەنگەکان بەدەست دەهێنن.   هەر بەگوێرەی راپرسییەکە، هاوپەیمانی جمهوور کە لە ئاکپارتی و مەهەپە پێکدێت، ٤٤.٥ % ی دەنگەکان و هاوپەیمانی میللەت کە لە جەهەپە و ئیی پارتی پێکدێت ٣٨.١ % ی دەنگەکان و هەدەپە ١٢.٠ % و لایەنەکانی دیکەش ٥.٤ % ی دەنگەکان بەدەست دەهێنن.   بەمەشدا دەردەکەوێت، هاوپەیمانیی جمهوور ناتوانێت حکومەت پێکبهێنێت، بەهۆی ئەوەی رێژەی دەنگەکانیان ٥١ % ی نابێت. بەهەمان شێوە هاوپەیمانی میللەت کە بەرەی ئۆپۆزسیۆنە و لە جەهەپە و ئیی پارتی پێکهاتووە ٣٨.١ % ی دەنگەکان بەدەست دەهێنن. ئەگەر هەدەپەش بچێتە پاڵ  ئەو هاوپەیمانەی ئۆپۆزسیۆن هێشتا ناتوانن حکومەت پێکبهێنن بەهۆی ئەوەی کۆی دەنگەکانیان دەگاتە ٥٠.١ % و پێویستیان بە ٠.٩ % ی دەنگی دیکە دەبێت.