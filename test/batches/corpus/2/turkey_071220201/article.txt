ئاژانسی فەرمیی تورکیا بڵاوی کردەوە ئەو ١١ دەستگیرکراوە عێراقییە لە بەڕێوەبەرایەتیی ئاسایشی سامسوون لێپرسینەوەیان لەگەڵدا کراوە و دواتریش پەلکێشی دادگای سامسوون کراون.   بە بڕیاری دادگای سامسوون بڕیاری رەوانەکردنەوە بۆ یەکێک لەو ١١ دەستگیرکراوە دەرچوو. هەروەها بڕیاری درێژکردنەوەی دەستبەسەری بۆ ١٠ عێراقییەکەی دیکە دەرکراوە.  ١٣ی مانگی رابردوو به‌ڕێوه‌به‌رایه‌تیی ئاسایشی پارێزگای سامسوون رایگه‌یاند لە ئۆپەراسیۆنێکی شارۆچکەی ئیلکئادام، هەشت هاووڵاتیی عێراقی بە تۆمەتی ئەندامبوون لە رێکخراوی داعش دەستگیرکران کە دەرکەوتووە کاریان لەگەڵ رێکخراوەکەدا کردووە. ئەوە لە کاتێکدایە لە درێژەی هەمان ئۆپەراسیۆندا ٣ هاووڵاتیی دیکەی عێراقی بە هەمان تۆمەت دەستگیرکران.