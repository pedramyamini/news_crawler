فه‌خره‌ددین كۆجا، وه‌زیری ته‌ندروستیی توركیا له هه‌ژماری تایبه‌تی خۆی له تویته‌ر رایگه‌یاند، له ماوه‌ی ٢٤ كاژێری رابردوودا ١٤٦ هه‌زار و ٢٤٧ كه‌س پشكنینی تایبەت بە کۆرۆنایان بۆ كراوه، دوو هه‌زار و ٣٤٣ كه‌س ئه‌نجامی پشكنینه‌كانیان پۆزه‌تیڤ بووه؛ هاوکات هه‌زار و ٨١٧ تووشبووی پێشووی ڤایرۆسەکە چاكبوونه‌ته‌وه.  له تویته‌كه‌ی وه‌زیری ته‌ندروستیی توركیادا هاتووه، كۆی گشتیی ژماره‌ی مردووان به ڤایرۆسی كۆرۆنا گه‌یشتووه‌ته ١٠ هه‌زار و ٤٨١ كه‌س. بەگشتیی ژماره‌ی تووشبووانیش ٣٨٢ هه‌زار و ١١٨ كه‌سن. هەروەها ٣٢٨ هه‌زار و ٨٢٤ تووشبووی کۆرۆناش چاكبوونه‌ته‌وه.  تاوەکو ئێستا پشكنین بۆ ١٤ ملیۆن و ٤١٠ هه‌زار و ٥٠٧ كه‌س كراوه.