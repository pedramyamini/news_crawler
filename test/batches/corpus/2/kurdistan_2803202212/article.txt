بڕیارەکە ناڕەزایەتیی شۆفێرانی تەکسیی لێکەوتووەتەوە و پێیانوایە ئەو زیادکردنە خەرجیی خێزانەکان زیاد دەکات و گۆڕانکارییەکی ئەوتۆش لە ژیانی ئەواندا ناکات.  شۆفێرانی تەکسی خۆیان بە چینێکی پشتگوێخراو دەزانن کە هیچ رێکخراو و دامودەزگایەکی حکومی نییە بۆ دابینکردنی کەلوپەلی پێویست بە پیشەکانیان، پاڵپشتییان بکات. ئەوان ئەو بەشە بەنزینەی کە حکومەت بە نرخی حکومیش دەیانداتێ، بە کەمی دەزانن.  بەشێک لە هاونیشتمانیانیش زیادکردنی کرێی تەکسی و گواستنەوە بۆ هەموو ئێران بە یەک رادە بە گونجاوی نازانن و پێیانوایە دەبێت ئەو نرخە لەلایەن بەڕێوەبەرایەتییەکانی پارێزگاکان و بەپێی داهاتی دانیشتووانی شارەکان، دابینبکرێت.  لە ئێران و رۆژهەڵاتی کوردستان، ٤٤٠ هەزار کەس لەڕێگەی شۆفێریی تەکسییەوە بژێویی خۆیان و خێزانەکانیان پەیدا دەکەن و ساڵانە نرخی کرێی گواستنەوە لەنێوان ٢٠ % بۆ ٣٠ %، زیاد دەکرێت.