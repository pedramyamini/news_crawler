ژمارەی مردووان بەهۆی ڤایرۆسی کۆرۆناوە لە باکووری کوردستان و تورکیا گەیشتووەتە ٢٤ هەزار و ٩٣٣ کەس و ژمارەی تووشبووانی تۆمارکراویش بۆ  دوو ملیۆن و ٤٢٤ هەزار و ٣٢٨ کەس بەرزبووەتەوە. هەزار و ٩٦٢ کەس لەو تووشبووانە دۆخی تەندروستییان ناجێگیرە.  لە ماوەی ٢٤ کاژێری رابردوودا پێنج هەزار و ٨١١ تووشبوو چاکبوونەتەوە و بە گشتی تاوەکو ئێستا دوو ملیۆن و ٣٠١ هەزار و ٨٦١ تووشبوو لە باکووری کوردستان و تورکیا چاکبوونەتەوە. تاوەکو ئێستا ٢٨ ملیۆن و ٣٤٨ هەزار و ٦٥٩ پشکنینی کۆرۆنا کراون.  لە ماوەی رابردوودا ژمارەی مردووان بەهۆی کۆرۆناوە لە باکووری کوردستان و تورکیادا بۆ زیاتر لە ٢٠٠ کەس لە رۆژێکدا بەرزبووەوە، بەڵام ماوەی هەفتەیەکە ئەو ژمارەیە لە دابەزینێکی هێواشدایە.  رۆژی ١١ی ئاداری ٢٠٢٠ یەکەم تووشبوون بە ڤایرۆسی کۆرۆنا لە باکووری کوردستان و تورکیا راگەیێندرا و کاریگەرییەکانی بەردەوامن.