بەهرام عەینوڵڵاهی، وەزیری تەندروستیی ئێران ئەمڕۆ یەکشەممە رایگەیاند، پەتای گۆڕاوی ئۆمیکرۆن هێشتا لەو وڵاتە تۆمارنەکراوە، بەڵام ئەگەری هەیە بگاتە ئەو وڵاتە و دەبێ خۆی بۆ ئامادە بکەن.  محەممەد مەهدی گویا، سەرۆکی ناوەندی کۆنترۆڵی نەخۆشییە گوازراوەکانی وەزارەتی تەندروستیی ئێران رایگەیاند، گەشتکردن بۆ وڵاتانی ئەفریقای باشوور، نامیبیا، زیمباوی، لسوتۆ، سواتینی و بوتسوانا قەدەخەکراوە و رێگەی گەشتکردن بە هاووڵاتییانی ئەو وڵاتانە و ئەوانەی لەو وڵاتانەوە بیانەوێ بچنە ئێران، نادرێت. بۆ هاووڵاتییانی ئێرانیش، ئەو کاتە رێگەیان پێدەدرێت بگەڕێنەوە کە دووجار تێستی کۆرۆنایان نێگەتیڤ بێت.  بەپێی ئاماری وەزیری تەندروستیی ئێران، ٧٠ % ی خەڵکی ئەو وڵاتە دوو قورچک و ١٥ % یشیان یەک قورچک ڤاکسینی کۆرۆنایان وەرگرتووە.