بەگوێرەی داتاکانی دامەزراوەی ئەندێکسا کە لە تورکیا چاودێریی بەهای زەوی و خانووبەرە دەکات، لە ماوەی یەک ساڵی رابردوودا لە تورکیا بەهای خانووبەرە بە رێژەی ٣١.٧ % زیادیکردووە، نرخی هەر مەترێک چوارگۆشە زەوی بە سێ هەزار و ١١٣ لیرە و تێکڕای نرخی هەر خانوویەکیش بە ٤٠٤ هەزار و ٦٩٠ لیرە تۆمارکراوە.  لە شاری ئیستەنبووڵ بەهای خانووبەرە و کرێی خانووبەرە هەڵکشانێكی زۆری بەخۆوە بینیوە. لە ماوەی یەک ساڵدا لە ئیستەنبووڵ ١٩ هەزار و ٢٦٠ خانوو فرۆشراون، کە دەکاتە ٢٠.١ % ی کۆی گشتیی فرۆشی خانوو لە تورکیا.  لە دوای ئیستەنبووڵ، ئەنقەرە بە فرۆشتنی نۆ هەزار و ١٢٦ خانوو کە ٩.٥ % ی فرۆشی خانوو لە تورکیا پێکدەهێنێت، بە پلەی دووەم دێت و ئیزمیر بە فرۆشتنی پێنج هەزار و ٥٠٥ خانوو کە ٥.٧ % ی کۆی گشتیی فرۆشی خانوو لە تورکیا پێکدەهێنێت، بە پلەی سێیەم دێت.  لە ئیستەنبووڵ کە زۆرترین خانوو فرۆشراوە، بەهای ساڵانەی خانووبەرە بە رێژەی ٢٣.٤ % زیادیکردووە. لەو شارەدا تێکڕای نرخی هەر مەترێک چوارگۆشە بە چوار هەزار و ٥٦٤ لیرە و تێکڕای نرخی هەر خانوویەکیش بە ٥٢٠ هەزار و ٢٩٦ لیرە تۆمارکراوە.  لە ئەنقەرە بەهای ساڵانەی خانووبەرە بە رێژەی ٢٦.٤ % زیادیکردووە. لەو شارەدا تێکڕای نرخی هەر مەترێک چوارگۆشە بە دوو هەزار و ٣٨٥ لیرە و تێکڕای نرخی هەر خانوویەکیش بە ٣١٠ هەزار و ٥٠ لیرە تۆمارکراوە.  لە ئیزمیر بەهای ساڵانەی خانووبەرە بە رێژەی ٣٤.٥ % زیادیکردووە، لەو شارەدا تێکڕای نرخی هەر مەترێک چوارگۆشە بە چوار هەزار و ١٢٨ لیرە و تێکڕای نرخی هەر خانوویەکیش بە ٥١٦ هەزار لیرە تۆمارکراوە.  زۆرترین زیادبوون لە بەهای خانووبەرە لە تورکیا لە پارێزگاکانی موغڵا، ئایدن و ئەنتاڵیا تۆمارکراوە.  لە ماوەی یەک ساڵی رابردوودا زۆرترین زیادبوون لە بەهای خانووبەرە لە پارێزگای موغڵا بە رێژەی ٦٢.٩ % تۆمارکراوە. لەو شارەدا تێکڕای نرخی هەر مەترێک چوارگۆشە بە حەوت هەزار و ٧٧١ لیرە و تێکڕای نرخی هەر خانوویەکیش بە ٨٩٧ هەزار لیرە تۆمارکراوە.  لە پارێزگای ئایدن زۆرترین زیادبوون لە بەهای خانووبەرە بە رێژەی ٥٥.٥ % بووە. لەو شارەدا تێکڕای نرخی هەر مەترێک چوارگۆشە بە چوار هەزار و ١٦٩ لیرە و تێکڕای نرخی هەر خانوویەکیش بە ٥١٣ هەزار و ٩٤٠ لیرە تۆمارکراوە.  لە پارێزگای ئەنتاڵیا لە ماوەی یەک ساڵی رابردوودا زۆرترین زیادبوون لە بەهای خانووبەرە بە رێژەی ٤٨.٨ % بووە. لەو شارەدا تێکڕای نرخی هەر مەترێک چوارگۆشە بە سێ هەزار و ٨٢٩ لیرە و تێکڕای نرخی هەر خانوویەکیش بە ٤٣٥ هەزار و ١٢٥ لیرە تۆمارکراوە.