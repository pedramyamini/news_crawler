رەشید ئاکنجی، سەرۆکی پارتی دیموکراتی کورد لە لیدوانێکدا بە تۆڕی میدیایی رووداوی راگەیاند، ماوەی ١٠ مانگە سەرقاڵی ئامادەکارین بۆ دامەزراندنی ئەو پارتە.  رەشید ئاکنجی ئاماژەی بەوەدا، دوو مانگ بەرلە ئێستا داواکاری دامەزراندنی پارتەکەیان لەلایەن وەزارەتی ناوخۆی تورکیا بەفەرمی پەسندکراوە و بۆ کردنەوەی لقی پارتەکەیان لە چەند شارێکی باکووری کوردستان دەستیان بە هەوڵەکانیان کردووە.  سەرۆکی پارتی دیموکراتی کورد ئاماژەی بەوەدا بۆ ئەوەی رووبەڕووی کێشەی یاسایی نەبنەوە، لە ناوی پارتەکەیاندا لە شوێنی وشەی "کوردستان" وشەی "کورد" یان بەکارهێناوە.   بەگوتەی رەشید ئاکنجی، لە بەرنامەی پارتەکەیاندا جێگەیان داوە بە پرسی کورد و کوردستان، هەروەها سیاسەتی پارتەکەیان لەسەر رێبازی مەلا مستەفا بارزانی نەمر بەڕێوەدەبەن.