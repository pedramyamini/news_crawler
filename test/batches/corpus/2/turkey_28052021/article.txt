لیژنەی داد و دەستوور لە پەرلەمانی تورکیا رۆژی پێنجشەممە ٢٧ی ئایار ١١ دۆسیەی داواکاریی بۆ لادانی پارێزبەندی لەسەر ١٠ پەرلەمانتاری پارتی دیموکراتی گەلان - هەدەپە و پەرلەمانتارێکی سەربەخۆ رادەستی سەرۆکایەتیی پەرلەمان کرد.   ئەو پەرلەمانتارانەی داوای هەڵگرتنی پارێزبەندییان دەکرێت ئەمانەن:  مەنسوور ئشک، پەرلەمانتاری سەربەخۆ لە بازنەی مووش  نەجدەت ئیپەکیوز، پەرلەمانتاری هەدەپە لە بازنەی ئێلیهـ  سەرپیل کەمالبەی، پەرلەمانتاری هەدەپە لە بازنەی ئیزمیر  موعەزەز ئۆرهان، پەرلەمانتاری هەدەپە لە بازنەی وان  سەعید دەدە، پەرلەمانتاری هەدەپە لە بازنەی جۆلەمێرگ  مەحموود جەلادەت گایدالی، پەرلەمانتاری هەدەپە لە بازنەی بەدلیس  کەمال پەکئۆز، پەرلەمانتاری هەدەپە لە بازنەی ئادانا  مەحموود توغروڵ، پەرلەمانتاری هەدەپە لە بازنەی دیلۆک  ئەرداڵ ئایدەمیر، پەرلەمانتاری هەدەپە لە بازنەی چەولیگ  رەمزیە تۆسون، پەرلەمانتاری هەدەپە لە بازنەی ئامەد  شەڤین جۆشکون، پەرلەمانتاری هەدەپە لە بازنەی مووش  بەگوێرەی ئامارەکانی وەزارەتی دادی تورکیا، لە ٢٧ ەمین خولی پەرلەمانی ئەو وڵاتەدا هەزار و ٢١٧ دۆسیە بۆ وەرگرتنەوەی متمانە و لادانی پارێزبەندی دژی پەرلەمانتاران پێشکێشی سەرۆکایەتیی پەرلەمان کراوە. لەو ژمارەیەش ٩١٩ دۆسیە دژی پەرلەمانتارانی هەدەپە تۆمارکراون و سێ پەرلەمانتاری ئەو پارتەش متمانەیان لێسەندراوەتەوە.