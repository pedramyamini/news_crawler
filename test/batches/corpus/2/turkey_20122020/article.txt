ئەو لێکۆڵینەوەیەی راوەست لە ژێر ناونیشانی "کوردبوون لە تورکیا: ناسین و تێگەیشتنی گەنج" لە رێگەی پەیوەندیکردن بە هەزار و ٥٠٠ گەنج لە شارەکانی ئامەد، وان، مێردین و رووهای باکووری کوردستان  و مێرسین، ئادانا و ئیزمیری تورکیا ئامادەکراوە.   بەگوێرەی ئەنجامی لێکۆڵینەوەکە ٣٤ % ی گەنجی کورد کار دەکەن و لە ژمارەیە ٢٤ % ی گەنجەکان ئەو کارانە دەکەن کە هیچ تایبەتمەندییەکی نییە، ئەوانەی دیکە بێکارن.   لە دوو گەنجی تورک گەنجێکیان کار دەکات، بەڵام لە نێو گەنجانی کورددا لە ٣ گەنجیان تەنیا یەکێکیان کار دەکات.  بەگوێرەی لێکۆڵینەوەکە گەنجانی کورد خۆیان وەک موسڵمان، کورد و ئازادیخواز پێناسە دەکەن. لەکاتێکدا لە ٥ ئەندامی گەنجی ئاکپارتی ٤ یان جەخت لە ناسنامەی موسڵمانبوونیان دەکەنەوە، لە نێو گەنجانی هەدەپەدا رێژەکە سێ لەسەر یەکە.   گەنجانی کورد رازی نین بە ژیان لە شارەکانی خۆیان و لە تورکیا. بە هۆکاری دۆخی سیاسی و کۆمەڵایەتی لە ٥ ساڵی رابردوودا ٤٩ % ی ئەو گەنجانەی کۆچیان کردووە بۆ شارێکی دیکە، بەتەنیا کۆچیان کردووە. لە هەر ١٠ گەنج ٧ یان بەشێوەیەکی چڕ رووبەڕووی جیاکاری بوونەتەوە و ١٣ % ی ئەو گەنجانە ئاماژەیان بەو کردەوە جیاکارییانە کردووە.