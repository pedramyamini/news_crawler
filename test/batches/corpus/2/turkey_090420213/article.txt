ئێوارەی ئەمڕۆ هەینی ٩ ـی نیسانی ٢٠٢١، پارێزگاری سێرت راگەیێندراوێکی لە ماڵپەڕی پارێزگاکە بڵاوکردەوە و کوژرانی سەربازێکی سوپای تورکیای لە میانی پێکدادانێکی سەربازی لەگەڵ گەریلاکانی پەکەکە لە بەرزاییەکانی شارۆچکەی دیخ راگەیاند.   بەگوێرەی راگەیێندراوەکە، لە چوارچێوەی زنجیرە ئۆپەراسیۆنەکانی تورکیا بەناوی "ئەرەن - ٦ " کە لە پارێزگای سێرت بەڕێوەدەچێت، رووبەڕووبوونەوە لەگەڵ گەریلاکان روویداوە و ئەو سەربازە کوژراوە.  دوێنێش ناوەندی راگەیاندن و چاپەمەنیی هێزەکانی پاراستنی گەل - هەپەگە لە راگەیێندراوێکدا گیانلەدەستدانی شەش گەریلای پەکەکەی لە هەمان ئۆپەراسیۆندا راگەیاند.