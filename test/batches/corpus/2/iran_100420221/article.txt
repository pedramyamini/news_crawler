بەڕێوەبەرایەتی ئاو و قەرارگەی خاتەمی سوپای پاسداران لە دادگەی شاری بروجێنی پارێزگای چوارمەحاڵ و بەختیاری سکاڵایان لەسەر ٣٧ کەس تۆمارکردووە بەهۆی ئەوەی دژایەتی گواستنەوەی ئاوی ئەو پارێزگایەیان کردووە و بە هەوڵدان دژی ئاسایشی گشتی، هاندانی خەڵک و بەشداریی لە تێکدانی شتوومەکی حکومی تۆمەتبار کراون. دادگەی بروجێن ٢٢ کەس لەو کەسانەی بە تێکڕا بە ١٦٠ ساڵ بەندکردن و لێدانی هەزار و ٤٨٠ قامچی سزادا.  حکومەتی ئێران بۆ گواستنەوەی ئاوی ناوچەی "سەبزکوە"ی چوارمەحاڵ و بەختیاری تونێلێکی لێداوە و ئاوی بەنداوێکی ئەو ناوچەیە دەگوازێتەوە. دانیشتووانی ناوچەکە دژی گواستنەوەی ئەو ئاوەن و دەڵێن، زیان بە سەرچاوەکانی ئاو، کشتوکاڵ و ژینگەی ناوچەکە دەگەیێنێت.  پارێزگای چوارمەحاڵ و بەختیاری دەکەوێتە ناوەندی ئێران، شاری کورد ناوەندیی پارێزگاکەیە. زۆربەی دانیشتووانەکەی کوردی لۆڕن.