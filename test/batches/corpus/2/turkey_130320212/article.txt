عەفاف ناجی ئەحمەد، ژنێکی عراقییە و ماوەی دوو ساڵ و نیوە لە پارێزگای سامسون لە تورکیا دەژی، داوای لە کۆمەڵەی خێرخوازی دەستی برایەتی کرد، ھاوکاری بکەن بۆ شادبوونەوەی بە دوو منداڵەکەی کە لە سووریا دۆزراونەتەوە. لەسەر بنچینەی ئەو داواکارییە، بەرپرسانی کۆمەڵەکە دۆخەکەیان بە وەزارەتی ناوخۆی تورکیا راگەیاند.  تیمەکانی وەزارەتی ناوخۆی تورکیا بە سەرپەرشتیی رەحمی دۆغان پارێزگاری هاتای، توانییان لە ئیدلب منداڵەکان بدۆزنەوە و بیانگەڕێننەوە بۆ تورکیا.  مەتین یڵماز، سەرۆکی کۆمەڵەی خێرخوازیی دەستی برایەتی ئاماژەی بەوەدا، کۆتاییان بە خەمی ئەو دایکە عێراقییە هێنا و گوتی، "ئەم خوشکەمان، لە ساڵی ٢٠١٤ دا لەگەڵ خێزانەکەی لە عێراقەوە روویان لە ناوچەی ئەعزاز لە سووریا کرد و لەوێوە چوونەتە ئیدلب. دوو کوڕی لەگەڵ کۆمەڵێک کۆچبەری عێراقی لە ئیدلبەوە لە سنووری سووریا پەڕینەوە و ھاتوونەتە تورکیا".   هەر لەبارەی چیرۆکی ئەو خێزانە سەرۆکی کۆمەڵە خێرخوازییەکە دەڵێت: "دایکەکە، هاوژینەکەی و دوو کچیان لە سووریا ماونەتەوە و لە خانوویەکی رووخاودا ژیانیان بەسەربردووە. دوای ماوەیەک لە کاتی پەڕینەوەیان بۆ تورکیا بەھۆی ئەوەی منداڵەکانیان دەگریێن، دەستگیردەکرێن".   دوای ئەوەی منداڵەکان دەستگیردەکرێن دایکەکە دەپەڕێتەوە بۆ تورکیا و باوکەکە و دوو منداڵەکەی لە سووریا دەمێننەوە. دایکەکە دێت بۆ سامسون بۆ لای دوو کوڕەکەی. باوکەکە و دوو منداڵەکەی دیکەی دووبارە دەگەڕێنەوە ئیدلب و لەوێ دەژین. رۆژێک باوکەکە لەلایەن کەسانی نەناسراوەوە دەڕفێندرێت. ھەردوو کچەکە بە تەنیا دەمێننەوە. پاشان رێکخراوێکی ھاوکاریی تورکی منداڵەکان دەدۆزنەوە و دەیگەڕێننەوە بۆ لای دایکیان.   عەفاف ناجی ئەحمەدی دایک، ئاماژەی بەوە کرد کە دۆخی زۆر خراپ بووە و گوتی، "تەنیا ئەو کەسەی کە لەو دۆخەدا ژیابێت هەست بەو ئازارە دەکات کە من چەشتم. منیان لە رۆڵە بچووکەکانم جیاکردەوە. زۆر دڵخۆشم، بە منداڵەکانم شاد دەبمەوە".