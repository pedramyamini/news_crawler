بەگوێرەی راگەیێندراوەكەی پلاتفۆرمەكە، دوو لەو ژنانە بە دەستی كوڕەكانیان، یەكێك بە دەست خزمێكیان، حەوت ژن بە دەستی هاوژینەكانیان، یەكێكیان بەدەست خۆشەویستەكەی، شەش ژنیش لەلایەن باوكیانەوە كوژراون.  پلاتفۆڕمەکە ئاماژەی بە شوێنی کوشتنی ژنەکانیش داوە، لەوانە ١٠ ژن لە نێو ماڵ، دوو لەنێو بازاڕ، یەكێک لە نێو كێڵگە، چوار ژنیش لە چۆڵەوانیدا كوژراون.  ٥٩ % ی ئەو ژنانەش كوژران، خانمی ماڵەوە بوون.   بەگوێرەی ئامارەكانی ئەو پلاتفۆرمە، لە ساڵی رابردوو لە تورکیا و باکووری کوردستان ٣٠٠ ژن کوژراون و ١٧١ ژنیش بەشێوەیەکی گوماناوی گیانیان لە دەستداوە.  هەر بەپێی ئاماری پلاتفۆرمی "تاوانی دژ بەژنان دەوەستێنین"، لە پێنج مانگی یەکەمی ئەمساڵدا تاوەکو ئێستا ١١٢ ژن لە تورکیا و باکووری کوردستان کوژراون، ٧٩ ژن بەشێوەیەکی گوماناوی گیانیان لەدەستداوە.