محەممەد سادق موعتەمدیان، پارێزگاری ورمێ شەوی پێنجشەممە ٢١ - ٠٤ - ٢٠٢٢ لەگەڵ نوێنەری رێبەری کۆماری ئیسلامی لەو پارێزگایە و هەروەها سەرۆکی زانکۆکانی پارێزگاکە کۆبووەوە.   لە کۆبوونەوەکەدا، پارێزگاری ورمێ رایگەیاند، لەو پارێزگایە ژمارەیەکی زۆر کێشەی کەڵەکەبوو و پڕۆژەی جێبەجێنەکراو هەیە و بەرپرسانی پارێزگاکەی راسپارد، چیدیکە چارەسەرکردنی کێشەکان نەخەنە ئەستۆی یەکدی و هەوڵی چارەسەرکردنیان بدەن.  پارێزگاری ورمێ هەروەها گوتی دەبێ بە هەمووان هەوڵبدەن ئەو روانینە هەڵەیە بگۆڕن، کە لە تاران لەبارەی ئەو پارێزگایە هەیە و هەوڵبدەن ورمێ لەرووی پیشەسازییەوە گەشە بکات و ببێتە جەمسەرێکی وەبەرهێنان.