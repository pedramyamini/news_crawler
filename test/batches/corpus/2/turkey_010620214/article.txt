لە گوتارێکیدا کە لە کۆبوونەوەی فراکسیۆنی پارتەکەیدا لە پەرلەمانی تورکیا پێشکێشی کرد، دەولەت باخچەلی، سەرۆکی گشتیی پارتی بزووتنەوەی نەتەوەی - مەهەپە - ئاماژەی بەوە کرد دژی هەڵبژاردنی پێشوەختەن و هەمیشە دووپاتیان کردووەتەوە کە بە پێویستی نازانن.  باخچەلی رووی دەمی کردە کەمال کڵچدارئۆغڵو، سەرۆکی گشتیی پارتی گەلی کۆماری - جەهەپە - و لێی پرسی، "چی بووە، لە کوێدا ونبووە و لە ماوەی ساڵێکدا چی روویداوە".  سەرۆکی گشتیی مەهەپە باسی لەوە کرد کە دەنگۆی ئەوە هەیە ئەمریکا لەگەڵ هەندێک وڵاتی کەنداودا کار لەسەر سیناریۆیەکی "ناپاک" دەکات و گوتی: '' لە ئیماراتەوە تاوەکو ئیسرائیل، ئۆپەراسیۆنی وڵاتان کە ئامانج لێی گۆشەگیرکردنی تورکیا و رێگریکردنە لە باڵادەستبوونی. کڵچدارئۆغڵو و لایەنگرانی دیکەی پایەی سیاسیی ئەو ئۆپەراسیۆنانەن".  باخچەلی گوتیشی: '' خاوەنی دەنگی خوازیاری هەڵبژاردنی پێشوەختە لەلایەن جەهەپەوە کە کڵچدارئۆغڵو بەڕێوەی دەبات و بایدن هانیداوە و سواری بەلەمە خوێناوییەکەی بووە، بەڵێنێکی لەعنەتییە. گەلی تورک ناکەوێتە تەڵەیەکی لەو شێوەیە ''.  سەرۆکی گشتیی مەهەپە، هەروەها راشیگەیاند، ئیرادەی هاوبەشی جمهوور روونە، هەروەها هەڵبژاردنی سەرۆککۆمار و پەرلەمان لە حوزەیرانی ٢٠٢٣ دەمرێت. لە ئەمڕۆوە ٧٥٤ رۆژ ماوە بۆ هەڵبژاردنەکان.  لە کاتێکدا بەرپرسانی حکومەت لەگەڵ ئەوەدان هەڵبژاردن لەو رۆژەدا بکرێت کە رۆژژمێری هەڵبژاردن دیاریکردووە کە ئەویش حوزەیرانی ٢٠٢٣ یە، پارتەکانی ئۆپۆزسیۆن پێیانوایە ئیدی ئاکپارتی توانای بەڕێوەبردنی وڵاتی نەماوە و بەهۆی گۆڕانکاریش لە هاوکێشە سیاسییەکانی تورکیا، دەبێ هەڵبژاردنی پێشوەخت بکرێت.