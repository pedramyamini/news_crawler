شەوی شەممە ٠٤ - ١٢ - ٢٠٢١ دەنگی تەقینەوەیەک لە شاری بادرورد بیستراوە، چەند شایەتحاڵێکی رووداوەکە بە میدیای ئێرانیان گوتووە، جگە لە دەنگی تەقینەوەکە، رووناکییەکی گەورەیان لە ئاسمانی ناوچەکە بینیوە.  رەمەزانعەلی فیردەوسی، فەرماندەیەکی سەربازی دەڵێت، "یەکێک لە سیستەمە مووشەکییەکانمان تاقیکردووەتەوە بۆ ئەوەی ئامادەیی سیستەمەکە دەرکەوێت لە ئەگەری هێرشی لە ناکاو و رووداوەکە جێگەی ترس نییە".  هەروەها لەبارەی زیانی گیانییەوە، میدیای ئێران ئاماژەی بەوە کردووە کە هیچ زیانێکی گیانی نەبووە.  پێشتر دوو جار هێرشکراوەتە سەر بنکەی ئەتۆمیی نەتەنز یەکێکیان لە تەممووزی ٢٠٢٠ و دوایینیشیان لە نیسانی ٢٠٢١ بووە، ئێرانیش راستەوخۆ ئیسرائیلی بە هێرشەکان تۆمەتبار کرد.