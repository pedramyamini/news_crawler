پارێزگای بەدلیس لە راگەیێنراوێکدا ئاماژەی بەوەدا، تیمەکانی فەرماندەیی جەندرمە لەکاتی پشکنیندا لەسەر رێگای سەرەکی بەدلیس - ئامەد مینی پاسێکیان راگرتووە کە هەوڵیداوە خۆی بدزێتەوە بۆ ئەوەی نەگاتە خاڵی پشکنین.  بەگوێرەی راگەیێنراوەکە، ٥٢ کۆچبەری نایاسایی لە نێو مینی پاسەکەدا دەستبەسەرکراون و بە تاوانی پێشێلکردنی یاسای ئاسایشی نێودەوڵەتی و کۆچی نایاسایی بە ٢٤٦ هەزار و ٧٩٢ لیرەی تورکی کە دەکاتە نزیکەی ٣٣ هەزار دۆلار سزای بژاردنیان بەسەردا سەپێنراوە.  هەروەها کەسێکیش بە ناوی "ئ. ک" بە گومانی قاچاخچێتی بە کۆچبەرانەوە دەستبەسەرکراوە و بە بڕیاری دادگا خراوەتە زیندانەوە. دوای جێبەجێکردنی رێکارە یاساییەکان ٥٢ کۆچبەرە نایاساییەکە رادەستی بەڕێوەبەرایەتیی کاروباری کۆچ و کۆچبەرانی پارێزگای بەدلیس کران.