ساڵی رابردوو ئۆتۆمبێلی فیات زۆرترین فرۆشی هەبووە و ١٣٧ هەزار و ٣٢٥ دانەی لێفرۆشراوە، ئۆتۆمبێلی بێنتڵی کە ئۆتۆمبێلێکی گرانبەهایە ١١ دانەی لێفرۆشراوە. هەروەها ئۆتۆمبێلەکانی رینۆڵت ١٠١ هەزار و ٥٣٤ دانە و، ئاستۆن مارتن ١٧ دانەی لێفرۆشراوە.  لە تورکیا و باکووری کوردستاندا وەک هەمیشە ئەو ئۆتۆمبێلانەی بە گازوایل کاردەکەن فرۆشیان زۆرترە لەو ئۆتۆمبێلانەی بە بەنزین کاردەکەن، بەهۆی کەشوهەوا، ژینگە، جوگرافیی ناوچەکە و لە هەمان کاتدا گازوایل نرخیشی هەرزانترە لە بەنزین.   ئەو ئۆتۆمبێلانەی بچووک، چوار پستۆن، خاوەن بزوێنەری بچووکن و کەمتر بەنزین و گازوایل دەسووتێنن پڕ فرۆشترین ئۆتۆمبێل بوون. هەروەها ئەو جۆرە ئۆتۆمبێلانە کەمترین باجی لەسەرە بەراورد بە ئۆتۆمبێلەکانی دیکە، بە رادەیەک تەنیا باجی ئۆتۆمبێلە گرانبەها و براندە ناسراوەکانی دیکە رەنگە لە نرخی ئۆتۆمبێلە بچووکەکانیش زیاتر بێت.