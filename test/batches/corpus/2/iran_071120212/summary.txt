زیاتر لە ١٠ ساڵە قسە لەسەر گەنجڕاگرتنی کۆمەڵگەی ئێران دەکرێت، بابەتێک کە سەرەتا وەکو پلان باس دەکرا، دوو ساڵ لەمەوبەریش وەکو پرۆژەیاسایەک لەلایەن پەرلەمانی ئێرانەوە کاری لەسەر کرا و هەفتەی رابردوو پەسند کرا و رادەستی حکومەتی ئەو وڵاتە کرا بۆ جێبەجێکردنی. ئێستا ئەم پلانە بووەتە یاسا و حکومەتی ئێران سەرەڕای  قەیرانی ئابووری، باس لەوە دەکات، هەموو جۆرە بودجەیەکی بۆ جێبەجێکردنی یاساکە ئامادە کردووە.