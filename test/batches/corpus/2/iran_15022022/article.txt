شەهلا کازمی پوور، لێکۆڵەر لە بواری ژمارەی دانیشتووان (دیمۆگرافیا) دەڵێت: "بەپێی سەرژمێرییەکانی ساڵی ٢٠١٦ی ئێران نزیکەی ١٥ % ی پیاوانی خێزاندار لەو وڵاتە منداڵێک و نزیکەی ٢٥ % ی پیاوانی خێزانداریش ٢ منداڵیان هەیە.  بەگوتەی شەهلا کازمی، ٢ % ی پیاوان، کە تەمەنیان لە ٥٠ ساڵ زیاترە , هێشتا سینگڵن و ئەمانەش بەم هۆیەوە قەت ئەزموونی باوکیان ئەزموون نەکردووە. بەمەش لەگەڵ ٨ % ی ئەوانەی ژیانی هاوژینیان پێکهێناوە و منداڵیان نەبووە، رێژەیان دەگاتە ١٠ %.  ئەو پسپۆرەی بواری دیمۆگرافیا دەڵێ، لە ئێراندا دیاردەیەکی زۆر باوە کە پیاوان ژیانی هاوبەش پێکناهێنن، بەڵام بەپێی ئامارەکان پێکنەهێنانی ژیانی هاوبەش لەنێو ژناندا زۆر زیاترە لە پیاوان.  لە ئێران ساڵی ٢٠١٦ دوایینجار بوو کە سەرژمێری ژمارەی دانیشتووان کرا. بەپێی ئامارەکانی ئەوکات ژمارەی دانیشتووانی ئێران نزیکەی ٨٠ ملیۆن کەس بوو.  شەهلا کازمی پوور گوتوویەتی: بەپێی ئەو ئامارە لە ئێراندا ٣٣ ملیۆن و ٥٠٠ هەزار کەس لە رەگەزی نێر تەمەنیان لەسەرووی ١٠ ساڵ بووە، نزیکەی ١١ ملیۆنیان هاوسەرگیریان نەکردبوو.  بەپێی ئامارەکان، نزیکەی یەک لەسەر سێی پیاوەکان سەڵت بوون و دوو لەسەر سێشیان لانیکەم جارێک ژنیان هێناوە.