فه‌خره‌ددین كۆجا، وه‌زیری ته‌ندروستیی توركیا، له هه‌ژماری تایبه‌تی خۆی له تویته‌ر رایگه‌یاند، له ماوه‌ی ٢٤ كاژێری رابردوودا ١٨٣ هه‌زار و ٦٢٤ كه‌س پشكنینی تایبەت بە ڤایرۆسی کۆرۆنایان بۆ كراوه، شەش هه‌زار و ٦٩٠ كه‌س ئه‌نجامی پشكنینه‌كانیان پۆزه‌تیڤ بوون؛ چوار هه‌زار و ٨٢١ تووشبووی پێشووی ڤایرۆسەکەش چاكبوونه‌ته‌وه.  له تویته‌كه‌ی وه‌زیری ته‌ندروستیی توركیادا هاتووه، كۆی گشتیی ژماره‌ی ئەو تووشبووانەی ڤایرۆسی كۆرۆنا کە تاوەکو ئێستا گیانیان لەدەستداوە، گه‌یشتووه‌ته ١٤ هه‌زار و ١٢٩ كه‌س و بەگشتی ژماره‌ی تووشبووانیش ٥١٣ هه‌زار و ٦٥٦ كه‌سن، هەروەها ٤١٤ هه‌زار و ١٤١ تووشبووش چاكبوونه‌ته‌وه.  لە تورکیا تاوەکو ئێستا پشكنین بۆ ١٨ ملیۆن و ٩٥٦ هه‌زار و ٢٢٨ كه‌س كراوه.