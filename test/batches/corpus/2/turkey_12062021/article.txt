لە راپۆرتی ناوەندەكەدا، بەراوردی نێوان هەردوو داتا فەرمییەكەی نێوان دەستەی گشتیی ئامارەكانی توركیا و فیدراسیۆنی سەندیكاكانی كرێكاران و رەنجدەرانی توركیا DISK كردبوو. دەستەی گشتیی ئامارەكانی توركیا رایگەیاندبوو، لە سەرانسەری توركیادا ٧٢٠ هەزار منداڵی كاركەر هەن، ئەمە لە كاتێكدایە فیدراسیۆنی سەندیكاكانی كرێكاران و رەنجدەرانی توركیا باسی لەوەكردووە كە نزیكەی دوو ملیۆن منداڵ كاردەكەن و زۆربەیان كرێكارن و لە كەرتی كشتوكاڵیدا كار دەكەن.    لە بەشێكی دیكەی راپۆرتەكەدا هاتووە، لە ماوەی هەشت ساڵدا ٤٩٤ منداڵ لە دۆخێكی سەختی كاركردندا گیانیان لەدەستداوە و راشیگەیاند: لە ساڵی ٢٠١٣ دا ٥٩ منداڵ، لە ساڵی ٢٠١٤ دا ٥٤ منداڵ، لە ساڵی ٢٠١٥ دا ٦٣ منداڵ، لە ساڵی ٢٠١٦ دا ٥٦ منداڵ، لە ساڵی ٢٠١٧ دا ٦٠ منداڵ، لە ساڵی ٢٠١٨ دا ٦٧ منداڵ، لە ساڵی ٢٠١٩ دا ٦٧ منداڵ، لە ساڵی ٢٠٢٠ دا ٦٨ منداڵ گیانیان لەدەستداوە.