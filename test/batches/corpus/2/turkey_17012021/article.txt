بەگوێرەی ئامارەکەی هەپەگە، ساڵی ٢٠٢٠ سوپای تورکیا ١٢٢ ئۆپەراسیۆنی وشکانی، هەزار و ٥٨٩ بۆردوومان، ٢٠٦ تۆپبارانی ئەنجامداوە. لە بەرامبەردا گەریلاکانی پەکەکە ٣٩٧ چالاکیی سەربازیی، ١٣ هێرشی ئاسمانی بە درۆن، ٦٣ پێکدادانی راستەوخۆ، ١٢٠ کردەوەی پارتیزانی ئەنجامداوە.   هەپەگە راشیگەیاند، لە ئەنجامی چالاکییە سەربازییەکانی گەریلا ١٦ شۆڤڵ و بلدۆزەر و بارهەڵگری سەربازیی تێکشکێندران، سێ درۆن و هەلیکۆپتەرێک خراونەتە خوارەوە و ١٢ هەلیکۆپتەر زیانیان بەرکەوتووە.    هەر بەگوێرەی ئامارەکەی هەپەگە، هەزار و پێنج سەربازی تورکیا کوژراون، لەم ژمارەیەدا پێنج ئەفسەر هەن، کە عەقیدێک و نەقیبێک و ملازمێک و دوو جێگری ملازم و چوار عەریفی یەکەم کوژراون. ١٠٥ سەربازی تورکیا برینداربوون. لە بەرامبەردا ١٠ گەریلا بەدیل گیراون و ٣٥٨ گەریلاش کوژراون.   لە سەرەتای ئەمساڵەشدا وەزارەتی بەرگریی تورکیا رایگەیاندبوو، بە درێژایی ئەمساڵ زیاتر لە ٢٠٠ ئۆپەراسیۆن لە ناوخۆی وڵات و ئەودیو سنوور کوژران و، سێ هەزار و ٦٤٦ گەریلا کوژران.