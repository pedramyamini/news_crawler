محەممەد رەزا جان نساری، جێگری پارێزگاری ئیسفەهان رایگەیاند: فڕۆکەکە لە جۆری F ٧ بووە و لە ناوچەی ئەنارەک سەر بە شاری نایین لە پارێزگای ئیسفەهان کەوتووەتە خوارەوە.  بەگوتەی جان  نساری، ئەو رووداوە کاژێر ٠٨: ٣٠ی خولەکی بەیانی ئەمڕۆ سێشەممە روویداوە و فڕۆکە شەڕکەرەکە لە کاتی راهێنانی تەقەکردندا بووە.  جێگری پارێزگاری ئیسفەهان بۆ کاروباری سیاسی و ئەمنی، سەبارەت بە هۆکاری کەوتنە خوارەوەی فڕۆکەکەدا رایگەیاندووە دەبێت شارەزایان لێکۆڵینەوە لەو بابەتەدا بکەن.  ئاژانسی کاری ئێران (ئیلنا) هۆکاری کەوتنەخوارەوەی فڕۆکەکەی بۆ "کێشەی تەکنیکی" لە کاتی مەشق و راهێناندا گەڕاندووەتەوە.