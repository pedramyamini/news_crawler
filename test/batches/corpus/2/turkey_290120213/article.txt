لە قۆناخی یەکەمدا سوپای تورکیا هەزار سەربازی ناردە هەرێمی قەرەباخ. بەشێکیان لە هەرێمەکەدا بۆ بۆمبی چێنراو و پاشماوەی تەقەمەنییەکان دەگەڕێن و مینەکان هەڵدەگرنەوە. بەشێکی دیکەشیان وەک هێزی پاڵپشت بۆ پاراستنی هێزەکانی تورکیا جێگیر دەکرێن و بەشی سێیەمیشیان بۆ چاودێریکردنی ئاگربەستی نێوان یەریڤان و باکو هێزی هاوبەشی سەربازی لەگەڵ رووسیا پێکدەهێنن.   لە بنکەی خاڵی چاودێریی هاوبەشدا ٦٠ ئەفسەر و سەربازی تورکیا و ٦٠ ئەفسەر و سەربازی رووسیا کار دەکەن و هێزەکانیش بە درێژایی سنوورەکانی نێوان هەردوو وڵات چاودێریی ئاگربەستەکە دەکەن.   رۆژی ١١ی تشرینی دووەمی ٢٠٢٠ بنکەی چاودێری هاوبەشی سەربازیی تورکی - رووسی بە رێککەوتنی وەزیرانی بەرگریی تورکیا و رووسیا دامەزرا.   رۆژی ١٧ی هەمان مانگ، پەرلەمانی تورکیا داواکاریی ناردنی هێزی ئاشتیپارێزی تورکیای بۆ کاروباری چاودێریکردنی ئاگربەستی هەرێمی قەرەباخ بە زۆرینەی دەنگ پەسند کرد.   دوای ئەو ئۆپەراسیۆنەی کە سوپای ئازەربایجان لە ٢٧ ـی ئەیلوولی ٢٠٢٠ دەستی پێکرد، ٤٤ رۆژی خایاند. پێنج ناوەندی شار، چوار قەزا و نزیکەی ٢٨٦ گوندی کۆنترۆڵ کرد. ئەرمینیا لە رێگەی سەرۆکوەزیرانیەو، دانی بە شکست لەو شەڕەدا نا.  رۆژی ١٠ی تشرینی دووەمی ٢٠٢٠ هەریەکە لە ئەرمینیا و ئازەربایجان بە نێوبژیوانیی رووسیا رێککەوتنی ئاشتییان واژۆکرد.