لەبارەی ئۆپەراسیۆنەكەوە، پارێزگای جۆلەمێرگ راگەیێندراوێكی بڵاوكردەوە و تێیدا ئاماژەی بەوەداوە، فەرماندەیی هێزەكانی جەندرمەی پارێزگاكە لە چوارچێوەی لێكۆڵینەوە لە كەیسی پەكەكە / كەجەكەدا ئۆپەراسیۆنەكەی لە هەر سێ شارۆچكەی شەمزینان و چەلێ و گەڤەر ئەنجامداوە و پێنج كەس تێیدا دەستگیركراون.   لە راگەیێندراوەكەی پارێزگای جۆلەمێرگدا هاتووە، "لە باخچەی ماڵی یەكێك لە گومانلێكراوەكاندا دوو گۆڕ دۆزراونەتەوە، تەرمی دوو گەریلای تێدا بووو"، بەگوتەی خاوەن ماڵەكە ئەو دوو کەسە لە پێكدادانێكدا لەگەڵ هێزەكانی جەندرمە لە ١٧ی ئەیلوولی ٢٠١٦ كوژرابوون.   بۆ ناسینی تەرمەكانیان، تیمێكی تایبەتی تەندروستیی پاشماوەی تەرمەكانی گواستەوە نەخۆشخانەی گشتیی رووها.