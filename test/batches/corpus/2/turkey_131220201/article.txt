ئەحمەد کایا، پەرلەمانتاری جەهەپە، نموونەی ئەو گوتەیەی هێنایەوە کە زۆر جار رەجەب تەیب ئەردۆغان، سەرۆککۆماری تورکیا دەڵێت: "جەهەپە چڵە دارێکی نەچاندووە و کاری بۆ تورکیا نەکردووە. "  ئەو پەرلەمانتارەی جەهەپە لیستێکی ١٥ مەتریی لە سەکۆی گوتاردانەوە بەرەو مێزی فراکسیۆنی پارتەکەی هەڵدا و گوتی: "ئەمە کارەکانی جەهەپەیە. " دواتریش لیستێکی ١٣ مەتریی کردەوە و گوتی: "ئەمانەش لیستی ئەو شوێنانەن کە ئاکەپە لە ماوەی ١٨ ساڵدا فرۆشتوونی. "  کاری ئەو پەرلەمانتارە پەرلەمانتارانی ئاکپارتیی تەواو تووڕەکرد و دەمەقاڵێ و ژاوەژاوی دروست کرد.  بەڵام ئەحمەد کایا گوتارەکەی تەواوکرد و رووی دەمی کردە ئاکپارتی و گوتی: "ئیدی تۆمەت بۆ جەهەپە هەڵنەبەستن. "