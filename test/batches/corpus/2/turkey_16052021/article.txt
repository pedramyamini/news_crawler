هەر بەگوێرەی ئامارە فەرمییەکە، تورکیا لە مانگی کانوونی دووەمی ئەمساڵ بە بەهای ١٦٦.٩ ملیۆن دۆلار، لە مانگی شوبات بە بەهای ٢٣٣.٢ ملیۆن دۆلار، لە مانگی ئادار بە بە بەهای ٢٤٦.٩ ملیۆن دۆلار و لە مانگی نیسانیش بە بەهای ٣٠٢.٥ ملیۆن دۆلار فڕۆکەی بێفڕۆکەوان و کەرەستەی پیشەسازیی بەرگریی تایبەت بەم درۆنانە فڕۆشتووە.   زۆرترین فڕۆکەی بێفڕۆکەوان لە کۆمپانیا و کارگەکانی ئیستەنبووڵ فڕۆشراون، کە بە بەهای ٣٨٧.٥ ملیۆن دۆلار بووە و بەراورد بە ساڵی رابردوو بە رێژەی ٨٦.٨ % زیادیکردووە. ئەنقەرە لە پلەی دووەم دێت بە بەهای ٢٤٠.٥ ملیۆن دۆلار و لە پلەی سێیەمیش کۆنیا دێت، کە بە بەهای ١٣١.٧ ملیۆن دۆلار فڕۆکەی بێفڕۆکەوانی فرۆشتووە.   بەگوێرەی ئامارەکە. ئازەربایجان کڕیاری یەکەمی فڕۆکەی بێفڕۆکەوانەکانی تورکیایە. دوای ئەویش قەتەر و ئۆکراینا دێن.