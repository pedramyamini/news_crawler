بە گوێرەی راگەیێندراوێکی وەزارەتی تەندروستیی تورکیا، هەڵمەتی کوتانی دژی ڤایرۆسی کۆرۆنا لە تورکیا بەردەوامە و ژمارەی ئەو کەسانەی ڤاکسینەکەیان لێدراوە ملیۆنێکی تێپەڕاندووە.  لە رۆژی ١٤ی کانوونی دووەمی ٢٠٢١ ـدا لە تورکیا هەڵمەتی کوتان بە ڤاکسینی کۆرۆنا دەستی پێکردووە و بەردەوامە.  هەروەها وەزارەتی تەندروستیی تورکیا رایگەیاندووە ژمارەی ئەو کارمەندانەی لە هەڵمەتی کوتاندا بەشدارن ملیۆنێک و ١٠٠ هەزارە.  حکومەتی تورکیا رۆژی ١١ی ئاداری ٢٠٢٠ یەکەمین تووشبوونی بە ڤایرۆسی کۆرۆنا راگەیاند و تاوەکو ئێستا ٢٤ هەزار و ٣٢٨ کەس بەهۆی ئەو ڤایرۆسەوە لەو وڵاتە مردوون.