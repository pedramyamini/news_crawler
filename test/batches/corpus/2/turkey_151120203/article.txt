بەهۆی گۆڕانکارییەکانی تیمی ئابووریی تورکیا، بەهای لیرە هەفتەی رابردوو بە رێژەی سەدا ١٠.٢ % بەرامبەر بە دۆلاری ئەمریکی بەرزبووەوە.  تاوەکو پێش گۆڕینی سەرۆکی بانکی ناوەندیی تورکیا و وەزیری گەنجینە هەر دۆلارێکی ئەمریکی یەکسان بوو بە ٨ لیرە و ٥٧ قوروش، بەڵام هەینیی رابردوو بەهای هەر دۆلارێکی ئەمریکی دابەزی بۆ ٧ لیرە و ٦٩ قوروش.  سەرۆککۆماری تورکیا و سەرۆکی نوێی بانکی ناوەندیی تورکیا بەڵێنیانداوە هەموو ئامرازەکانی بەردەستیان بەکاربهێنن بۆ گەشەپێدانی ئابووریی وڵاتەکەیان و جێگیرکردنی بەهای لیرە.