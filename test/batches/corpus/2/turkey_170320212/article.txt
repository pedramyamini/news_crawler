رووداوەکە شەوی سێشەممە ١٦ی ئاداری ٢٠٢١ لە شارۆچکەی یورەغیر سەر بە پارێزگای ئادانای تورکیا روویدا.  "بایرام. ت" و "بوشرا. د" دوو گەنجن خۆشەویستی یەکدین و هەردووکیان تەمەنیان ٢٠ ساڵانە. ئێوارەی دوێنێ داوا لە خێزانەکانیان دەکەن رێگەیان پێبدەن ژیانی هاوژینی پێکبهێنن، بەڵام داواکارییەکەیان لەلایەن خێزانی کچەکەوە رەتدەکرێتەوە.   درەنگانی شەو بایرام  دەستی بوشرا دەگرێت و لەگەڵ خۆیدا دەیبات بۆ ماڵی باوکی، دوای ئەوەی خێزانی بوشرا دەبینن کچەکەیان دیار نەماوە، هەڵدەکوتنە سەر ماڵی بایرام.   "بایرام. ت" و "بوشرا. د" کاتێک دەبینن خێزانی بوشرا هاتوون، دەستی یەکدی دەگرن و لە سەربانی خانووەکە کە ٤ نهۆمییە، پێکەوە خۆیان فڕێدەدەنە خوارەوە.  دوای گەیشتنی تیمەکانی پۆلیس و تەندروستی، بایرام و بوشرا گوازرانەوە نەخۆشخانەی شار لە ناوەندی شاری ئادانا و نەخۆشخانەی فێرکاری زانکۆی چوکورئۆڤا.  بەگوێرەی زانیارییەکان ئەو دوو گەنجە تەندروستییان ناجێگیرە.