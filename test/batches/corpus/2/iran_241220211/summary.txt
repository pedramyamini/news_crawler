دووکاندارە مەسیحیییەکانی تاران بەبۆنەی هاتنی کریسمەس و ساڵی نوێوە شەقامێکی تارانیان رازاندووەتەوە. هاوکات لەگەڵ ئەوەدا کە کۆمەڵگەی مەسیحیی تاران خۆیان بۆ ساڵی نوێ ئامادە دەکەن، جوانیی شەقامە رازێندراوەکە سەرنجی دەیان کەسی دیکەشی بۆ لای خۆی راکێشاوە، کەسانێک کە دەیانەوێ چەند ساتێک چێژ لەم کەشە وەربگرن. ساڵی رابردوو بەهۆی کۆرۆناوە ئەم چراخانە نەبوو، بەڵام ئەمساڵ دوای ئاسانتربوونی رێوشوێنەکانی کۆرۆنا، نیشانەی گۆڕان بە شەقامەکەوە دیارە.