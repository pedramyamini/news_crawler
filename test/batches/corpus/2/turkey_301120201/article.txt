ئەردۆغان ستایشی سیاسەتی حکومەتی وڵاتەکەی لە دۆخە نالەبارەکانی رابردوو و بەرەنگاربوونەوەی ڤایرۆسەکەدا کرد و جەختیکردەوە کە بەسەر ئەم دۆخەشدا زاڵدەبن.   لەبەر ئەوەی ژمارەی مردووان بەهۆی ڤایرۆسی کۆرۆناوە لەم هەفتەیەدا بۆ نزیک لە ٢٠٠ کەس لە رۆژێکدا بەرزبووەتەوە، ئەردۆغان چەند رێکارێکی نوێی راگەیاند.  - سنوورداریی هاتووچۆ لە ئێوارانی هەینی لە کاژێر ٢١: ٠٠ تاوەکو بەرەبەیانی رۆژی دووشەممە کاژێر ٠٥: ٠٠ جێبەجێ دەکرێت.  - لەمەودوا رۆژانی شەممە و یەکشەممە دەبێت خەڵک لە ماڵەکانیاندا بمێننەوە.  - لە رۆژانی ئاساییدا کاژێر ٢١: ٠٠ بۆ ٠٥: ٠٠ی بەرەبەیان سنوودارکردنی هاتووچۆی گشتییە.  - مارکێت، فرۆشگە، گۆشتفرۆش، میوەفرۆش و شوێنکارە هاوشێوەکان پێویستە لەکاتی دیاریکراودا کاربکەن و کاڵا بۆ کڕیارانیان بنێرن  - نابێت زیاتر لە ٣٠ کەس بەشداری لە رێوڕەسمی نوێژی مردوو بکەن، ئەم ژمارەیە مارەبڕینیش دەگرێتەوە  - نابێت لە ماڵەکاندا پرسە، ئاهەنگ، پیرۆزبایی سەری ساڵ رێکبخرێت  سەرۆککۆماری تورکیا لەبارەی ڤاکسینیشەوە رایگەیاند، لە مانگی داهاتوودا لە کارمەندانی تەندروستییەوە دەستپێدەکەن و دواتریش بە خۆڕایی بەسەر تەواوی هاووڵاتییاندا دابەشی دەکەن.