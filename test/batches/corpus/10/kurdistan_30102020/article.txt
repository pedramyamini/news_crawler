لە بازاڕەکان نرخی فستقی ئێران هەرزانترە لە هی هەرێمی کوردستان، بۆیە کڕیاریان زیاتر فستقی ئێرانی دەکڕن، هەر کیلۆیەک فستەقی باخەکانی هەرێمی کوردستان بە ٨ هەزار دینار لە بازاڕەکاندا ساخدەکرێنەوە.   لە گوندی گۆفكێی سەر بە ناحیەی باتیفا لە سنووری قەزای زاخۆ وەرزی لێکردنەوەی فستقە. مەسعود سادق حەوت دۆنمی لە ساڵی ٢٠٠٢ ـەوە کردووەتە فستق و پێکدێت لە ٧٠٠ داری فستق. دوای چاندنی دار فستقەکان بە هەشت ساڵ بەریان پەیدابووە.   بورهان عزەت جووتیارێکی پارێزگای هەڵەبجەیە و ١٨ دۆنمی کردووەتە فستق. بەهۆی هێنانی فستق لە شارەکانی دیکەی دەرەوەی هەرێمی کوردستان کاریگەری لە بازاڕی ئەوانیش کردووە و دەڵێت " فستقی ئێرانی بازاڕی ئێمەی دابەزاندووە. "  بەپێی ئامارەکانی بەڕێوەبەرایەتی چاندن لە پارێزگای دهۆک و هەڵەبجە، لە دهۆک ٥٠٠ دۆنم زەوی بە فستەق داچێنراوە و لە هەڵەبجەش ١٠٠ دۆنم. بەرهەمی دهۆک ساڵانە زیاتر لە ٥٠ هەزار تۆنە. لە هەڵەبجەش ساڵانە ٢٠ تۆن بەرهەم دەهێندرێت. ئەو فستقەیشی دەهێنرێتە هەرێمی کوردستان ٨٠ % ی لە تورکیا و ئێرانەوە دێت.