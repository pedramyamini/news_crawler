د. محەممەد حەنوون، گوتەبێژی وەزارەتی بازرگانیی عێراق بە (تۆڕی میدیایی رووداو)ی راگەیاند، ٤٥ بۆ ٥٠ هەزار بریکاری خۆراک لە تەواوی عێراقدا هەن، بە هەرێمی کوردستانیشەوە، ئەم بریکارانەی خۆراک لە ژێر چاودێریی فەرمانگەی چاودێری بازرگانی و دارایی وەزارەتی بازرگانین، لەگەڵ چاودێریی بەشێک لە دەزگای چاودێرییەکانی پارێزگاکان.   بەپێی پرۆژە یاسای بودجەی ساڵی ٢٠٢١، کە لە ٢١/١٢/٢٠٢٠ لەلایەن ئەنجوومەنی وەزیرانی عێراق پەسندکرا، ٧٩٤، ٩٢٣، ٨٥٨ دینار بۆ پسولەی خۆراک تەرخانکراوە، بەشی هەرێمی کوردستانیش بە ١٠٠، ٧١٦، ٨٥٣ دینار دیاریکراوە.   جگە لە ئارد، ئێستا بەشێوەیەکی پچڕپچڕ لە رێگەی بریکارەکانەوە رۆن، شەکر و برنج دابەش دەکرێت.