زیرەك بیا ئیلیا، سەرۆكی لقی هەولێری كۆمەڵەی میوانخانە و چێشتخانە و رێستۆرانتەكانی كوردستان بە تۆڕی میدیایی رووداوی راگەیاند، بەهۆی دابەزینی نرخی دینار، هەندێک چێشتخانە و رێستورانت داوایانکردووە نرخی خواردنەکانیان بکەنە دۆلار، چاودێریی بازرگانی داواکەی رەتکردوونەتەوە. بەڵام ئەوانەی مۆڵەتی گەشتیارییان هەیە ئازادن لە دیاریکردنی نرخ.  زیرەک بیا گوتی: "ئەو شوێنە بازرگانییانەی کە مۆڵەتی میللییان هەیە، ناتوانن بەبێ گەڕانەوە بۆ لایەنی پەیوەندیدار نرخ زیادبکەن، ئەگەر ئەو کارەش بکەن ناویان دەدرێتە قائیمقامیەت و تووشی لێکۆڵینەوە و سزای یاسایی دەبن".