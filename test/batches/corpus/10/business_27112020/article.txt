لە کۆبوونەوەکەدا کە لە کۆشکی کۆماری بەڕێوەچوو، رەجەب تەیب ئەردۆغان سەرۆککۆماری تورکیا و شێخ تەمیم بن حەمەد ئالسانی میری قەتەر ئامادە بوون، ١٠ رێککەوتننامە لە نێوان ھەردوو وڵاتدا واژۆکرا.  لەوانە: رێککەوتن لە بارەی گواستنەوەی پشکەکانی ئیستینیە پارک، یاداشتنامەی لێکتێگەیشتن دەربارەی وەبەرھێنانی ھاوبەش لە پرۆژەی کەنداوی ئیستەنبووڵ. لێکتێگەیشتن لەبارەی پشکی گواستراوەی بۆرسەی ئیستەنبووڵ، بەگوێرەی ئەو لێکتێگەیشتنە ١٠ % ی پشکی بۆرسەکە بە قەتەرییەکان دەفرۆشرێت. رێککەوتن لەبارەی گواستنەوە و فرۆشتنی پشکەکانی بەکارخستنی بەندەری ئانتاڵیا. یاداشتنامەی لێکتێگەیشتن لە نێوان وەزارەتی بازرگانی تورکیا و ئیدارەی ناوچەی بازرگانیی سەربەخۆیی قەتەر لەسەر پێکھێنانی لیژنەیەکی ھاوبەشی ئابووری و بازرگانی.  هەروەها یاداشتنامەی لێکتێگەیشتن لە بواری بەڕێوەبردنی ئاو. یاداشتنامەی لێکتێگەیشتن لە نێوان وەزارەتی دارایی و گەنجینەی تورکیا و وەزارەتی دارایی قەتەر لە بواری هاوئاهەنگی ئابووری و دارایی. یاداشتنامەی لێکتێگەیشتن لەسەر ھەماھەنگی لە بواری خێزان، ژن و کاروباری کۆمەڵایەتی. بنەمای رێککەوتن لەنێوان ئەکادیمیای دیبلۆماسیی سەر بە وەزارەتی دەرەوەی تورکیا و ئینستیتیوتی دیبلۆماسیی وەزارەتی دەرەوەی قەتەر.   جگە لەو  لە مەراسیمەکەدا، مەولوود چاوشئۆغڵو وەزیری دەرەوەی تورکیا و محەممەد بن عەبدولڕەحمان ئالسانی وەزیری دەرەوەی قەتەر، واژۆیان لەسەر "راگەیێندراوی ھاوبەشی کۆبوونەوەی لیژنەی باڵای ستراتیژیی نێوان تورکیا و قەتەر" کرد.