پرۆژە یاساکە داوا لە کۆمپانیاکانی بواری ئینتەرنێت دەکات بەڵگەنامەکانی خۆیان رادەستی لایەنە پەیوەندیدارەکانی حکومەت بکەن و بیسەلمێنن کە چۆن و لە چ رێگەیەکەوە دەتوانن رێگە بە خراپ بەکارهێنانی ئینتەرنێتی ' ٥ G ' نەدەن.  ئەگەر کۆمپانیاکان تاوەکو ئەو وادەیە کە لەلایەن حکومەتەوە بۆیان دیاریکراوە نەتوانن بەڵگەنامەکانی خۆیان رادەستبکەن، ئەوا رێگریان لێدەکرێت بەشداربن لە پرۆژەکانی دانانی ئینتەرنێتی ' ٥ G ' لەو وڵاتە.  پرۆژە یاساکەی حکومەتی ئەڵمانیا راستەوخۆ کۆمپانیای هواوی چینی لە کارکردن لە تۆڕی ' ٥ G ' ئەڵمانیا بێبەش ناکات. ئەمریکا هەڕەشەی لە هاوپەیمانانی کردووە ئەگەر رێگری لە کارکردنی هواوی نەکەن، ئەوا کۆتاییدەهێنێت بە ئاڵوگۆڕیی زانیاری لەگەڵ ئەو وڵاتانە.