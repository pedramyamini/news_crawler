عەبدولواحید ئەحمەد، سەرۆکی شارەوانی هەولێر بە (تۆڕی مدیاییی رووداو)ی راگەیاند: "دوای ئەوەی سەرۆکی حکومەتی هەرێمی کوردستان لە ٥/٥/٢٠٢٠ بڕیاری تەملیککردنی نزیکەی ٨٠ هەزار یەکەی نیشتەجێبوونی دەرکرد، ئەمڕۆ لەگەڵ دەستەی وەبەرهێنان چەند پڕۆژەیەکی تاپۆکردنی زەوییەکانی نیشتەجێبوون لەنێو پڕۆژەکانی وەبەرهێنان رادەگەیێنین".  لەبارەی ئەو زەوییانەش کە تاپۆ دەکرێن، سەرۆکی شارەوانیی هەولێر گوتی: "بڕیاری تاپۆکردنی ٤ هەزار و ٨٥٩ یەکەی نیشتەجێبوون لە شەش پڕۆژەی وەبەرهێنان لە سنووری شارەوانییەکانی هەولێر دەدرێت، ئەمڕۆش لەگەڵ دەستەی وەبەرهێنان وردەکارییەکەی رادەگەێنین".