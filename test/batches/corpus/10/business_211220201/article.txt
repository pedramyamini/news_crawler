هاندانە نوێیەکانی کۆنگرێسی ئەمریکا دەیان خاڵی هاوکاری لەخۆدەگرن؛ وەک هاوکاریی لۆجستیکی بۆ دابەشکردنی ڤاکسینەکان، پێدانی ٣٠٠ دۆلار هەفتانە بەو کەسانەی کە بێکاردەبن.  میچ ماککۆنێل، سەرۆکی کۆمارییەکان لە کۆنگریسی ئەمریکا رایگەیاند، لەگەڵ دیموکراتەکان رێککەوتوون لەسەر پێشکەشکردنی ٩٠٠ ملیار دۆلار هاوکاریی دارایی بە ئەمریکییەکان کە ماوەیەکە بێ پشت و پەنا ماونەتەوە.  هەر یەکە لە جاک شومەر، سەرۆکی دیموکراتەکان و نانسی پیلۆسی، سەرۆکی کۆنگریس پشتڕاستیان کردەوە کە لەگەڵ دیموکراتەکان رێککەوتوون.  پاکێجی نوێی هاندانی ئابووری چاوەڕوان دەکرێت ئەمڕۆ لە ئەنجوومەنی نوێنەران دەنگی لەسەر بدرێت و پاشان رەوانەی ئەنجوومەنی پیران دەکرێت بۆ ئەوەی لەوێش پەسەندبکرێت.  دوای واژۆکردنی پرۆژەیاسای هاندانی نوێی ئابووری لەلایەن سەرۆکی ئەمریکاوە، پرۆژەیاساکە کاری پێدەکرێت.