پێشووتر بەرزترین ئاستی فرۆش لە رۆژێکدا لەو بازاڕە ئۆنلاینە ٣٨ ملیار و ٤٠٠ ملیۆن دۆلار بووە، کە لە ساڵی ٢٠١٩ تۆمارکرابوو.  کۆمپانیاکە ئاشکرایکردووە، لە رۆژی سینگڵدا ١٦ ملیۆن کاڵای لەڕێگەی کەناڵە جیاوازەکانی عەلی بابا و عەلی ئێکسپرێسەوە فرۆشراون.  وەکو کۆمپانیای عەلی بابا رایگەیاندووە، لە یەک چرکەدا ٥٨٣ هەزار ئۆردەری (داواکاریی) بۆ چووە، زیاتر لە دوو ملیۆن بەرهەمی نوێش فرۆشراون کە بۆ یەکەمجار لە کەناڵەکانی عەلی باباوە داواکراون.  بەم پێیەش بێت، فرۆشیارانی عەلی بابا ١٦ هێندەی فرۆشیارانی ئەمازۆنی رکابەری بووە.  لیو بو، جێگری سەرۆکی کۆمپانیاکە دەڵێت، بەهۆی بڵاوبوونەوەی پەتای کۆرۆناوە زۆربەی چینییەکان لە ماڵەوە دەمێننەوە، ئەمەش کاریگەرییەکی بەرچاوی لەسەر فرۆشتنی ئۆنلاین هەبووە، هەروەها لەسەر ئاستی جیهانیش بە هەمان شێوە و بە هەمان هۆکار خەڵک زیاتر لەڕێگەی ئینتەرنێتەوە داوای کاڵا و شتومەکیان کردووە بکەن.  رۆژی ١١ی تشرینی دووەم وەکو رۆژی سینگڵ لە وڵاتی چین بە پشوویەکی نافەرمی دیاریکراوە، ئەو رۆژە کراوە بە وەرزی بازاڕکردن و ئەو کەسانەی کە پەیوەندییان لەگەڵ رەگەزی بەرامبەریان نییە  ئاهەنگ دەگێڕن.