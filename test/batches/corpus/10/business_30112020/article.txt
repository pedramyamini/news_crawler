پێنوێنی ' PMI ' کە بە پێنوێنی کڕینی بەڕێوەبەرانی کۆمپانیاکان ناودەبرێت , لەم مانگەدا لە چین ٥٦.٤ بووە و بەراورد بە مانگی رابردوو بەرزبووەتەوە.  پێنوێنی PMI هێمای قەبارەی کڕینە لەلایەن کۆمپانیا و کارگەکان. هەرکات ئەو پێنوێنە لە سەرووی ٥٠ بێت بە مانای  گەشەی کەرتی خزمەتگوزاری و کەرتی بەرهەمهێنان دێت.  بەرزبوونەوەی پێنوێنی PMI لەبەر ئەوە گرینگە کە هێمای چالاکی کارگە و کۆمپانیا بچووکەکانە و ئەوەش بەو واتایە دێت کە ئابووریی چین سەردەمی کۆرۆنای تێپەراندووە و بەرەو بووژانەوە دەڕوات.  پێشتر کەرتی پیشەسازیی چین بەرزبوونەوەی بەخۆیەوە بینیبوو، بەڵام چالاکی کۆمپانیا بچووکەکان لە دوای کۆرۆنا هێشتا هێندە جموجۆڵی تێدا نەبوو، بەڵام ئامارەکانی پەیوەست بە پێنوێنی PMI لەم مانگەدا بەو مانایەیە کە چالاکی کارگە و کۆمپانیا بچووکەکانیش لە چین لەسەرخۆ بەرەو بەرزبوونەوە دەڕوات.