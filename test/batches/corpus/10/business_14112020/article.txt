بەپێی راپۆرتی دارایی کۆمپانیای ئۆرێکس، قەبارەی بەرهەمهێنانی نەوت لەلایەن ئەو کۆمپانیایەوە رۆژانە بۆ ١١ هەزار و ٧٠٠ بەرمیل نەوت بەرزبووەتەوە.  ئەوە لە کاتێکدایە کە قەبارەی بەرهەمهێنانی نەوتی کۆمپانیاکە لە چارەکی دووەمی ئەمساڵدا رۆژانە چوار هەزار بەرمیل نەوت بووە.  ئۆرێکس پێترۆڵیۆم رایگەیاندووە لە چارەکی سێیەمی ئەمساڵدا ٦٩٩ هەزار بەرمیل نەوتی بە ٢٦ دۆلار و ٣٥ سەنت فرۆشتووە و لەو رێگەیەوە ٢٢ ملیۆن دۆلار داهاتی بەدەستهێناوە.  کۆمپانیای ئۆرێکس دەڵێت داهاتەکانی کۆمپانیاکە لە چارەکی سێیەمی ئەمساڵدا بەرێژەی سەدا ٣٨ دابەزیوەو هۆکارەکەشی دابەزینی نرخی نەوت بووە بەرێژەی سەدا ٤٣ لە چارەکی سێیەمی ئەمساڵدا بەراورد بە چارەکی سێیەمی ساڵی رابردوو.