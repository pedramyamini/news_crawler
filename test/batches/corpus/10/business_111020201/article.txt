بۆریس جۆنسن، سەرۆکوەزیرانی بەریتانیا رایگەیاند، وادەی جیابوونەوەی بەریتانیا لە یەکێتیی ئەوروپا لە رۆژی ٣١ ـی مانگی ١٢ی ئەمساڵ تەواو دەبێت و چیدیکە درێژ ناکرێتەوە.  سەرۆکوەزیرانی بەریتانیا رایگەیاند، چ بە رێککەوتن بێت یان بەبێ رێککەوتن لە یەکێتیی ئەوروپا جیادەبنەوە و دەبێت کۆمپانیاکان خۆیان بۆ ئەو قۆناخە نوێیە ئامادە بکەن.  ئەگەر هات و بەریتانیا و یەکێتیی ئەوروپا نەگەنە رێککەوتن لەسەر چۆنێتیی کاروباری بازرگانیی نێوانیان، پێشبینی دەکرێت کاریگەریی نەرێنیی بکەوێتە سەر ئابووریی بەریتانیا.  بەریتانیا و یەکێتیی ئەوروپا لەدوای ٣١ ـی مانگی ١٢ یاسا و رێسای نوێ لەسەر کاری بازرگانی دادەنێن. کۆمپانیاکان ناچارن سەرقاڵی دەرهێنانی کارتی نیشتەجێبوون بن بۆ کارمەندە ئەوروپییەکانیان و، هاتووچۆی کرێکاران وەکو پێشتر ئاسان نابێت.