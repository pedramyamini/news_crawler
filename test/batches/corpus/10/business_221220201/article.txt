ئەو بڕە پارەیەی بە زۆرینەی دەنگی دیموکراتەکان تێپەڕێندراوە، پێویستی بە ئەنجوومەنی پیرانیش هەیە بەرلەوەی دەست بە خەرجکردنی بکرێت.  بەگوێرەی پاکێجەکە ٣٠٠ دۆلار هەفتانە دەدرێتە ئەو کەسانەی بەهۆی کۆرۆناوە کاریان لەدەستداوە، بڕە پارەیەکیش بۆ ئەو بازاڕ و مامەڵانە خەرجدەکرێت کە زەرەر و زیانی گەورەیان بەرکەوتووە وەکو رێستورانتەکان، ئەوەی دیکەش دەدرێتە قوتابخانەکان، کارمەندانی کەرتی تەندروستی و کرێچییەکان کە بەهۆی ئەم قەیرانەوە کرێیەکانیان پێنادرێت.  پڕۆژەبڕیارەکە کە شەوی رابردوو پەسەندکرا لە ٥٥٩٣ لاپەڕە پێکاتبوو. کە گەورەترینە لە مێژوودا، ئەمەش پەسەندکرا دوای چەندین مانگ لە رای جیاواز و دەمەقاڵی و هەڵوەشانەوەی ژمارەیەک داواکاری دیموکراتەکان بەرلەوەی وەرزی دانیشتنەکانی کۆنگرێس بۆ ئەمساڵ بەدوایی بێت.  ئەنجوومەنی نوێنەران پڕۆژەبڕیارەکەی پەسەندکردووە و لە کاژێرەکانی داهاتوودا ئەنجوومەنی پیرانیش دەنگی لەسەر دەدات.