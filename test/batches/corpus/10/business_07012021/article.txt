د. ئەحمەد سەفار، بڕیاردەری لیژنەی دارایی لە پەرلەمانی عێراق بە (تۆڕی میدیایی رووداو)ی راگەیاند، لە دوایین کۆبوونەوەیاندا لەبارەی بڕی یەدەگی بانکی ناوەندی عێراق پرسیاری لە پارێزگاری بانکی ناوەندی کردووە و ئەویش پێیڕاگەیاندووە، قەواڵەی یەدەگی بانکی ناوەندی عێراق ئێستا ٥٤ ملیارە دۆلارە.  بڕیاردەری لیژنەی دارایی لە پەرلەمانی عێراق ئاماژەی بەوەکرد، مانگی شەشی ساڵی رابردوو، یەدەگی بانکی ناوەندی عێراق زیاتر لە ٦٠ ملیار دۆلار بووە، بەڵام بەهۆی قەرزکردنی حکومەتەوە ئەو یەدەگە بەم شێوەیە دابەزیوە.   لەسەر داواکاری حکومەتەکەی مستەفا کازمی، ساڵی رابردوو پەرلەمانی عێراق دوو جار یاسای قەرزی پەسندکردووە، یەکەمجار ٥ ملیاری قەرزی دەرەکی و ١٥ تریلیۆن دیناری قەرزی ناوخۆیی. جاری دووەمیش ١٢ تریلیۆن دینارە بووە، کە حکومەت داوای ٤١ تریلیۆن دیناری کردبوو.   ساڵی ٢٠١٤، یەدەگی بانکی ناوەندی عێراق ٨٠ ملیار دۆلار بووە.   قەرزە نێوخۆییەکانی عێراق لە ٢٠١٣ بۆ ٨ مانگی سەرەتای ٢٠٢٠ لە ٤ ترلیۆن و ٥٦ ملیار دینارەوە زیادیکردووە بۆ ٥٢ ترلیۆن و ٢٤٠ ملیار دینار.  قەرزکردنەکە بەمشێوەیە بووە:  - لە ساڵی ٢٠١٣ کۆی گشتیی قەرزی نێوخۆیی عێراق ٤ ترلیۆن و ٥٦ ملیار دینار.  - لە ساڵی ٢٠١٤ کۆی گشتیی قەرزی نێوخۆیی عێراق ٨ ترلیۆن و ٧٦٨ ملیار دینار.  - لە ساڵی ٢٠١٥ کۆی گشتیی قەرزی نێوخۆیی عێراق ٣٢ ترلیۆن و ١٤٣ ملیار دینار  - لە ساڵی ٢٠١٦ کۆی گشتیی قەرزی نێوخۆیی عێراق ٤٧ ترلیۆن و ٣٦٢ ملیار دینار  - لە ساڵی ٢٠١٧ کۆی گشتیی قەرزی نێوخۆیی عێراق ٤٧ ترلیۆن و ٦٧٩ ملیار دینار  - لە ساڵی ٢٠١٨ کۆی گشتیی قەرزی نێوخۆیی عێراق ٤١ ترلیۆن و ٨٢٣ ملیار دینار  - لە ساڵی ٢٠١٩ کۆی گشتیی قەرزی نێوخۆیی عێراق ٣٨ ترلیۆن و ٣٣٢ ملیار دینار  - لە ٨ مانگی سەرەتای ٢٠٢٠ کۆی گشتیی قەرزی نێوخۆیی عێراق ٥٢ ترلیۆن و ٢٤٠ ملیار