بەختیار رەحمانیپوور، چاودێری گومرگەکانی پارێزگای سنە بە ئاژانسی ئیرنای راگەیاند، قەبارەی ترانزیتی ناوخۆیی لە ئێرانەوە لەو ماوەیە ٣٦ هەزار و ٥٦١ تۆن کەلوپەل بووە بە بەهای ٣٥ ملیۆن و ٧٣ هەزار و ٨٩٤ دۆلار.  هەروەها لە ماوی ٩ مانگی رابردوو ٣٥٢ هەزار و ٦٠١ تۆن کەلوپەل بە بەهای ٧٤٨ ملیۆن و ١١٠ هەزار و ٦٥٩ دۆلار ترانزێتی دەرەکی لە باشماخەوە کراوە.  رەحمانیپوور بە ئاماژەدان بەوەی قەبارەی ترانزیتی دەرەکی بۆ شوێنی مەبەست لەو ماوەیە ٧٣٣ هەزار و ٦٩١ تۆن کەلوپەل بووە بەبەهای ٢ ملیار و ٦٠ ملیۆن و ١٣١ هەزار و ٢٦٠ دۆلار، گوتی: بەگشتیی یەک ملیۆن و ١٢٢ هەزار و ٨٥٣ تۆن کەلوپەل بە بەهای ٢ ملیار و ٨٤٣ ملیۆن و ٤١٦ هەزار دۆلار لە سنووری باشماخەوە ترانزیت کراوە.  لەبارەی هاتووچۆی گەشتیاران و بازرگانان لە سنوورەکە لەماوەی ٩ مانگی رابردوو، چاودێری گومرگەکانی پارێزگای سنە گوتی: لەو ماوەیەدا بەهۆی بڵاوبوونەوەی کۆرۆنا هاتن و چوونی گەشتیار لە ٩ مانگی رابردوو ٩٤ و ٩٥ % بەراورد بە ساڵی رابردوو کەمبووەتەوە.  گومرگی باشماخی مەریوان لە پارێزگای سنە کە دەکەوێتە سنووری نێوان مەریوان و پێنجوێن لە پارێزگای سلێمانی، یەکێکە لە گومرگە چالاکەکانی ئێران لە هەناردەکردن، ترانزێتی کەلوپەل و هەروەها هاتووچۆی گەشتیاران لە ئێران و رۆژهەڵاتی کوردستانەوە بۆ باشووری کوردستان و ناوەڕاستی عێراق.