بەپێی دۆناڵد ترەمپ، ئەو ئەپلیکەیشنە چینییانە زانیاری تاکەکەسی بەکارهێنەران کۆدەکەنەوە و دەکرێت بە مەبەستی جیاواز بەکاربهێنرێت.  بریارکەی دۆناڵد ترەمپ لە ماوەی ٤٥ رۆژی داهاتوو دەکەوێتە بواری جێبەجێکردنەوە و ئەوەش دوای ئەو کاتەیە کە جۆ بایدن، سەرۆکی هەڵبژێردراو شوێنەکەی گرتووەتەوە لە کۆشکی سپی.  بەرپرسێکی باڵای ئیدارەی دۆناڵد ترەمپ رایگەیاندووە هیچ راوێژێکیان بە تیمی جۆ بایدن نەکردووە سەبارەت بەو بڕیارە.  ئەم بڕیارە نوێیەی دۆناڵد ترەمپ دوای بڕیارەکانی دیکەی سەرۆکی ئەمریکا دێت کە پێشتر ئەپلیکەیشنی تیکتۆکی لە ئەمریکا قەدەخە کردبوو.  دۆناڵد ترەمپ لە ١٤ی مانگی ئابی ٢٠٢٠ بڕیارێکی جێبەجێکاریی دەرکرد و تێیدا ٩٠ رۆژ وەک وادە بۆ کۆمپانیای بایتدانسی چینی، خاوەن بەرنامەی تیکتۆک دانابوو تاوەکو چارەنووسی خۆی لە ئەمریکا یان بە فرۆشتن یان بە داخستنی دیاری بکات.  پێشتر ڤێنیسیا باباس، بەڕێوەبەری لقی تیکتۆک لە ئەمریکا بە تەنزەوە بە ترەمپی گوتبوو: ئاگایان لە هەڵمەتی پشتگیرییەکانیانە بۆ تیکتۆک و دەیانەوێت سوپاسیان بکەن، "بەڵام ئێمە هیچ نیازمان نییە لە ئەمریکا بڕۆین ئێمە هاتووین تاوەکو لێرە بمێنینەوە".  هەروەها جگە لە کۆمپانیای تیکتۆک، ئیدارەی ئەمریکا چەندین کۆمپانیای گەورەی تەکنۆلۆژیای چینی وەک هواوی، بەرنامەی ویچات و عەلی بابا خستووەتە لیستی رەشەوە.