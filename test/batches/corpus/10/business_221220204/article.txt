رێککەوتنەکەی نێوان بەغدا و بەیرووت دوای ئەوەهات دوێنێ دووشەممە، ئیحسان عەبدولجەبار، وەزیری نەوتی عێراق و ریمۆند غەجەر هاوشانە لوبنانییەکەی لە بەغدا کۆبوونەوە.   ئیحسان عەبدولجەبار لەو بارەیەوە رایگەیاند: "ئەو بڕە سووتەمەنییەی هەناردەی لوبنان دەکرێت سنووردارە و پێویستی بەشێکی لوبنان بۆ بەرهەمهێنانی کارەبا پڕدەکاتەوە".   وەزیری نەوتی عێراق ئاماژەی بەوەداوە لوبنان رازی بووە بۆ دابینکردنی سووتەمەنی بۆ وێستگەکانی بەرهەمهێنانی کارەبا، سووتەمەنی لە عێراق هاوردەبکات.  عێراق جگە لە نەوتی هەرێمی کوردستان رۆژانە زیاتر لە ٣.٨ ملیۆن بەرمیل نەوت بەرهەمدەهێنێت و ٢.٨ ملیۆن بەرمیل نەوتیش هەناردەی بازاڕەکان دەکات، کە کڕیارەکانی زیاتر کۆمپانیا هیندی و چینییەکانن.