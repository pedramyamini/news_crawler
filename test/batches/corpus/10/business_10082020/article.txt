دوای بڵاوبوونەوەی ڤایرۆسی کۆرۆنا داهات و قازانجەکانی کۆمپانیای ئەمازۆن دوو هێندە بەرزبووەتەوەو گەیشتووەتە ٨٨ ملیار و ٩٠٠ ملیۆن دۆلار. هەروەها قازانجی کۆمپانیاکەش بەرزبووەتەوە بۆ ٥ ملیار و ٢٠٠ ملیۆن دۆلار.  دوای سەرهەڵدانی قەیرانی کۆرۆنا ناڕەزایەتی تووند بەرامبەر بە هەڵسوکەوتی کۆمپانیاکە بەرامبەر بە کرێکارانی کۆمپانیاکە سەریهەڵداوە و رەخنەی زۆریش گیراوە لەوەی کە خاوەنی ئەمازۆن کەمتر یارمەتیدەر بووە بۆ ئەو کرێکار و کەسانەی کە بەهۆی ڤایرۆسەکە زیانیان بەرکەتووە.  جێف بێزۆس لە راگەیێندراوێکدا دەڵێت، شانازی بەوەوە دەکات کە لەکاتێکدا زۆربەی کۆمپانیاکان بەهۆی بڵاوبوونەوەی ڤایرۆسی کۆرۆنا زیانیان بەرکەوتووە، بەڵام لە چارەکی دووەمی ئەمساڵدا کۆمپانیاکەی ئەو توانیویەتی داهاتەکانی بەڕێژەی ٤٠ % بەرزبکاتەوە.  هۆکاری بەرزبوونەوەی فرۆشی کۆمپانیای ئەمازۆن بۆ بەرزبوونەوەی فرۆشی بەشی سەوزە و میوە و هەروەها پەخشی ڤیدیۆیی کۆمپانیاکە دەگەڕێتەوە کە بەهۆی ئەوەی خەڵک زیاتر لە ماڵەوە بوون لە ماوەی راگەیاندنی قەدەخەی هاتووچۆ، زیاتر پلاتفۆرمی ئەمازۆنیان بەکارهێناوە بۆ بەسەربردنی کاتەکانیان.