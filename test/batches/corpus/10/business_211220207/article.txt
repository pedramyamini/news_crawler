نرخی زێڕ بۆ ئەمڕۆ دووشەممە کە لەلایەن لقی هەولێری سەندیکای زێڕینگەرانەوە دیاریکراوە:  یەک ئۆنسە زێڕ ٣١.١ گرام بە هەزار و ٨٧٦ دۆلارە  نرخی مسقاڵێک زێڕی عەیارە ٢٤ بە ٤١٠ هەزار دینارە  نرخی مسقاڵێک زێڕی عەیارە ٢٢ بە ٣٧٥ هەزار دینارە  نرخی مسقاڵێک زێڕی عەیارە ٢١ بە ٣٦٠ هەزار دینارە  هاوکات سەندیکای زێڕینگەران نرخی ١٠٠ دۆلاری ئەمریکی بەرامبەر ١٤٢ هەزار دیناری عێراقی داناوە.  نرخی دراوەکان بەپێی کۆمپانیای تاک نرخ بەمشێوەیە:   ١٠٠ دۆلاری ئەمریکی بەرامبەر ١٤٢ هەزار دینارە  ١٠٠ یۆرۆ بە ١٧٣ هەزار و ٥٩٥ دینارە  ١٠٠ پاوند بە ١٩٠ هەزار و ٩٩٠ دینارە  ١٠٠ لیرەی توركی بە ١٨ هەزار و ٥٥٩ دینار  ١٠٠ هەزار تمەن بە پێنج هەزار و ٦٢٣ دینارە  ماوەیەکە بەهۆی دابەزینی نرخی دینار بەرامبەر بە دۆلاری ئەمریکی بازاڕەکانی هەرێمی کوردستان جمەیان دێت لە کڕیار و فرۆشیار و خەڵکێکی زۆریش رووی لە کڕینی دۆلار کردووە. بانکی ناوەندیی عێراق، ئاشکرایکرد کە نرخی نوێی دیناری عێراقی بەرامبەر دۆلاری ئەمریکی بە ١٤٥٠ دینار دەستنیشانکراوە، لە بری ١١٩٠ بۆ هەر دۆلارێک. نرخەکەش گۆڕانکاری تێدا ناکرێت.  ساماڵ عەبدولڕەحمان، بەڕێوەبەری گشتیی گومرگ لە هەرێمی كوردستان  بە تۆڕی میدیایی رووداوی رایگەیاند لەبەر ئەوەی لە بەغدا و هەرێمی  كوردستانیش كار بە یەك سیستەمی گومرگی دەكرێت، بۆیە نرخی دراوە  بیانییەكانیش لە بەرامبەر دیناری عێراقی دەبێت هاوشێوەی ئەوەبێت كە  حكومەتی عێراقی دیاریكردوە و گوتی "نووسراومان بۆ سەرجەم  دەروازەكان كردوە، كە نرخی یەك دۆلار بەرامبەرە بە ١٤٥٠ دینارە".