بەپێی بەدواداچووەنەكانی رووداو، كە لە سەرچاوەیەكی ئاگادار لە  وەزارەتی دارایی دەستیكەوتووە داهاتی نەوت و داهاتی نێوخۆ بۆ  مووچەی مانگی ١٠ ئامادەكراوە.  سەرچاوەیەک لە وەزارەتی دارایی هەرێمی کوردستان بە (رووداو)ی گوت: "بۆ مووچە  دوو سەرچاوە هەن، نەوت و داهاتەكانی نێوخۆ، ئێستا ١٠٠ ملیار دیناری  داهاتی نێوخۆ و كەمتر لە ٣٠٠ ملیار دیناری داهاتی نەوت بۆ مووچە  ئامادەكراوە".   سەرچاوەكەی وەزارەتی دارایی باسی لەوەش كرد، بەڵام تاوەكو   ٣٢٠ ملیار دینارەكەی بەغدا نەنێردرێت یاخوود چارەنووسی یەكلایی  نەكرێتەوە حكومەت دەست بە دابەشكردنی مووچە ناكات و   "كاتی دابەشكردنی مووچە بەستراوە بە یەكلایبوونەوەی چارەنووسی   ٣٢٠ ملیار دینارەكەی بەغداوە".   حكومەتی هەرێمی كوردستان بۆ دابەشكردنی مووچە پێویستی بە   نزیكەی ٨٩٥ ملیار دینارە، بەڵام بە لێبڕینی ١٨ % پارەی پێویست بۆ  مووچە دەبێتە نزیكەی ٧٤٥ ملیار دینار.