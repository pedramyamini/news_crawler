بەپێی راگەیێندراوێکی نووسینگەی سەرۆکوەزیرانی عێراق، لە کۆبوونەوەی ئەنجوومەنی وەزیراندا، مستەفا کازمی بڕیاریداوە سەرەتای هەفتەی داهاتوو کۆبوونەوەیەکی نائاسایی ئەنجوومەنی وەزیران بکرێت، بەمەبەستی گفتوگۆکردن لەبارەی بودجەی ٢٠٢٠.  رۆژی ٢/٩/٢٠٢٠، وەزارەتی دارایی عێراق پرۆژەیاسای بودجەی ٢٠٢٠ی رەوانەی ئەنجوومەنی وەزیران کرد.  پێشتریش پەرلەمانی عێراق، حکومەتی پابەندکرد بەوەی پرۆژە یاسای بودجەی ٢٠٢٠ رەوانەی پەرلەمان بکات  بەپێی یاسای بەڕێوەبردنی دارایی عێراق پێویستە حکومەت تاوەکو ناوەڕاستی مانگی ١٠ی هەموو ساڵێک بودجەی ساڵی داهاتوو رەوانەی پەرلەمان بکات، بەڵام خەریکە  ئەمساڵ تەواو دەبێت تاوەکو ئێستا بودجەی ساڵی ٢٠٢٠ رەوانەی پەرلەمان نەکراوە.