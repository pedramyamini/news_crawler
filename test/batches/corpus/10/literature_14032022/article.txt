فوئاد جیهانی، بەڕێوەبەری فیستیڤاڵی چیرۆکی بانە دەڵێ: لە بەشی گەورەساڵاندا ٥٣٣ بەرهەم و لە بەشی منداڵانیشدا ٩٥ بەرهەم و ٣٠ وتاریان پێگەیشتووە و لە کۆی ئەم بەرهەمانە ٧٠ بەرهەم بۆ بەشی کێبڕکێ بەربژێرکراون.  بەگوتەی فوئاد جیهانی، رێوڕەسمی کۆتاییهاتنی فستیڤاڵی چیرۆکی بانە ١٦ - ٠٣ - ٢٠٢٢ لەڕێی ئۆنلاینەوە بەڕێوەدەچێت و بەرهەمە سەرکەوتووەکان رادەگەیێندرێن.  فوئاد جیهانی دەڵێت: فێستیڤاڵێکی لەمجۆرە کە کاریگەریی لەسەر ئەدەب و کولتوور هەیە، بەردەوام لەڕووی دارایی و پاڵپشتی لایەنە پەیوەندیدارەکانەوە رووی لە نسکۆ کردووە".  یەکەمین خولی فستیڤاڵی چیرۆکی بانە لە پارێزگای سنە ساڵی ١٩٩٩ بەڕێوەچوو و لە ماوەی ٢٢ ساڵی رابردوودا ١١ خولی فستیڤاڵەکە بەڕێوەچووە. ئەم فستیڤاڵە لە ساڵی ٢٠١٨ ەوە بەڕێوەنەچووە کە یەکێک لە هۆکارەکانی پەتای کۆرۆنا بووە.  فوئاد جیهانی دەڵێت: لە وڵاتانی دیکە، تەنانەت لە وڵاتە ئەوروپاییەکانیشەوە بەرهەمی کوردی و فارسیشیان بە دەستگەیشتووە.