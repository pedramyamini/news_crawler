رۆژنامەی بیڵدی ئەڵمانی لە زاری سەرچاوەیەکی ناوخۆیی هێڵی ئاسمانی لوفتانزا رایگەیاندووە، بەڕێوەبەرانی ئەو هێڵە ئاسمانییە چاوەڕوان ناکەن تاوەکو ساڵی ٢٠٢٥ رەوشی هێڵە ئاسمانییەکە وەک رەوشی پێش بڵاوبوونەوەی ڤایرۆسی کۆرۆنای لێبێتەوە، ئەوەش ناچاریکردوون بیر لە کەمکردنەوەی ژمارەیەکی بەرچاو لە کارمەندانیان بکەنەوە وەک هەوڵێکی کۆمپانیاکە بۆ کەمکردنەوەی خەرجییەکانی.  ئەو سەرچاوە ناوخۆییەی کۆمپانیای لوفتانزا ئاشکرای کردووە، کە لە دەرەوەی ئەڵمانیاش کۆمپانیاکە ٢٠ هەزار کەس لە کارەکانیان دووردەخاتەوە. هەروەها ٧٥٠٠ کارمەند و کرێکاری دیکەی کۆمپانیاکە کە سەر بە کۆمپانیای LSG ین کە کۆمپایایەکی لوفتهانزایە بۆ دابینکردنی خۆراکی گەشتیاران.  لوفتهانزا بریاریداوە کۆمپانیای LSG بەتەواوەتی بفرۆشێتە کۆمپانیایەکی دیکە.  بەپێی ئەو پلانەی کۆمپانیای لوفتانزا، ژمارەی کرێکاران و کارمەندانی لەسەر ئاستی جیهاندا بۆ ١٠٩ هەزار کەس کەمدەبێتەوە.