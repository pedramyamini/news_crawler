عەبدولناسر هیممەتی، سەرۆکی بانکی ناوەندیی ئێران لە گوتارێکدا کە لە ئینستاگرامی خۆی بڵاویکردووەتەوە دەڵێت: پێشتر ساڵانە بایی زیاتر لە ٤٠ ملیار دۆلار نەوتیان دەفرۆشت و داهاتەکەشی دەگەڕایەوە، بەڵام لە دوو ساڵی رابردوودا بایی کەمتر لە ٢٠ ملیار دۆلار نەوتیان فرۆشتووە و پارەیەکی کەم گەڕاوەتەوە". بەو پێیە بێت داهاتی نەوتی ئێران لە دوو ساڵی رابردوودا بە رێژەی ٧٥ % کەمبووەتەوە.  هیممەتی دەڵێت: "لە چەند مانگی رابردوودا کرانەوەیەک هەبووە بەڕووی فرۆشتنی نەوتی ئێران و لەوانەیە سەقامگیری بۆ بازاڕەکانی ئێران بگەڕێتەوە و رێژەی هەڵاوسان لەو وڵاتە دابەزێت".  ئێران پێش گەمارۆکانی ئەمریکا لە ساڵی ٢٠١٨ رۆژانە ٢ ملیۆن و ٨٠٠ هەزار بەرمیل نەوتی هەناردە دەکرد، بەڵام بەپێی راپۆرتە نافەرمییەکان ئێستا رۆژانە کەمتر لە ٣٠٠ هەزار بەرمیل نەوت دەفرۆشێت.