ئەمڕۆ بەراورد بە رۆژی دووشەممە دیناری عێراقی بەرامبەر دۆلاری ئەمریکی زیاتر دابەزیوە، رۆژی دووشەممە ١٠٠ دۆلاری ئەمریکی بەرامبەر بوو بە ١٤٢ هەزار و ٢٥٠ دیناری عێراقی، بەڵام ئەمڕۆ ١٤٣ هەزاری تێپەڕاندووە، هەروەها نرخی زێڕیش بەراورد بە دوێنێ بەرزبووەتەوە.  نرخی دراوەکان بۆ ئەمڕۆ سێشەممە لە بازاڕەکانی هەولێر:  نرخی ١٠٠ دۆلاری ئەمریکی بە ١٤٣ هەزار و ١٠٠ دینارە  نرخی ١٠٠ یۆرۆ بە ١٧٤ هەزار و ٩٤٠ دینارە  نرخی ١٠٠ پاوەند بە ١٨٥ هەزار و ١٩٣ دینارە  نرخی ١٠٠ لیرەی تورکی بە ١٩ هەزار و ٢٠٤ دینارە  نرخی ١٠٠ هەزار تمەن بە پێنج هەزار و ٤٩٥ دینارە  بەیانیی ئەمڕۆ سێشەممەش لقی هەولێری سەندیکای زێڕنگەرانی هەولێر نرخی زێڕی بەمشێوەیە دیاریکرد:   یەک ئۆنسە زێڕ ٣١.١ گرام لە هەزار و ٨٨٠ دۆلارە   نرخی مسقاڵێک زێڕی عەیارە ٢٤ بە ٤٣٢ هەزار دینارە   نرخی مسقاڵێک زێڕی عەیارە ٢٢ بە ٣٩٦ هەزار دینارە   نرخی مسقاڵێک زێڕی عەیارە ٢١ بە ٣٨٠ هەزار دینارە   نرخی مسقاڵێک زێڕی عەیارە ١٨ بە ٣٢٤ هەزار دینارە   ماوەیەکە بەهۆی دابەزینی نرخی دینار بەرامبەر بە دۆلاری ئەمریکی بازاڕەکانی هەرێمی کوردستان جمەیان دێت لە کڕیار و فرۆشیار و خەڵکێکی زۆریش رووی لە کڕینی دۆلار کردووە. بانکی ناوەندیی عێراق، ئاشکرایکرد کە نرخی نوێی دیناری عێراقی بەرامبەر دۆلاری ئەمریکی بە ١٤٥٠ دینار دەستنیشانکراوە، لە بری ١١٩٠ بۆ هەر دۆلارێک. نرخەکەش گۆڕانکاری تێدا ناکرێت.