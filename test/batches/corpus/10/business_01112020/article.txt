رێکخراوی ئۆپێک لە مانگی ١٠ی ئەمساڵدا رۆژانە ٢٤ ملیۆن و ٥٩٠ هەزار بەرمیل نەوتی بەرهەمهێناوە کە بەبڕی ٢١٠ هەزار بەرمیل زیاترە لە مانگی ٩.  هۆکاری سەرەکیی زیادبوونی قەبارەی بەرهەمهێنانی نەوتی ئۆپێک لە مانگی رابردوودا دەگەرێتەوە بۆ زیادبوونی ئاستی بەرهەمهێنانی نەوتی لیبیا و عێراق.  لبیا لە مانگی ١٠ قەبارەی بەرهەمهێنانی نەوتی خۆی رۆژانە ٢٥٠ هەزار بەرمیل زیادکردووەو بەرزیکردووەتەوە بۆ رۆژانە ٨٠٠ هەزار بەرمیل.  عێراقیش بەرهەمهێنانی نەوتی لە باشووری ئەو وڵاتە بەرزکردووەتەوە. بەپێی بەیاننامەیەکی حکومەتی هەرێمی کوردستان ماوەی هەفتەیەکە بۆری هەناردەکردنی نەوتی هەرێمی کوردستان بەهۆی کردەوەیەکی "تیرۆریستییەوە" لە کارکەوتووەو و بەوپێیەش هەناردەکردنی نەوتی هەرێمی کوردستان وەستاوە.