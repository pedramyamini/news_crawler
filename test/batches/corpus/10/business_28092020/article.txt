سەیرانگەی هیلتۆن سەلوا، کە لەلایەن تیمە وەرزشییەکان بەکاردەهێنرێت، لە ٣٦١ ژووری مانەوە و ٨٤ ڤێلای سەر دەریا و ٣١ باڵەخانە پێکهاتووە. مۆڵ و بازاڕی پێشکەوتوو و مەلەوانگە لەخۆدەگرێت.  ئێستا کە ڤایرۆسی کۆرۆنا بڵاوبووەتەوە، لە قەتەر هاوشێوەی وڵاتان گەشتیاران بە دەگمەن سەردانی ناوچە گەشتیارییەکان دەکەن، بەڵام پێشبینیدەکرێت بە دەستپێکردنی مۆندیالی ٢٠٢٢، چوونی گەشتیاران بۆ قەتەر بگاتە لووتکە.   بەڕێوەچوونی مۆندیال لە هەر وڵاتێک جگە لە لایەنە وەرزشییەکەی، لە رووی گەشتیاری و ئابوورییەوە سوودێکی زۆر بەو وڵاتە دەگەیێنێت. پێشبینیدەکرێت لەدوای بەڕێوەچوونی جامی جیهانیی ٢٠٢٢ لە قەتەر، ژمارەی سەردانیکەرانی ئەو وڵاتە بۆ گەشتیاری بەرزببێتەوە.  بەپێی ئاماری فەرمی ئەو وڵاتە بۆ گەشتیاریی، لە ساڵی ٢٠١٩ دوو ملیۆن و ١٣٦ هەزار گەشتیار سەردانی قەتەریان کردووە، بەڵام لە چوار مانگی سەرەتای ئەمساڵدا بەهۆی بڵاوبوونەوەی پەتای کۆرۆنا، رێژەی گەشتیاری بەراورد بە چارەکی یەکەمی ساڵی رابردوو ٣٠ % دابەزیوە، کە چارەکی یەکەمی ساڵی رابردوو ٧٨٩ هەزار گەشتیار سەردانی ئەو وڵاتەیان کردبوو.