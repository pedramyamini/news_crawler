وەزیری دارایی عێراق، هەرێمی کوردستان بە "بەرهەمهێنانی نەوتی زیادە" و "فرۆشتنی بە قاچاخ" تۆمەتبار دەکات و دەڵێت، ئەوە کێشەی بۆ عێراق لەنێو رێکخراوی ئۆپێک دروستکردووە. لیژنەی وزە و سامانە سرووشتییەکانی پەرلەمانی کوردستانیش لە وەڵامی قسەکانی وەزیری دارایی عێراقدا دەڵێت: لیژنەی نەزاهەی عێراق ئاگادارە کە "نەوت لە شوێنەکانی دیکەی عێراقەوە بە قاچاخ دەبرێت، نەک لە هەرێمی کوردستان".