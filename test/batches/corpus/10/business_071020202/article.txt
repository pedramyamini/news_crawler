بەپێی راگەیێندراوی کۆمپانیاکە بڕیارە لە ١٣ی ئەو مانگە لە رێوڕەسمێکدا کۆمپانیاکە ئایفۆن ١٢ نمایش بکات، رێوڕەسمەکەی ئەپڵ بە ناوی سڵاو.. خێرایی  دەبێ، شارەزایانی تەکنەلۆژیا دەڵێن نمایشی ئایفۆنەکە سەرەتای چوونە نێو ٥ G مۆبایلەکانی ئەپڵە کە تایبەتمەندە لە خێرایی و تەکنەلۆژیای نوێ.  هەندێک زانیاری دزەیان کردووە لەبارەی خستنە رووی ئایفۆنە نوێیەکە و دەگوترێت چوار جۆری مۆبایل نمایش دەکات، ئەوانیش ئایفۆن ١٢ و ئایفۆن ١٢ ماکس، ١٢ پرۆ و ١٢ پرۆ ماکس. شاشەی  ئایفۆن ١٢ و ١٢ ماکس لە نێوان نێوان ٥.٤ و ٦.١ ئینج دەبێت. هەروەها شاشەی پرۆ ١٢ و ١٢ پرۆ ماکس لە نێوان ٦.١ و ٦.٧ ئینج دەبێت.  پێشبینیش دەکرێت نرخەکان لە ٦٤٩ دۆلارەوە دەستپێبکەن تاوەکو سەرووی ١٠٩٩ دۆلار، هاوکات چاوەڕێ دەکرێت ئەپڵ هەم لە شێوەی هەمیش لە کامێراکانی گۆڕانکاری بکات، پێشبینی وایە چوارچێوەی ئایفۆن ١٢ ئەلەمنیۆم بێ.