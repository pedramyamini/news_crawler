دلێر سەلیم، نووسەر و رۆژنامەڤان بە رووداوی گوت، " ١١ ساڵ سەرقاڵی کۆکردنەوەی زانیاریی بووم لە خزم و کەسانی نزیکی موجتەبا لە رۆژهەڵاتی کوردستان و ئێران"، و گوتیشی: "لە پەرتووکی ' موجتەبای میرزادە شانازی میوزیکی کوردی ' دا ئەو هەڵانەم راستکردوونەتەوە کە بە ناوی ئەوەوە کراون".  پەرتووکی "موجتەبای میرزادە شانازی میوزیکی کوردی" لە ٢٠٨ لاپەڕە پێکهاتووە و لەسەر ئەرکی نووسەر لە ئێران چاپکراوە و دەزگای فام سەرپەرشتیی دەکات.  لەبارەی ناوەڕۆکی پەرتووکەکەوە دلێر سەلیم دەڵێ: باسی سەرەتای دەركەوتنی موجتەبا لە رادیۆ كرماشان و چۆنێتیی وەرگرتنی لەو رادیۆیە و ئاشنایەتی لەگەڵ حەسەن زیرەك و زۆر هونەرمەندی دیکە دەکات.   پەرتووکی "موجتەبای میرزادە شانازی میوزیکی کوردی" رۆژی چوارشەممەی داهاتوو لە هەولێر بڵاو دەبێتەوە و پێنجشەممەش لە سلێمانی.