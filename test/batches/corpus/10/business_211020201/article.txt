دوای ئەوەی ویلایەتە یەکگرتووەکانی ئەمریکا ١٨ بانکی ئێرانیی خستە ناو لیستی گەمارۆکان، نرخی تمەنی ئێرانی بە رێژەیەکی بەرچاو دابەزی و نرخی هەر دۆلارێک بووە ٣٣ هەزار تمەن.  لە رۆژی سێشەممە ٢٠٢٠/١٠/٢١ ـەوە تاوەکو رۆژی چوارشەممە نرخی تمەن ئاراستەی بەرەو بەرزبوونەوە گۆڕاوە.  شارەزایانی بازاڕی دراو لە ئێران دەڵێن بانکی ناوەندیی ئەو وڵاتە رۆژانە زیاتر لە ٥٠ ملیۆن دۆلاری خستووتە بازاڕەوە، ئەوەش یەکێکە لە هۆکارەکانی بەرزبوونەوەی نرخی تمەن بەرامبەر دۆلار.  بەپێی بازرگانانی ئێرانی یەکێکی دیکە لە هۆکارەکانی بەرزبوونەوەی نرخی دۆلار  ئەو هیوایەیە کە بازرگانانی ئێرانی هەیانە پارە بلۆککراوەکانی وڵاتەکەیان لە عێراق بگەڕێنەوە ناوخۆی ئەو وڵاتە و بانکی ناوەندییش بەردەوامبێت لە خستنەڕووی دۆلار لە بازاڕدا.