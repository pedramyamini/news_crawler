ئارام باڵەتەیی، پەرلەمانتاری كورد لە لیژنەی نەوت و وزە لە پەرلەمانی  عێراق بە تۆڕی میدیایی رووداوی راگەیاند، ئەوەندەی سەردانی كۆمپانیای  بەبازاڕكردنی نەوتی نیشتمانیی عێراقیان كردووە، بۆیان دەركەوتووە كە  هیچ كوردێك لەو كۆمپانیایەدا نییە و گوتیشی "بەپێی دەستووری  عێراق، دەبێت لە هەموو دەزگایەكی دەوڵەت كورد نوێنەرایەتیی هەبێت،  بەڵام بەداخەوە لە سۆمۆ و چەندین دەزگای دیكەش كورد وەكو  پێكهاتەیەكی سەرەكیی عێراق بوونی نییە".   ئەندامە كوردەكە لە لیژنەی نەوت و وزەی پەرلەمانی عێراق جەختی لەوە كردەوە، دەبێت كورد لەگەڵ هەناردەكردنی نەوتی كوردستان لە  رێگەی سۆمۆوە، ئەوەش بكاتە مەرج كە دەبێت پشكی كورد لەو دەزگایە  هەبێت، ئەوەش بەپێی بەركەوتە و شایستەی خۆی.   بۆ ناردنی پشكی دارایی هەرێمی كوردستان، حكومەتی عێراق داوادەكات  حكومەتی هەرێمی كوردستان بەشێك لە نەوتەكەی لە رێگەی كۆمپانیای  سۆمۆوە هەناردە بكات.