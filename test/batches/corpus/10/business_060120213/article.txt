زنجیرە فرۆشگەکانی "مارکس ئەند سپێنسەر" لە سەرەتای ئەم مانگەوە کە بەریتانیا بە یەکجاری لە یەکێتیی ئەوروپا جیابووەوە، نەیانتوانیوە رەفەکانی خۆیان لە ماددە خوارکی و سەوز و میوەی بەریتانی پڕبکەنەوە.  زنجیرە مارکێتەکانی "ئێم ئەند ئێس" لە پاریس بەهەمان شێوە رووبەڕووی نەمانی بەرهەمی بەریتانی بوونەتەوە.  جۆرەکانی ساندویچ و سەوزە و شیرینیی بەریتانی لە پاریس کەمبوونەتەوە کە لە فەرەنسا لایەنگرێکی زۆریان هەیە.  لەو زنجیرە مارکێتانەدا نووسین هەڵواسراوە و لە رێگەی ئەو نووسینەوە داوای لێبووردن لە کڕیاران کراوە و جەخت لەوە کراوەتەوە کە بەهۆی یاسا و رێسای نوێی نێوان یەکێتیی ئەوروپا و بەریتانیا تایبەت بە هاوردەکردنی ماددە خوارکییەکان، هێنانی ماددە خوارکییە بەریتانییەکان ئەستەم بووە و بەڵێنیان داوە کە چارەسەری بکەن.