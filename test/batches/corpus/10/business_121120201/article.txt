بڵاوکردنەوەی پلەیستەیشن ٥، تەنیا دوو رۆژ دوای بڵاوکردنەوەی ئێکس بۆکس سیریس ئێکس لەلایەن کۆمپانیای مایکرۆسۆفتەوە دێت، هەردوو کۆمپانیاکە پێشبینی دەکەن ئەمساڵ پشکەکانیان لە بۆرسە جیهانییەکاندا بەرزبێتەوە، لەکاتێکدا پەتای کۆرۆنا زیاتر خەڵکی ناچار کردووە لە ماڵەکانیاندا بمێننەوە.  پلەیستەیشن ٥ و ئێکس بۆکس سێریس، بە ٤٩٩ دۆلار لە بازاڕەکان دەفرۆشرێن. سەرجەم بەرهەمەکانی پێشووی پلەیستەیشن لە کۆنفرانس و وۆرکشۆپی نێو هۆڵەکان نمایشدەکران، بەڵام ئەمساڵ لە ترسی کۆرۆنا لە رێگەی ئۆنلاینەوە نمایشکرا.  مانگی رابردوو سۆنی رایگەیاند، تاوەکو کۆتایی مانگی ئاداری ٢٠٢١ پێشبینی دەکەن ٧ ملیۆن و ٦٠٠ هەزار ئامێری پلەیستەیشن ٥ بفرۆشن، ئەگەر ئەمە رووبدات، دەبێتە شکاندنی ژمارەی پێوانەیی پلەیستەیشن ٤. پێشبینی دەکرێت تاوەکو کۆتایی ٢٠٢١ سۆنی بتوانێت ١٧.٩ ملیۆن ئامێری پلەیستەیشن ٥ بفرۆشێت، تاوەکو ٢٠٢٤ یش ٦٧ ملیۆن دانە.