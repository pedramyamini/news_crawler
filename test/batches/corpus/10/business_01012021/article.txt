ژۆنگ شانشان ئەو پیاوە چینیەیە کە لە ساڵی ٢٠٢٠ لەڕێگەی کۆمپانیایاکانی بۆ دروستکردنی بوتڵی ئاو و ڤاکسین، توانیویەتی ببێتە دەوڵەمەندترین پیاوی کیشوەری ئاسیا و ١١ یەمین دەوڵەمەندی جیهان، سامانەکەیشی بۆ ٧٧.٨ ملیار دۆلار زیادیکرد.  شانشان نازناوی "lone wolf"ی هەیە کە بەمانای "گورگی تەنیا" دێت و مەبەست لێی کەسێکە کە بەشێوەیەکی سەربەخۆ کار بکات. ئەو خاوەنی کۆمپانیای بایۆلۆجیی واناتای پەکین و کۆمپانیای نۆنگفو سپرینگی تایبەت بە بوتڵی ئاوە. پشکەکانی کۆمپانیای بوتڵی ئاوەکەی ١٥٥ % بەرزبوونەوەیان بەخۆوە بینیوە و پشکەکانی کۆمپانیاکەی دیکەشی ٢٠٠٠ %.  ئەم بەرزبوونەوە دراماتیکییانەی کۆمپانیاکانی ژۆنگ وایانکرد ناوبراو ببێتە دەوڵەمەندترینی ئاسیا و یەکێک لە خێراترین کۆکەرەوەی سەروەت لە مێژوودا.  بەشێکی بەرچاو لە دەوڵەمەندترینەکانی جیهان لەکاتی بڵاوبوونەوەی ڤایرۆسی کۆرۆنادا سەروەتەکانیان زیادیکرد، لەنێویاندا جێف بێزۆس، دامەزرێنەری کۆمپانیای ئەمازۆن.  لە هیندستان، ئامبانی ١٨.٣ ملیار دۆلار زیادیکردووە و سەروەتەکەی بووە بە ٧٦.٩ ملیار دۆلار؛ بەڵام جاک ما، خاوەنی گرووپی کۆمپانیاکانی عەلی بابا سەروەتەکەی لە ٦١.٧ ملیار دۆلارەوە بۆ ٥١.٢ ملیار دۆلار.