لە چوارچێوەی رێککەوتنی ئۆپێک پلەس بە سەرۆکایەتیی سعودیە و رووسیا گەورەترین بەرهەمهێنەری نەوتی ئەندام لە ئۆپێک، بەرهەمهێنانی نەوتی خۆی لە مانگی ئەیلوول جێگیرکردووە.  هەناردەی نەوتی سعودیە هەروەها لە مانگی ٩ رۆژانە شەش ملیۆن و ١٠٠ هەزار بەرمیل بووە کە لە چوارچێوەی رێککەوتنی ئۆپێک پلەسدایە.  نرخی نەوتی برێنت دووبارە لە هەفتەی رابردووەوە دابەزیوە بۆ خوارەوەی ٤٠ دۆلار، ئەوەش وەبەرهێنەرانی نەوتی نیگەران کردووە کە دەبێت هەنگاوی زیاتر بۆ جێگیرکردنی بازاڕی نەوت هەڵبگرن.  بەپێی ئەو داتایانەی کە بڵاوبوونەتەوە، سعودیە و رووسیا بەڕادەیەکی زۆر پابەند بوون بە رێککەوتنەکەیان، بەڵام چەندین وڵاتی وەک عێراق، نایجیریا و ئیمارات نەیانتوانیوە پابەندبن بە کەمکردنەوەی ئاستی بەرهەمهێنانی خۆیان.  بڕیارە رۆژی ٣٠ی مانگی داهاتوو بەرهەمهێنەرانی نەوت کۆببنەوەو رەوشی بازاڕی نەوت جێگیربکەن.