بەپێی راگەیێندراوی وەزارەتی نەوتی عێراق، لە مانگی رابردوودا (تشرینی دووەم) عێراق لە رێگەی کۆمپانیای سۆمۆوە ٨١ ملیۆن و ٢٦٢ هەزار و ٣٧٦ بەرمیل نەوتی خاوی هەناردەکردووە، كۆی داهاتەکەشی گەیشتووەتە سێ ملیار و ٤٠٣ ملیۆن و ٧٢٢ هەزار دۆلار.  وەک لە راگەیێندراوەکەدا هاتووە، لە کێڵگەکانی ناوەڕاست و باشووری عێراق نزیکەی ٧٨ ملیۆن  و ١٩٠ هەزارو ٤٤٤ بەرمیل نەوت هەناردەكراوە و داهاتی بەدەستهاتووشی گەییشتووەتە سێ ملیار و ٢٨٢ ملیۆن و ٣٩٤ هەزار دۆلار.  وەزارەتی دارایی ئاماژەی بەوە داوە،  لە کێڵگەکانی کەرکووکیش لە رێگەی بەندەری جەیهانەوە دوو ملیۆن و ٨١٩ هەزارو ١٦٩ بەرمیل نەوت هەناردەکراوەو داهاتی بەدەستهاتووش گەییشتووەتە ١١٤ ملیۆن و ٥٨٨ هەزار و ٤٧٠ دۆلار، هەروەها ٢٥٢ هەزار و ٧٦٣ بەرمیل نەوت هەناردەی ئوردن كراوە و داهاتەكەشی گەییشتووەتە شەش ملیۆن و ٧٣٩ هەزارو ٦٨٣ دۆلار.  وەزارەتی نەوت ئەوەی خستووەتەڕوو کە یەك بەرمیل نەوتی خاو بە ٤١.٨٨٦ دۆلار فرۆشراوە.  وەزاەرتی نەوتی عێراق ئباسی لەوەش كردووە، بڕ و داهاتی ئەو نەوتەی بۆ بەدەستهێنانی داهاتی زیاتر بە نرخێكی گرانتر لە تشرینی دووەم هەناردەكراوە گەییشتووەتە شەش ملیۆن و ٥٣٢ هەزار و ٣٥٠ دۆلار.  بڕیاری رێكخراوی ئۆپێك پڵەس بۆ كەمكردنەوەی بەرهەمهێنانی نەوت، كۆمپانیاكانی ناچاركردووە بۆ دابینكردنی بڕی نەوتی پێویست بە نرخێكی گرانتر نەوت بكڕن، عێراقیش لە رێگەی فرۆشتنی نەوت بە نرخێكی زیاتر مانگانە داهاتی زیاتری دەستدەكەوێت.