بەپێی ریزبەندیی ملیاردێرانی بلومبێرگ، دەوڵەمەندترین کەسانی جیھان لەژێر سێبەری بڵاوبوونەوەی ڤایرۆسی کۆرۆنا لە ساڵی ٢٠٢٠ دا، قازانجی گەورەیان خستە سەر خەرمانی سامانەکانیان.   بەپێی ئەو لیستەی کە لە یەکەم رۆژی ساڵی ٢٠٢١ دا نوێکراوەتەوە، سامانی ئەو کەسانەی کە چوونەتە نێو لیستی ملیاردێرەکانی ٢٠٢٠، بە رێژەی ٣١ % زیادیکردووە. ئەمەش بە بەرزترین رێژەی ھەشت ساڵی رابردوو ھەژمار دەکرێ.  پێنج ناوی یەکەمی لیستەکە کە کۆکراوەی سامانی خۆیان، کۆمپانیاکانیان و ئەو پارانەی کە کاریان پێدەکەن زیاتر لە ١٠٠ ملیار دۆلارە بەم شێوەیەی خوارەوەیە:   جێف بێزۆس، دامەزرێنەری کۆمپانیای ئەمازۆن: ١٩٠ ملیار دۆلار  ئیلۆن مەسک، بەڕێوەبەری باڵای کۆمپانیای تێسلا و سپەیس ئێکس: ١٧٠ ملیار دۆلار  بیل گەیتس، دامەزرێنەری کۆمپانیای مایکرۆسۆفت: ١٣٢ ملیار دۆلار  بێرنارد ئارنۆڵت، بازرگانێکی فەرەنسی: ١١٤ ملیار دۆلار   مارک زوکەربێرگ، دامەزرێنەری کۆمپانیای فەیسبوک: ١٠٤ ملیار دۆلار  لە کۆی ١٠ ناوی یەکەمی لیستەکە ھەشتیان خاوەنی کۆمپانیای تەکنۆلۆژین. لە نێویشیاندا بێزۆس و مەسک کە لە ریزبەندیی یەکەم و دووەمی لیستەکەدان ٢١٧ ملیار دۆلاریان خستووەتە سەر سامانەکانیان.