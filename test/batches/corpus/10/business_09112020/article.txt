بەهۆی بەرزبوونەوەی قەبارەی بەکارهێنانی هاوبەشە بازرگانییەکانی چین، خواست بۆ کالا و خزمەتگوزاری چین زیادیکردووە. ئەمەش ئاستی هەناردەکاری ئەو وڵاتەی بەرزکردووەتەوە.  بەرپرسانی گومرگی چین ئاشکرایانکرد لە مانگی رابردوودا قەبارەی هەناردەکاریی چین بە رێژەی ١١.٤ % بەرزبووەتەوە.  پێشبینی دەکرا کە هەناردەی چین تەنیا بە رێژەی ٨.٩ % بەرزبێتەوە، بەڵام بەرزبوونەوەی هەناردەکاری چین لەسەرووی پێشبینییەکان بووە، ئەوەش بووەتە هۆکاری بووژانەوەی بازارەکانی ئاسیا.  لەلایەکی دیکەوە قەبارەی هاوردەکاری چین بە رێژەی ٤.٧ % بەرزبووەتەوە.  بەرپرسانی گومرکی چین دەڵێن زۆربەی ئەو کاڵایانەی کە هەناردەکراون لە مانگی ١٠ی ئەمساڵدا، کەرستەی تەندروستی و هەروەها کەلوپەلی کارەبایی بووە.