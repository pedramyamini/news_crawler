ئەکرەم ئەحمەد، بەڕێوەبەری بەنداوەکانی هەرێمی کوردستان بە تۆڕی میدیایی رووداوی راگەیاند، بەغدا مووچەی مانگەکانی ١٠ و ١١ی دابەشکردووە، بەڵام بۆ فەرمانبەرانی بەنداوەکانی هەرێمی کوردستانی نەناردووە، لەکاتێکدا بە کارمەندانی بەنداوەکانی سنووری عێراقیان داوە.  ئەکرەم ئەحمەد گوتی: "نووسراومان بۆ وەزارەتی سەرچاوەکانی ئاو کردووە و داوای مووچەمان کردووە، بەڵام تاوەکو ئێستا وەڵامی کۆتاییان نەداوینەتەوە".  سێ بەنداوی گەورە و ١٤ بەنداوی بچووک و مامناوەند لە هەرێمی کوردستاندا هەن. ٢٠ بەنداوی دیکەش تاوەکو ئێستا کاریان تێدا دەکرێت و هێشتا تەواونەکراون. ٤٠٠ فەرمانبەر لە بەنداوەکاندا کاردەکەن کە راستەوخۆ سەر بە وەزارەتی سەرچاوەکانی ئاون لە بەغدا.