کۆمپانیای ئەپڵ لە سیستمی نوێی ' IOS ' کە مۆبایلەکانی ئایفۆن بەو سیستمە کاردەکەن هەندێ رێوشوێنی گرتووەتەوەبەر بە ئاراستەی سەپاندنی شەفافیەت لە داتاکانی تاکەکەسی بەکارهێنەر.  کۆمپانیاکانی تەکنۆلۆژیا زۆر جار داتاکانی تاکەکەسی بەکاردەهێنن و بە مەبەستی ریکلام کەڵکی لێوەردەگرن.  رێوشوێنەکانی کۆمپانیای ئەپڵ بە کردەیی کارێک دەکات کە کۆمپانیاکانی بواری تەکنۆلۆژیا نەتوانن کەڵک لە زانیارییەکانی تاکەکەس وەربگرن.  کۆمپانیای فەیسبووک رەخنە لە کۆمپانیای ئەپڵ دەگرێت و دەڵێت دوایین هەوڵی کۆمپانیای ئەپڵ لە سیستمی نوێی ' IOS ' هەوڵێکە بۆ کۆنتڕۆڵکردنی تەواوی ئینتەرنێت.