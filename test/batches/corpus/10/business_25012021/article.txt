بڕیارە راپۆرتەکە لە ژێر ناوی "ڤایرۆسی نایەکسانی" لە رۆژی دەستپێکردنی گفتوگۆی کۆڕبەندی ئابووریی جیهانی لە داڤۆس بڵاوبکرێتەوە.   راپۆرتەکە پیشانیدەدات دەکرێت ڤایرۆسی کۆرۆنا ببێتە هۆی زیادبوونی نایەکسانیی ئابووری لە هەموو وڵات، ئەگەر ئەمە راست دەربچێت دەبێتە سەدەیەک رووداوی لەو شێوەیە رووینەداوە.  گابریێلا بوچەر، بەڕێوەبەری جێبەجێکاری رێکخراوی ئۆکسفام دەڵێت: "جیاوازییەکە زۆر گەورەیە و ئێمە دەزانین کە دەگوترێت ئەمساڵ نایەکسانی، بە نزیکەیی لە هەموو وڵاتێکی جیهاندا زیاد دەبێت. "  بەگوێرەی راپۆرتی رێکخراوەکە، زیادبوونی نایەکسانیی ئابووری واتای ئەوە دەگەیێنێت ئەوانەی لە هەژاریدا دەژین، ١٤ جار هێندەی دەوڵەمەندترین هەزار کەسەکەی جیهانیان پێدەچێت تاوەکو دەگەڕێنەوە  دۆخی پێش کۆرۆنا.  دەوڵەمەندترین هەزار کەسی جیهان زۆربەیان لە رەگەزی نێر و سپیپێستن و هەمووشیان ملیاردێرن.   بوچەر پێیوایە دابەشکردنی ڤاکسینی کۆرۆنا گرنگە بۆ نەهێشتنی نایەکسانی، بەهەمانشێوەی باجدان کە دەکرێت بۆ کەمکردنەوەی کاریگەرییە نەرێنییەکانی کۆرۆنا سوودی لێ ببینرێت.   بەگوێرەی راپۆرتی رێکخراوی ئۆکسفام، سامانی دەوڵەمەندترین ١٠ پیاوەکەی جیهان لە دوای بڵاوبوونەوەی کۆرۆنا، نیو ترلیۆن دۆلار زیادیکردووە؛ ئەو پارەیە بەشی دابینکردنی ڤاکسین بۆ هەموو تاکێکی سەر گۆی زەوی دەکات.