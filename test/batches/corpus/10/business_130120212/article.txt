هەرچەندە ئەمساڵ پێشانگەی تەکنۆلۆجیای لاس ڤێگاس بەهۆی بڵاوبوونەوەی ڤایرۆسی کۆرۆناوە لە رێگەی ئۆنلاینەوە بەڕێوەدەچێت، بەڵام کۆمپانیاکان لە رێگەی ئۆنلاینەوە توانیویانە نوێترین بەرهەمەکانی خۆیان بخەنەڕوو.  ئۆتۆمبێلەکەی کۆمپانیای جێنێراڵ مۆتۆرز ناوی کادیلاکی لەسەرە و هێشتا کۆمپانیاکە پلانی خۆی نەخستووەتەڕوو لەسەر ئەوەی کە ئەو جۆرە ئۆتۆمبێلە کەی دەکرێت کاری پێبکرێت.  ئەو ئۆتۆمبێلە یەک سەرنشین هەڵدەگرێت و دەتوانێت لە کاژێرێکدا ٩٠ کیلۆمەتر بڕوات و هاوکات دەتوانێت بە شێوازی ستوونییش بەرز ببێتەوە و خۆی لە قەرەباڵغی سەر شەقامەکان دەرباز بکات.