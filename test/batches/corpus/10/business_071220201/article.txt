حەسەن رووحانی، سەرۆککۆماری ئێران رایگەیاندووە کە پێش ئەوەی دۆناڵد ترەمپ، سەرۆکی ئەمریکا دەستبەرداری رێککەوتنی ئەتۆمی بێت، ئێران رۆژانە سەرووی ٢ ملیۆن بەرمیل نەوتی هەناردەکردووە.  جۆ بایدن، سەرۆکی هەڵبژیردراوی ئەمریکا رایگەیاندووە کە دەگەڕێتەوە بۆ رێککەوتنی ئەتۆمی نێوان ئێران و وڵاتانی پێنج کۆ یەک، بە مەرجێک ئەو وڵاتە بە تووندی پابەندی رێککەوتنەکە ببێتەوە.  سەرۆکۆماری ئێران جەختی لەوە کردووەتەوە کە بەخێرایی دەست بە بەرزکردنەوەی ئاستی هەناردەکردنی نەوت دەکەنەوە.  ئێران ئێستا رۆژانە نزیکەی ٣٠٠ هەزار بەرمیل نەوت هەناردە دەکات لەکاتێکدا لە ساڵی ٢٠١٨ رۆژانە ٢ ملیۆن و ٨٠٠ هەزار بەرمیل نەوتی هەناردە دەکرد.