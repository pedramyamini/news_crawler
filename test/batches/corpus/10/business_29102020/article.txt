کۆمپانیاکە ئەمڕۆ پێنجشەممە لە راگەیێنراوێکدا دەڵێت: "پێچەوانەی پێشبینییەکان، بەرهەمهێنان لە هەردوو کێڵگەی تاوکێ و پێشابوور بەرزبووەتەوە، هۆکارێکی سەرەکیش کارکردنی زیاتر بە خەرجی کەمتر بووە. "  بیجان موسەوەر رەحمانی، بەڕێوەبەری جێبەجێکاری کۆمپانیای DNO رایگەیاند: "لە مانگی حوزەیرانەوە تیمەکانمان لە کوردستان دەستیان بە ئاڵنگاری نوێ کرد، کاری زیاتر بە خەرجی کەمتر کراوە، چارەسەری داهێنەرانە لە بەرهەمهێنانی نەوت کراوە، ئەنجامەکەشی ئەوەیە ئەمڕۆ دەبینرێت".  بەپێی راگەیێندراوی کۆمپانیاکە، پڕۆژەی راکێشان و دەرهێنانی گاز لە پێشابوور و تاوکێ، کە نێوەڕاستی ئەمساڵ دەستیپێکردووە بەردەوامە، پێشبینیش دەکات بە هەمان ئەو ئەنجامەی لە چارەگی سێیەم بەدەستهاتوون و ساڵی ٢٠٢٠ بەهەمان ئاست کۆتایی پێبێت.  لەبارەی داهاتیش کۆمپانیاکە رایگەیاندووە، داهاتەکەیان بۆ زیاتر لە دوو هێندە بەرزبووەتەوە و گەیشتووەتە ١٦٣ ملیۆن دۆلار لەو چارەگەدا، ئەوەش بەهۆی باشتربوونی نرخی نەوت بووە.  کۆمپانیای DNO مانگی تەممووزی ئەمساڵ هەڵکۆڵینی بیری زەرتک - ١، گەڕان بەدوای بیری نەوت لە باشیک و  و بیری باشیک - ٢ ـی تەواوکرد.