عەلی موحسین هاشم، بەڕێوەبەری گشتیی كۆمپانیای خزمەتگوزاریی فڕۆكەوانیی ئاسمانی عێراق رایگەیاند: "لە مانگی رابردوو ٦ هەزار و ٢٣٦ فڕۆكە بە ئاسمانی عێراقدا تێپەڕیون، هەروەها هەزار و ٣١٥ فرۆكەش لە فڕۆكەخانەكانی عێراق نیشتوونەتەوە یان فڕیون".  بە گوتەی عەلی موحسین، كۆمپانیای گشتی خزمەتگوزاریی فڕۆكەوانیی ئاسمانی عێراق، لەرێگەی دابینكردنی رێڕەوی پارێزراو و پابەندبوون بە رێكارەكانی سەلامەتی ئاسمانی، خزمەتگوزاری فڕۆكەوانی پێشكەشی كۆمپانیاكانی فڕۆكەوانی دەكات.  سەبارەت بە داهاتی فڕینی فڕۆکەکان بە ئاسمانی عێراقدا، عەلی موحسین گوتی: "نرخی تێپەڕینی هەر فڕۆكەیەك بە ئاسمانی عێراقدا ٤٥٠ دۆلارە، بەمەش كۆی گشتی داهاتی مانگی رابردوو گەیشتووەتە زیاتر لە ٣ ملیۆن ٣٧٥ هەزار دۆلار".