گەنەل ئێنێرجی رایگەیاند لە کێڵگەی سەرتا ئێستا بیری ژمارە سێ رۆژانە زیاتر لە ٥ هەزار بەرمیل نەوت بەرهەمدەهێنێت و نەوتی بەرهەمهاتوو لەو کێڵگەیە بە تەنکەر دەگوازرێتەوە بۆ خورمەڵە بۆ ئەوەی کە لەوێ نەوتەکە لەرێگەی بۆڕیی نەوتی کوردستان جەیهان هەناردەبکرێت.  هەفتەیەک لەمەوبەر کۆمپانیای گەنەل ئێنێرجی رایگەیاندبوو کە سەرقاڵی تاقیکردنەوەی بیری ژمارە سێیە لە کێلگەی نەوتی سەرتا لە سنووری پارێزگای هەولێر. سەرەتای ساڵی داهاتووش دەست بە بەرهەمهێنانی نەوت دەکات لەو کێڵگەیە.  کۆمپانیای گەنەل ئێنێرجی کە کۆمپانیایەکی تورکییە و لە ساڵی ٢٠٠٢ ەوە هاتووەتە هەرێمی کوردستان، لە کێڵگەی سەرتا خاوەنی ٣٠ % ی پشکەکانە.