کۆمپانیای سۆمۆ کڕیارانی نەوتی خۆی ئاگادارکردووەتەوە کە ئامادەیە بۆ ماوەی ٥ ساڵ نەوتیان پێبفرۆشێت لە پێناو وەرگرتنی پارەی پێشەکی ئەو نەوتەی، کە لەو ماوەیەدا رادەستیان دەکات.  سۆمۆ رایگەیاندووە مانگانە ٤ ملیۆن بەرمیل نەوت دەداتە کڕیاران کە نزیکەی رۆژانە ١٣٠ هەزار بەرمیل دەکات و پارەی یەکساڵی ئەو نەوتە وەردەگرێت، کە رادەستی کڕیارەکەی دەکات، کە بەپێی نرخی ئیستا نزیکەی ٢ ملیار دۆلار دەکات.  حکومەتی عێراق ئەمە یەکەمجارە پارەی پێشەکی لە کڕیاران وەربگرێت، ئەمەش چەشنە مامەڵەیەکە وەک وەرگرتنی قەرزە لە کڕیارانی نەوت.  پێشتر حکومەتی هەرێمی کوردستان دوای ئەوەی کە لەلایەن بەغداوە لە ساڵی ٢٠١٤ پشکی لە بودجەی عیراق بڕدرا، روویکردە مامەڵەیەکی هاوشێوە و بۆ پڕکردنەوەی پێداویستییەکانی ناچار بوو نەوت پێشفرۆش بکات.