ماوەی پێنج مانگی تەواوە ڤایرۆسی کۆرۆنا کاری کارگەکانی بەرهەمهێنانی چیمەنتۆی لە هەرێمی کوردستان سستکردووە و بەرهەمەکانیان کەم بووەتەوە. لە ناوەڕاستی مانگی ئادار تاوەکو ناوەڕاستی مانگی نیسان سەرجەم کارگەکانی بەرهەمهێنانی چیمەنتۆ داخران، بەوەش زیاتر لە چوار هەزار کرێکاری ئەو کارگانە بێکاربوون و بەرهەمهێنانی چیمەنتۆ لە یەک ملیۆن و ٣٧٥ هەزار تۆنەوە بۆ کەمتر لە ١٠٠ هەزار تۆن دابەزی.