راگه‌یاندنى كۆمه‌ڵگەى ده‌روازه‌ى نێوده‌وڵه‌تى ئیبراهیم خه‌لیل ئەمڕۆ پێنجشەممە رایگەیاند، لە ماوەی یەک مانگدا لە ١ - ١١ - ٢٠٢٠ ـەوە تاوەکو ٣٠ - ١١ - ٢٠٢٠ نزیکەی ٦ هەزار و ١٤ تۆن و ٤٣٩ کیلۆگرام کەرەستەی جۆراوجۆر لە تاقیگە و لیژنە پەیوەندیدارەکانی کۆمەڵگەکە پەسند نەکراون.  بپێی راگەیێندراوەکە، بەشێکیان گەڕێندراونەتەوە و بەشەکەی دیکەیان لەنێوبردراون، "چونکە کەرەستەکان لەگەڵ رێنماییەکانی حکومەتی هەرێمی کوردستاندا نەدەگونجان".  كۆمه‌ڵگەى ده‌روازه‌ى نێوده‌وڵه‌تى ئیبراهیم خه‌لیل ئاماژەی بەوەشکرد، کەرەستەکان پێکهاتبوون لە خواردنەوە، پێداویستی تەندروستیی، خواردن، کۆزماتیک، ڤێتەرنەری، کشتوکاڵ و بیناسازی.