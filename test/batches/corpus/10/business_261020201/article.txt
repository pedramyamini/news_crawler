هەناردەکردنی نەوتی خاو لەلایەن ئێرانەوە بۆ چین بە رێژەی ٥٠ % بەراورد بە مانگی ئەیلوولی ساڵی رابردوو بەرزبووەتەوە.  ئەو بڕە بەو واتایەیە، کە ئێران لە مانگی ئەیلوولی ئەمساڵ دا رۆژانە زیاتر لە ١٦٠ هەزار بەرمیل نەوتی هەناردەی چین کردووە.  چین دوای ئەمریکا گەورەترین بەکارهێنەری نەوتی خاوە و بەوپێیەش بە یەکێک لە گرینگترین بازاڕەکانی نەوت لە جیهاندا ئەژماردەکرێت.  لەلایەکی دیکەوە هەناردەکردنی نەوتی خاو لەلایەن بەرازیلەوە بۆ چین زیادیکردووە و ئەو وڵاتە لەڕووی پێدانی نەوتی خاو بە چین شوێنی عێراقی گرتووەتەوە و پلەی سێیەمی لە دابینکردنی نەوتی خاوی چین وەرگرتووە.  سعودیە و رووسیا یەکەم و دووەم هەناردەکاری نەوتن بۆ چین و بەرازیلیش بە هەناردەکردنی رۆژانە زیاتر لە یەک ملیۆن بەرمیل بووەتە سێیەم دابینکەری نەوتی چین.