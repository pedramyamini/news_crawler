رێوڕەسمی هەڵبژاردنی پایتەختی کتێبی ئێران ئەمڕۆ دووشەممە بە ئامادەبوونی وەزیری کولتووری ئێران، لە تارانی پایتەخت بەڕێوەچوو و لەنێو ٢٤ شار کە گەیشتبوونە قۆناخی کۆتایی، سنە بەهۆی پەرەپێدانی پلانەکانی تایبەت بە کتێب خوێندنەوە و هەروەها رێکخستنی چالاکیی تایبەت بە کتێب خوێندنەوە، وەکو پایتەختی کتێبی ئێران هەڵبژێردرا.  ئەمساڵ ١٩١ شار  بەربژێر کرابوون بۆ بەدەستهێنانی ناسناوی پایتەختی کتێبی ئێران. هەریەک لە شارەکانی ورمێ، کرماشان و خوڕەمئاواش گەیشتنە قۆناخی کۆتایی، بەڵام دواجار سنە توانی ناسناوەکە بباتەوە.   رێوڕەسمی هەڵبژاردنی پایتەختی کتێبی ئێران لە ساڵی ٢٠١٥ ـەوە بەڕێوەدەچێت و ساڵانی پێشتر شارەکانی ئەهواز، نەیشابوور، بووشێهر، کاشان، یەزد و شیراز ناسناوەکەیان بەدەستهێناوە.