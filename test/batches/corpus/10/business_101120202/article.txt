پێنوێنی داوجۆنزی پیشەسازیی بازاری بۆرسەی نیۆیۆرک بە ٨٣٠ خاڵ، واتا بەرێژەی سەدا ٢.٩٥ بەرزبووەوە.  هەروەها پێنوێنی ئێس ئاند پی ٥٠٠ کە نیشاندەری بەهای پشکەکانی ٥٠٠ کۆمپانیای گەورەی ئەمریکین بەریژەی سەدا ١.١ بەرزبووەوە.  لەگەڵ ئەوەشدا بەهای پشکی ئەو کۆمپانیا تەکنەلۆژیایانەی کە بەهۆی بڵاوبوونەوەی پەتای کۆرۆنا لە چەند مانگی رابردوودا بەرێژەیەکی بەرچاو بەرزبووبوونەوە، رۆژی دووشەممە دابەزین.   ئەو کۆمپانیا تەکنۆلۆژییانە بریتیبوون لە ئەمازۆن، ئەپڵ، زووم و نێتفلێکس. پشکی ئەو کۆمپانیانە لە بازاری ناسداک مامەڵەی پێوەدەکرێت و لەبەر ئەو هۆکارەش پێنوێنی ناسداک بەرێژەی سەدا ٠.٧ دابەزی.