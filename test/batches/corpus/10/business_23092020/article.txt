ئێلۆن مەسک، بەڕێوەبەری جێبەجێکاری کۆمپانیای تێسلا رایگەیاند، لە ماوەی سێ ساڵی داهاتوودا جۆرێکی نوێ لە پاتری کارەبایی بەرهەمدەهێنن و لە رێگەی کۆمپانیاکەیەوە ئۆتۆمبێلی بێشۆفێر و ئۆتۆماتیکیی هەرزان دەخەنە بازاڕەوە.  شرۆڤەکاران پێیانوایە کە لێدوانە نوێیەکانی ئێلۆن مەسک بە تەنیا بەڵێنی بێبنەمان و ناتوانێت بە کردەیی جێبەجێیان بکات، ئەوەش بووەتە هۆکاری دابەزینی بەهای پشکەکانی کۆمپانیای تێسلا، کە لە بوای بەرهەمهێنانی ئۆتۆمبێلی کارەبایی کاردەکات.  بەهای پشکەکانی کۆمپانیای تێسلا رۆژی سێشەممە بە رێژەی ١٢ % دابەزی.  ئێلۆن مەسک لە رێگەی ڤیدیۆکۆنفرانسێکەوە رایگەیاندبوو، ئۆتۆمبێلی بێشۆفێر بە نرخێکی هەرزان و بە بەهای ٢٥ هەزار دۆلار لە بەردەست دەبێت بۆ بەکارهێنەران. ئەوەش بە تەنیا لە ماوەی دوو کاژێردا رۆژی سێشەممە بەهای کۆمپانیای تێسلای دابەزاند.