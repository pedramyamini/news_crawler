ئاری کاکەشین، بەڕێوەبەری دابەشکردنی سووتەمەنی هەولێر بە تۆڕی میدیایی رووداوی راگەیاند، کۆمپانیاکانی تایبەت بە غاز، بە دۆلار غاز لە کۆمپانیای دانا گاز دەکڕن و بە دینار دەیفرۆشنەوە، ئێستاش کە نرخی دینار دابەزیوە، ناچارن بە گرانتر بیفرۆشنەوە.  ئاری کاکەشین گوتی: "لە ئەمڕۆوە نرخی بوتڵێک غاز لە ٧ هەزار و ٥٠٠ دینارەوە، بۆ ٨ هەزار و ٥٠٠ دینار بەرز دەبێتەوە".  ئاری کاکە شین هۆشداری دایە فرۆشیار و بریکارەکارەکانی دابەشکردنی غاز و گوتی: "هەر بریکارێک زیاتر لە نرخی دیاریکراو غاز بفرۆشێت، مۆڵەتی لێوەردەگیرێتەوە و دەدرێتە دادگا، ئەگەر فرۆشیاریش ئەو کارە بکات، دەست بە سەر ئۆتۆمبێلەکەیدا دەگیرێت، ئەگەر دووکانداریش بێت، شوێنەکەی دادەخرێت".