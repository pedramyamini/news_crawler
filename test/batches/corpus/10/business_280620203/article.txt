د. جووتیار عادل، گوتەبێژی حکومەتی هەرێمی کوردستان دەڵێت، لەماوەی رۆژانی قەدەخەی هاتووچۆ و پشووی راگەیاندنی دامودەزگا فەرمییەکانی هەرێمی کوردستان، ستافی وەزیران و ئەو فەرمانبەرانەی کە زۆر پێویستن دەوامی ئاسایی خۆیان دەکەن و پرۆسەی دابەشکردنی مووچە بەردەوام دەبێت.   گوتەبێژی حکومەتی هەرێمی کوردستان دەڵێت، لە هەر چوار پارێزگا و ئیدارە سەربەخۆکان ئاسانکاری بۆ هاونیشتمانییان کراوە و داواش دەکات کە لە پێناو سەلامەتی و تەندروستیی خۆیان و خێزانەکانیان پابەندی رێنماییەکانی تایبەت بە بەرەنگاربوونەوەی ڤایرۆسی کۆرۆنا بن.  ئەم قسانەی گوتەبێژی حکومەتی هەرێمی کوردستان دوای ئەوە دێت کە ئەمڕۆ پارێزگای هەولێر بڕیاریدا کە لە رۆژی سێشممەوە ٣٠ - ٠٦ - ٢٠٢٠ تاوەکو رۆژی ٤ - ٠٧ - ٢٠٢٠ قەدەخەی هاتووچۆی تەواوەتی بێت.   ماوەی چەند رۆژێکە دەست بەدابەشکردنی مووچەی مانگی دووی ساڵی ٢٠٢٠ کراوە، تاوەکو ئێستا مووچەی وەزارەتی تەندروستی و پێشمەرگە دابەشکراوە و لە رۆژانی داهاتووشدا لیستی ئەو شوێنانەی دیکە رادەگەیێنرێت کە مووچە وەردەگرن.   راگەیاندراوێک له گوته‌بێژی حكومه‌تی هه‌رێمی كوردستان  له ماوه‌ی رۆژانی قه‌ده‌غه‌ی هاتووچۆ و پشووی راگه‌یاندراوی داموده‌زگا فه‌رمییه‌كانی هه‌رێمی كوردستان، ستافی وه‌زیران و ئه‌و فه‌رمانبه‌رانه‌ی كه زۆر پێویستن ده‌وامی ئاسایی خۆیان ده‌كه‌ن و پرۆسه‌ی دابه‌شكردنی مووچه‌ش به پێی ئه‌و لیسته‌ی كه وه‌زاره‌تی دارایی و ئابووری راده‌گه‌یه‌نێت به‌رده‌وام ده‌بێت. له هه‌ر چوار پارێزگا و ئیداره سه‌ربه‌خۆکان ئاسانكاری بۆ ئه‌م مه‌به‌سته فه‌راهه‌م دەکرێت.  داوا لە سەرجەم هاووڵاتییانی کوردستان دەکەین لە پێناو سەلامەتی و تەندروستیی خۆیان و خێزانەکانیان پابەندی رێنماییەکانی تایبەت بە بەرەنگاربوونەوەی ڤایرۆسی کۆرۆنا بن.  گوته‌بێژی حكومه‌تی هه‌رێمی كوردستان