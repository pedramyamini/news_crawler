ئومێد ئەحمەد، گوتەبێژی وەزارەتی کارەبای حکومەتی هەرێمی کوردستان بە تۆڕی میدیایی رووداوی راگەیاند، کار کردن لەسەر پرۆژەی گواستنەوەی ھێڵی ٤٠٠ KV تورکیا - عێراق بەردەوامە کە بە هۆیەوە تۆڕی کارەبای هەرێمی کوردستان، عێراق و تورکیا پێکەوە دەبەسترێنەوە.  ئومێد ئەحمەد گوتی: "عێراق کارەبای لە تورکیای کڕیوە کە بە هێڵی گواستنەوەی کارەبای هەرێمی کوردستاندا تێپەڕ دەبێت و بەهۆیەشەوە، کێشەی ڤۆڵتییە و بارزۆری لەسەر تۆڕی گواستنەوەی کارەبای هەرێمی کوردستانیش چارەسەر دەبێت".  پرۆژەی پێکەوەبەستنەوەی کارەبای هەرێمی کوردستان و عێراق بە کارەبای تورکیاوە، لە لایەن کۆمپانیای هێرۆوە جێبەجێ دەکرێت.