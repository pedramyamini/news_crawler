حەمید نایف، گوتەبێژی وەزارەتی كشتوكاڵی عێراق رایگەیاند، "پرۆسەكانی پاككردنەوە و ئامادەكردن و لەقوتوونانی هەزاران تۆنی دیكەی بەرهەمی خورما بەردەوامە و لە رۆژانی داهاتوودا هەناردە دەكرێت. "  پێشتر وەزارەتی كشتوكاڵی عێراق رایگەیاند، پێش هەموو پارێزگاكان پارێزگای كەربەلا ئامادەكاریی كردووە لەم مانگەدا خورما هەناردە بکات.  رۆژی ٢٠٢٠/٠٩/١٣ محەممەد کەریم، وەزیری کشتوکاڵی عێراق لە لێدوانێکی رۆژنامەڤانیدا گوتی، "بەپێی مەرجەکان و لە زیادکردنی ئاشکرادا و بەپێی رێنماییەکانی ئەنجوومەنی وەزیران رێگە بە هەناردەکارە عێراقییەکان دەدات خورما و جۆ هەناردە بکەن. "  زیاتر ٦٠٠ جۆر خۆرما ھەیە. تاوەکو پێش ساڵی ٢٠٠٣ بەرھەمی خورمای عێراق نزیکەی یەک ملیۆن تۆن دەبوو.  وڵاتانی عەرەبی نزیکەی ٧٥ % ـی خورمای جیهان بەرهەمدەهێنن. عێراق لە ریزبەندیی یەکەمی وڵاتانی بەرھەمھێنی خورمادا بوو تاوەکو ساڵی ٢٠٠٣، کەچی ئێستا لە ریزبەندیی حەوتەمی وڵاتانی عەرەبی دێت.  وەزارەتی کشتوکاڵی عێراق لە ساڵی ٢٠٠٦ ـەوە تاوەکو ساڵی ٢٠١٩ توانیویەتی رێگە لە لەنێوچوونی پێنج ملیۆن دارخورما بگرێت و ئێستا نزیکەی ١٧ ملیۆن دارخورمای هەیە، بەڵام هێشتا نەیتوانیوە رێگە لە هاوردەکردنی خورمای دەرەوە بگرێت کە بە قاچاخ دەهێنرێتە وڵاتەکە.