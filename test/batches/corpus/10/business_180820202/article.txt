کۆمپانیای هاریکاری گازۆلینی ژاپۆنی رۆژی دووشەممە ١٧ی ئاب رایگەیاند، دەست دەکات بە کارکردن لەسەر پرۆژەی پاڵاوگەی نەوتی بەسرە و بۆ ئەو مەبەستە لەگەڵ کۆمپانیایەکی پاڵاوتنی نەوتی عێراقی و بە چاودێریی وەزارەتی نەوتی عێراق رێککەوتووە.   کۆمپایا ژاپۆنییەکە ئاماژەی بەوەش کردووە کە بەهای پرۆژەکە دەگاتە سێ ملیار و ٧٠٠ میلیۆن دۆلاری ئەمریکی.  پرۆژەکە لە بەسرە دەبێت و کۆمپانیای پاڵاوتنی باشوور لەگەڵ ئەو کۆمپانیا ژاپۆنییە کاری لەسەر دەکات.   پرۆژەکەش رۆژانە ١٩ هەزار بەرمیل گازۆلین و ٣٦ هەزار بەرمیل بەنزین بەرهەم دەهێنێت.   هەروەها کۆمپانیا ژاپۆنییەکە باسی لەوەش کردووە کە بەهۆی ئەو پرۆژەیەوە راهێنان بە ١٠٠٠ عێراقی دەکات بۆ کارکردن لەو بوارە و نزیکەی حەوت هەزار کرێکاری عێراقیی بواری نەوت وەردەگرێت.