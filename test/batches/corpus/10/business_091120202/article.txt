لیرەی تورکی کە رۆژی هەینی رابردوو بەر لە داخستنی بازاڕە داراییەکان ژمارەی پێوانەیی لە دابەزینی بەهاکەی تۆمارکرد و یەک دۆلار بە ٨.٥٨ لیرە و یەک یۆرۆش بە ١٠.١٩ لیرە مامەڵەی پێوە کرا.  بەڵام ئەمڕۆ دووشەممە  ٩ی تشرینی دووەمی ٢٠٢٠ بە کرانەوەی بازاڕەکان یەک دۆلار لە نێوان  ٨.٣٩ بۆ ٨.٤١ لیرە و یەک یۆرۆش لە نێوان ٩.٩٧ بۆ ٩.٩٩ لیرە مامەڵەی پێوەکرا.  دوای ماوەیەک بەهای لیرە زیاتر بەرزبووەوە و یەک دۆلار بە ٨.٢٦ لیرە و یەک یۆرۆش بە ٩.٧٩ لیرە مامەڵەی پێوە کرا.   لیرەی تورکی لە ماوەی سێ ساڵی رابردوودا ٥٥ % ی بەهای خۆی لەدەستداوە، ئەمساڵیش بە رێژەی ٣٠ % بەهاکەی لەدەستداوە.