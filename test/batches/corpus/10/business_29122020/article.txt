پاکێجەکە هاوکاری راستەوخۆ پێشکێش بە کەسانی بێکار، کەمداهات، بازرگانییە بچووک و مامناوەندەکان، هەڵمەتەکانی دابەشکردنی پێکوتە، خوێندنگە، کەرتی گواستنەوە و کرێچییەکان دەکات.  بەهۆی کاریگەریی پەسندکردنی ئەو پاکێجە، بەهای پێنوێنی داوجۆنس بە رێژەی ٠.٧ % بەرزبووەوە، ٢٠٤ خاڵی تۆمارکرد و خاڵەکانی گەیشتنە ٣٠,٤٠٣.٩٧ خاڵ کە ئەوەش بەرزترین بەهای پشکەکانی ئەو پێنوێنەیە لە مێژووی خۆیدا.  هاوکات بەهای بازاڕی ئێس ئاند پی ٥٠٠، بە رێژەی ٠.٩ % بەرزبووە و خاڵەکانی گەیشتنە ٣,٧٣٥.٣٦ خاڵ، بەشێوەیەک زیاتر لە ٣٢ خاڵی تۆمارکرد. بەهای پشکەکانی ناسداکیش بە رێژەی ٠.٧ % بەرزبووەوە و ٩٥ خاڵی تۆمارکرد و کۆی خاڵەکانی گەیشتە ٨٩٩.٤٢ ١٢.  بەهای پشکەکانی کۆمپانیا تەکنەلۆژییەکانی وەک ئەپڵ، ئەمازۆن، فەیسبووک و گووگڵ زیاتر لە ٢ % بەرزبوونەوە.  سەرەتا دۆناڵد ترەمپ رەتیکردەوە پاکێجە ٩٠٠ ملیار دۆلارەکەی ئەنجوومەنی نوێنەران پەسندبکات و داوای دەستکاریکردنی پرۆژەیاسایەکەی کرد، بەڵام دوێنێ واژۆی لەسەر پاکێجەکە کرد بەمەش حکومەتی فیدڕاڵی لە داخستن رزگارکرد.