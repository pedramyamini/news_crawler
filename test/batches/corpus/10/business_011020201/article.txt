هاندانە ئابوورییەکانی ئەمریکا تاوەکو کۆتایی مانگی ٩ بەردەوام بوو و لە ئەمڕۆوە هیچ جۆرە پاکێجێکی هاندان نەماوە کە پاڵپشتی کۆمپانیا و بازرگانییەکانی ئەمریکا بکات.  دۆگ پارکەر، بەڕێوەبەری جێبەجێکاری هیڵی ئاسمانی ئەمەریکا لەو بارەیەوە رایگەیاند، "نوێنەرانی ئێمە لە کۆنگریس نەیانتوانی بگەنەر رێککەوتن لەسەر پاکێجی نوێی هاندانی کۆڤید - ١٩. ناچارین دەست بە پرۆسەی ناخۆشی کەمکردنەوەی کارمەندە تێکۆشەر و دڵسۆزەکانمان بکەین. "  کۆنگریسی ئەمریکا رۆژی رابردوو نەیتوانی پێشنیازی نوێی دیمۆکراتەکان بۆ پێشکەشکردنی ٢.٢ تریلیۆن هاندانی ئابووری تاوتوێ بکات و لەبەرئەوەش هیوای هێڵە ئاسمانییەکان بە پاکێجی نوێی ئابووری ئەمریکا کاڵ بووەتەوە.  ستێڤن منوچن، وەزیری گەنجینەی ئەمریکا رایگەیاند، "پێشکەوتنی باش لە دانوستاندنەکاندا لەگەڵ دیموکراتەکان بەدیهاتووە. هیوادارم هێڵە ئاسمانییەکان بەرنامەی کەمکردنەوەی کارمەندانیان دوابخەن. "  لە بەیاننامەیەکدا کە لەلایەن ئەو دوو کۆمپانیایە بڵاوکراوەتەوە هاتووە، بڕیاری دوورخستنەوەی ٣٢ هەزار کەس لە کارەکانیان رادەگرن ئەگەر هاتوو پاکێجی نوێی ئابووریی ئەمریکا لە کۆنگریس پەسەند بکرێت.  هیڵە ئاسمانییەکانی ئەمریکا داوای ٢٥ ملیار دۆلار یارمەتی دارایی دیکە دەکەن بۆ شەش مانگی داهاتوو کە بتوانن مووچەی کارمەندانیان دابینبکەن.