جەبار گۆران، گوتەبێژی بازاڕی ئاڵوگۆڕی دراو لە سلێمانی بە (تۆڕی  میدیایی رووداو)ی راگەیاند دوای ئەوەی نرخی دینار بەشێوەیەكی بەرچاو  دابەزی، دوای نیوەڕۆی ئەمڕۆ دووشەممە ٢١ - ١٢ - ٢٠٢٠ جارێكی دیكە  گۆڕانكاری بەسەر نرخی دیناردا هاتوو بە جۆرێک ئەمڕۆ نرخی ١٠٠ دۆلار لە   ١٤٢ هەزار دینارەوە بۆ ١٣٨ هەزار و ٥٠٠ دینار دابەزیوە".  سەبارەت بە هۆکاری بەرزبوونەوەی نرخی دینار گوتەبێژی بازاڕی ئاڵوگۆڕی دراو لە سلێمانی گوتی: "هۆکارەکەی  تەنیا ئەوەیە کە دۆلارێكی زۆر لە بازاڕدایە".     گوتەبێژی بازاڕی ئاڵوگۆڕی دراو لە سلێمانی باسی لەوەش كرد،  بڕیارەكەی حكومەتی عێراق بۆ نرخی دۆلاری ئەمریكی هیچ گۆڕانكارییەكی  بەسەردا نەهاتووە: "هەر ئەمڕۆ حكومەتی عێراق لە رێگای بانكی  ناوەندییەوە ١٠٠ دۆلاری بە ١٤٦ هەزار دینار فرۆشتووە".    بانكی ناوەندیی عێراق، نرخی فرۆشتنی هەر  دۆلارێكی بە ١٤٥٠ دینار دیاریكردووە و هۆكارەكەشی بۆ كەمبوونەوەی  داهات گەڕاندەوە.