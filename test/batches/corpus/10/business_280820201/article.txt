قەدەخەی هاتووچۆ، داخستنی باڕ و رێستورانت و شوێنە گەشتیارییەکان لە جیهاندا، وایکرد، خواردنەوەی بیرە لە چاو پێشتر بۆ زیاتر لە ٥٠ % دابەزێت.  ئەو کارگانەی بیرەیان دروستدەکرد، ئێستا بەرهەمەکانیان نافرۆشرێن , هەندێکیان ناچارن بەرهەمەکانیان بڕێژن. بەڵام لە شاری ئەدیلاید لە ئوسترالیا، بە جۆرێکی دیکە مامەڵە لەگەڵ ئەم کێشەیە دەکرێت.  لویس ماشمید لە کارگەی پیرەیت لایف دەڵێت: "لەم ماوەیەدا کەس بیرە ناکرێت، کاتێکی زەحمەتە ٥٠ % ی فرۆشی ئێمە دابەزیوە"  کارگەیەکی دروستکردنی بیرە، نایەوێت بە ئاسانی ئەو بەرهەمە بە هەدەر بدات. ئەم بەرهەمە زۆرەی بیرە، کە ماوەتەوە  کارگەکە دەستیکردووە بە دووبارە دڵۆپاندنەوەی رێژەی ئاوەکەی ناوی، کارەبای لێبەرهەمدێنێت.  لیزا هانانت کە ئەندازیاری ئاوەڕۆیە دەڵێت: "ئەمە رێگایەکی زۆرباشە بۆ گۆڕینی پاشماوە بۆ وزە، جگە لەوەش ئەمە وەک کاربۆن نییە و دۆستی ژینگەیە".  بیرە رێژەیەکی بەرزی کالۆری تێدایە کە یارمەتی دەدات رێژەیەکی زۆر گاز بەرهەم بهێنێت و بکرێتە بە وزەی سەوز، واتە وزەی پاک. ئەوەشی دەمێنێتەوە ئەو رێژەیە ئاوەیە کە لە بیرەدا بەکاردەهێنرێت.  کارگەی پیرەیت لایف ئەو ئاوە بە پرۆسەی دڵۆپاندندا دەبەن و ئاوی شیرینی لێبەرهەم دەهێنن. ئەو چارەسەرەی کارگە ئوسترالییەکە وایکردووە لەو شارەدا، کارەبا بۆ ١٢٠٠ ماڵ دابین بکرێت.