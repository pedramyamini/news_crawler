بەپێی ئەو ئامارانە، قەبارەی هەناردەکاریی ئێران لە رووی کێشەوە بە رێژەی ٦ % و لە رووی بەهاوە بە رێژەی ٢٤.٥ % زیادیکردووە کە بە بڕی ٥ ملیار و ٧٠٠ ملیۆن دۆلار کاڵای هەناردەی وڵاتانی دیکە کردووە.  لەو مانگەدا بە بڕی ٢ ملیار و ٢٦٧ ملیۆن دۆلار کاڵا لە ئێرانەوە هەناردەی چین کراوە کە بە یەکەم هاوبەشی بازرگانیی ئەو وڵاتە دادەنرێت.  دوای چین، ئێران زۆرترین کاڵای بۆ عێراق هەناردە کردووە و لەو ماوەیەدا بە بەهای ٥٦٥ ملیۆن دۆلار کاڵای هەناردەی ئەو وڵاتە کردووە.  دوای عێراقیش، ئیمارات بە سێیەم هاوبەشی بازرگانیی ئێران دادەنرێت و لە مانگی ئەیلوولدا بە بڕی ٣٧٩ ملیۆن دۆلاری کاڵا لە ئێرانەوە هەناردەی ئەو وڵاتە کراوە.