ئەگەر ئەو رێژەیە تۆماربکرێت، ئەوە دەبێتە گەورەترین پاشەکشەی ئابووریی جیهان دوای قەیرانی دارایی ٢٠٠٨ - ٢٠٠٩.   پێشبینیی ئاژانسی بازرگانی و پەرەپێدان بەراورد بە پێشبینییەکانی پێشووی گەشبینانە ترە، چونکە پێشتر رایگەیاند ئەگەری هەیە لە ئاستی ساڵانەدا لە ساڵی ٢٠٢٠ ـدا قەبارەی بازرگانیی جیهان بە رێژەی ٩ % پاشەکشەبکات کە دەبێتە خراپترین پاشەکشەی ئابووریی جیهان دوای قەیرانی دارایی رابردوو کاتێک ئابووریی جیهان ٢٢ % بەرەو دابەزین چوو.   بە گوێرەی ئەو ئاژانسەی نەتەوە یەکگرتووەکان هێشتا پێشبینی دەکرێت هەندێک کەرت بە خراپی هەنگاو بنێن، وەک کەرتەکانی گواستنەوە و گەیاند و گەشتیاری کە پێشبینی دەکرێت ١٥.٤ % دابەزین تۆماربکەن.   ئەمساڵ بەهۆی بڵاوبوونەوەی ڤایرۆسی کۆرۆناوە زۆربەی کەرتە ئابوورییەکان پاشەکشەیەکی بێوێنەیان تۆمارکرد و وڵاتان بۆ رووبەڕووبوونەوەی ئەو پەتایە رێکاری تەندروستی و قەدەخەی هاتووچۆیان راگەیاند کە بووە هۆی داخستنی بەشێکی زۆری ئابووریی جیهان و بەمەش زیانێکی زۆری لە ئابووریی وڵاتان دا.