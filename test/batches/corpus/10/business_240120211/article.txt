حەسەن مونتەزەر توربەتی، بەڕێوەبەری کۆمپانیای نیشتمانی گازی ئێران رایگەیاند توانیویانە ئاستی بەرهەمهێنانی رۆژانەی گازی سرووشتی بۆ  ١ ملیار مەتر سێجا بەرزبکەنەوە.  توربەتی هەروەها رایگەیاند ئەو بڕە گازی سرووشتییەی ئێستا بەرهەمی دێنن یەکسانە  بە بەرهەمهێنانی  ٦ ملیۆن بەرمیل نەوت لە رۆژێکدا.  بەگوتەی بەڕێوەبەری کۆمپانیای گازی نیشتمانیی ئێران لەو بڕە رۆژانە ٦٠٠ ملیۆن مەتر سێجا بۆ گەرمکردنی خانوو و باڵاخانەکان بەکاردەهێنرێت، ١٠٠ تاوەکو ١٣٠ ملیۆن مەتر سێجاش بە مەبەستی بەرهەمهێنانی کارەبا کەڵکی لێوەردەگیرێت.  توربەتی هەروەها رایگەیاند هەناردەکردنی گازی سرووشتی بۆ هەر یەک لە وڵاتانی عێراق و تورکیا بەبێ هیچ کێشەیەک بەردەوامە.