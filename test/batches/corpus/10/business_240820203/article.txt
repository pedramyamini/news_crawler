نووسراوەکان ئەمڕۆ دووشەممە ٢٤ - ٠٨ - ٢٠٢٠ بڵاوکراونەتەوە و واژۆی ئاوات شێخ جەناب، وەزیری دارایی و ئابووری هەرێمی کوردستانی لەسەرە و تێیدا هاتووە:   یەکەم: هەڵوەشاندنەوەی لێخۆشبوون لە باج بۆ پرۆژەکانی گەشتوگوزار.  دووەم: لێخۆشبوون لە باجی زەوی پرۆژەکانی وەبەرهێنان هەڵدەوەشێندرێتەوە، بۆیە پێویستە وەبەرهێنەران پابەندبکرێن بەدانی باجی زەوی پرۆژەکانیان.  سێیەم: گرێبەستی نێوان حکومەتی هەرێمی کوردستان و کۆمپانیای ماس هەڵدەوەشێندرێتەوە کە تایبەتە بە لێخۆشبوون لە باج تاوەکو  ٠٥ - ٠٢ - ٢٠٣٦، بۆیە پێویستە کۆمپانیای ماس پابەندبکرێت بە دانی باجەکەی لە رێکەوتی دەرچوونی فەرمانی ژمارە ١٣ لە ٠٧ - ٠٨ - ٢٠١٩.