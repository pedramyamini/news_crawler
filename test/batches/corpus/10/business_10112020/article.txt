ئەمڕۆ سێشەممە، نرخی نەوتی برێنت لە کاتی کردنەوەی بازارەکانی ئاسیا بەرێژەی ١.٣ % دابەزی و هەر بەرمیلێکی بە ٤١ دۆلار و ٨٦ سەنت مامەڵەی پێوەکرا.  هەروەها نرخی نەوتی سووکی تەکساسی ئەمریکاش بەرێژەی ١.٥ % دابەزی و بەرمیلێک بە ٣٩ دۆلار و ٦٩ سەنت مامەڵەی پێوەکرا.  دوای ئەوەی رۆژی دووشەممە دوو کۆمپانیای فایزەر و بایۆ ئێن تێک رایانگەیاند ڤاکسینەکەیان لە دژی کۆرۆنا تاقیکردووەتەوە کە بەرێژەی سەدا ٩٠ کاریگەری هەبووە، نرخی نەوت بە رێژەی ٨ % بەرزبووبووەوە.  بانکی جەی پی مۆرگان کە بانکێکی بەناوبانگە لە پێشبینییەکانی بۆ نرجی نەوت، لەو بارەیەوە رایگەیاند دۆزینەوەی هەر چەشنە ڤاکسین یان دەرمانێک دژی کۆرۆنا دەبێتە خاڵێکی وەرچەرخان لە بازاڕی نەوتدا.