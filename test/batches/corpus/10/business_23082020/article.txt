بەپێی ناوەندەکە رێژەی هەڵاوسان لە خەرمانانی ئەمساڵ بەراورد بە خەرمانانی ساڵی رابردوو بە رێژەی % ٣٠.٤ بەرزبووەتەوە.  بەرزبوونەوەی رێژەی هەڵاوسان بۆ ٣٠.٤ % بەو واتایەیە کە هاووڵاتیانی ئێران و رۆژهەڵاتی کوردستان تێکرا لە ماوەی یەک ساڵی رابردوودا بە رێژەی ٣٠.٤ % پارەی زیاتریان خەرجکردووە بۆ کڕینی دەستەیەک لە کاڵا و خزمەتگوزارییە دەستنیشانکراوەکان.  هەروەها رێژەی هەڵاوسان لە ئێران لە مانگی خەرمانان بەراورد بە مانگی پێشتر، پووشپەر، بە رێژەی ٣.٥ % زیادیکردووە.  لە ئاستی مانگانەدا نرخی ماددە خۆراکییەکان و جگەرە بە رێژەی ٥ % بەرزبووەتەوە و نرخی ماددە ناخۆراکییەکانیش بە رێژەی ٢.٨ % لە ماوەی مانگێکدا بەرزبووەتەوە.  دابەزینی بەهای تمەن بەراورد بە دۆلاری ئەمریکی، یەکێکە لە هۆکارە سەرەکییەکانی بەرزبوونەوەی نرخی کاڵاو خزمەتگوزارییەکان لە ئێراندا. گەمارۆکانی ئەمریکا لەسەر ئێران رەوشی ئابووری ئەو وڵاتەی تێکداوە و ژیانی هاووڵاتیانیشی قورس کردووە.