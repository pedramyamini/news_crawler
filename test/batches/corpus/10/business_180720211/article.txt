سەندیکای کرێکارانی پرتوگال داوای لە کرێکارانی هەر یەک لە فڕۆکەخانەکانی پۆرتۆ، فارۆ، فونچال و پۆرتۆ سانتۆ کرد، بەهۆی کەمی مووچەکانیان، مان بگرن.   لەو فڕۆکەخانانە سەتان سەرنشین رێزیان گرتووە و لە فڕۆکەخانەکان ماونەتەوە و هەندێکێشیان لەنێو فڕۆکەکاندان بێ ئەوەی گەشتەکانیان بکرێن، هاوکات بەهۆی کۆرۆنا دەبێت گەشتیاران پابەندی رێنماییە تەندروستییەکان بن و دووری نێوان بپارێزن.  پرتوگال یەکێکە لەو وڵاتانەی ئەوروپا، کە ئێستا زۆرترین تووشبووی کۆرۆنای گۆڕاوی لێ تۆماردەکرێت، بەگوێرەی بەرپرسانی تەندروستیی ئەو وڵاتە رۆژی شەممە زیاتر لە ٣٦٠٠ تووشبووی کۆرۆنا تۆمارکراون.