ئەو کەسانەی بە قاچاخی روو لە کەنارەکانی رووباری ئەمازۆن دەکەن، بۆ بەرهەمهێنانی زێر، چەندین جۆرە ماددەی کیمیایی بەکاردەهێنن، ئەمەش بووەتە هۆکار بۆ ئەوەی ئاوی رووبارەکە رووبەروووی مەترسی ژینگەیی ببێتەوە.  بەپێی ئاژانسی نیشتمانی کانزاکانی بەرازیل، ساڵانە لە رێگەی نایاساییەوە، بایی نزیکەی ١.١ ملیار دۆلار  زێر لە کەنارەکانی رووبارەی ئەمازۆن بەرهەمدێت.  ئەو کەسانەی کە لە رووبارەکەدا بە دوای زێر دەگەرێن، دەڵێن مانگانە ١٠٠٠ دۆلار تاوەکو ١٥٠٠ دۆلار داهاتیان هەیە، کە زۆر زیاترە لە تێکڕای مووچەی کرێکارێکی بەرازیلی.  ئاژانسی نیشتمانی کانزاکانی بەرازیل دەڵێت، ساڵانە ٣٠ تۆن زێر بە قاچاخ لە ئاوی رووباری ئەمازۆن دەردەهێنرێت.