گرووپی دراکس تایبەت بە بەرهەمهێنانی وزە رایگەیاند، لە رۆژی شەممەی رابردووەوە و ئاستی وزەی کارەبای بەریتانیا گۆڕانکاری گەورەی تیدا دروستبووە و ٥٠.٦٧ % ـی هەموو کارەبای بەریتانیا لە وزەی با بەرهەم دێت، ئەمەش تۆمارێکە پێشووتر لە بەریتانیا وێنەی نەبووە.  ئەو کۆمپانیایە ئاماژەی بەوە کردووە، کە ئەمە یەکەمجارە بەریتانیا بتوانێت لە وزەی پاک هێندە کارەبا بەرهەم بهێنێت.  بەریتانیا پلانیشێ هەیە تاوەکو ساڵی ٢٠٣٠ دوو لەسەر سێی وزەی کارەبای وڵاتەکەی لە وزەی پاک بەرهەم بهێنێت و لە ماوەی ٢٠ ساڵی داهاتووشدا، واتە تاوەکو ساڵی ٢٠٥٠ بە یەکجاری هەموو بەرهەمی کارەبا لە وزەی با بەرهەم بهێنێت.  ئەم پلانەی بەریتانیاش بەشێکە لە رێککەوتنی پاریس بۆ کەشوهەوا کە لە ٢٠١٥ لە لەلایەن سەرکردەکانی جیهانەوە واژۆکرا لەپێناو پاراستنی ژینگە و کەمکردنەوەی کاربۆن و بەکارهێنانی سووتەمەنی.