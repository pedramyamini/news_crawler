هاووڵاتییەکی دانیشتووی تاران دەڵێت "زۆر لە خەڵک، لەنێویاندا خۆم وەکو خاوەن بازرگانی، بەدەست هەڵاوسان دەناڵێنین. ئێمە تەنیا زیندووین، بەڕاستی چێژ لە ژیان نابینین".  لە ساڵی ٢٠١٥، کاتێک رێککەوتنی ئەتۆمیی ئێران واژۆکرا، بەهای دۆلارێکی ئەمریکی بەرامبەر ٣٢٠٠ تمەن مامەڵەی پێوەدەکرا. دوو ساڵ لەمەوبەر، دۆناڵد ترەمپ، سەرۆکی ئەمریکا وڵاتەکەی لە رێککەوتنەکە کشاندەوە و زنجیرەیەک گەمارۆی بەسەر تاراندا سەپاند، ئەوەش بەهای تمەنی تاوەکو ئەمڕۆش بە بەردەوامی بەرەو دابەزین بردووە".  بەرپرسانی حکومەتی ئێران، چەندین مانگە داوا لە هەناردەکارانی وڵاتەکەیان دەکەن داهاتی کەلوپەلە هەناردەکراوەکانیان کە بە دراوی بیانی دەیانفرۆشن بگەڕێننەوە وڵاتەکەیان , ئەگەرنا مۆڵەتی کارکردنیان لێوەردەگیرێتەوە و بانکی ناوەندیی ئێرانیش رایگەیاندووە ناوی ئەو کەسانە بڵاودەکەنەوە کە پێشێلی بڕیارەکە دەکەن.  لە مانگی حوزەیرانی ٢٠٢٠، بانکی ناوەندیی ئێران رایگەیاند، کۆمپانیا ئێرانییەکان ساڵانە بایی ٤٠ ملیار دۆلار کاڵای نانەوتی هەناردەی دەرەوە دەکەن، بەڵام ٥٠ % ی ئەو داهاتە ناگەڕێتەوە نێو ئێران.