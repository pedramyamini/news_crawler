مارک میدۆز، سەرۆکی نووسینگەی کۆشکی سپی رایگەیاند، دوای ئەوەی لەسەر هەندێک وردەکاری پەیوەست بە ١ تریلیۆن هاندنای ئابووری لەگەڵ دیموکراتەکان رێککەوتوون پێشبینی دەکەن ئەو هاندانە ئابوورییانە ئەمڕۆ دووشەممە رابگەیێندرێن.  ستیڤن منوچن، وەزیری دارایی ئەمریکا هەروەها رایگەیاند، حکومەتی ئەمریکا بەردەوام دەبێت لە پاڵپشتیکردنی ئابووری ئەو وڵاتە و یارمەتی ئەو کۆمپانیا و کرێکارانە دەدات کە بەهۆی ڤایرۆسی کۆرۆنا زیانیان بەرکەتووە.  وەزیری دارایی ئەمریکا ئاماژە بەوەش دەدات، تاوەکو ٧٠ % ـی بیمەی بێکاری کرێکاران و کارمەندان لەلایەن حکومەتی ئەمریکاوە دابین دەکرێت.  بەپێی ئەو هاندانە نوێیانە حکومەتی ئەمریکا هەفتانە ٦٠٠ دۆلار یارمەتی دەداتە ئەو کەسانەی کە کارەکانیان لە دەستداوە.  بەگوێرەی ئابووریناسان هاندانە ئابوورییەکانی ئەمریکادەبێتە هۆکار بۆ وەگەرخستنی بازاڕەکانی ئەمریکا.