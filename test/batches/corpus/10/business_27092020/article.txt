دامەزراوەی وزەی ئەمریكا لە راپۆرتێكیدا دەڵێت "ئەو بڕەش بەراورد بە هەمان كاتی ساڵی رابردوو دابەزیوە كە رۆژانە ٣٥١ هەزار بەرمیل بووە و لە ساڵی ٢٠١٨ شدا بڕی هەناردەی نەوت رۆژانە ٦٤٦ هەزار بەمیل بووە. "  بەپێی دامەزراوەی وزەی ئەمریكا تێكڕای هەناردەی نەوتی عێراق بۆ ئەمریكا لە مانگی كانوونی دووەمی ئەمساڵدا گەیشتووەتە ٢٩٩ هەزار بەرمیل، لە مانگی شوبات ٢٦٢ هەزار بەرمیل، لە مانگی ئادار ٢٩٠ هەزار بەرمیل، لە مانگی نیسان ١٤٠ هەزار بەرمیل، لە مانگی ئایار ٢٤٢ هەزار بەرمیل و لە مانگی حوزەیرانیشدا گەییشتووەتە ١٤٦ هەزار بەرمیل.  راپۆرتەکە ئاماژەی بەوەش كردووە، "لەدوای سعودیە، عێراق لەنێو رێكخراوی ئۆپێكدا دووەم گەورەترین هەناردەكاری نەوتە بۆ ئەمریكا، بەو پێیەی لە ماوەی ٦ مانگی رابردوو بڕی هەناردەی نەوتی سعودی بۆ ئەمریكا رۆژانە گەییشتووەتە ٦٩٣ هەزار بەرمیل، وڵاتی نایجیریاش بە رێژەی ٧٠ هەزار بەرمیل نەوت بە پلەی سێیەم دێت".  بە گوێرەی ئاماژەكانی نرخی خاوی دوبەی و عومان، عێراق نەوت بە ئاسیا دەفرۆشێت. هاوكات بە گوێرەی ئامژاەكانی نەوتی خاوی برێنتی ئەمریكی نەوت بە ئەوروپا دەفرۆشێت، بە گوێرەی ئاماژەكانی نەوتی خاوی رۆژئاوای تەكساسی ئەمریكیش نەوت بە ئەمریكا دەفرۆشێت، تێكڕای فرۆشی نەوتی عێراقیش بۆ ئەمریكا نزیكەی ١٦ % یە.