پرۆسەی ژماردنی دەنگەکانی هەڵبژاردنی سەرۆکایەتیی ئەمریکا بەردەوامە و تائێستا جۆ بایدن، بەربژێری دیموکراتەکان لە پێش دۆناڵد ترەمپ، بەربژێری کۆمارییەکانە، ئەوەش هەستێکی نەرێنی لە بازاڕی نەوتدا دروستکردووە و بووەتە هۆکار بۆ دابەزینی نرخەکانی نەوت.  بەرەبەیانی ئەمڕۆ پێنجشەممە نرخی نەوتی برێنت بەرێژەی سەدا ١.٣٣ دابەزی و هەر بەرمیلێک بە ٤٠ دۆلار و ٣٣ سەنت مامەڵەی پێوەکرا.  هەروەها نرخی نەوتی سووکی تەکساسی ئەمریکا دابەزی  و هەر بەرمیلێک بە ٣٨ دۆلار و ٦٣ سەنت مامەڵەی پێوەکرا.  سەرکەوتنی جۆ بایدن کاندیدی دیموکرات بە هۆکارێکی نەرێنی لە بازاڕی نەوت چاوی لێدەکرێت، بەو پێیەی کە ناوبراو داکۆکی لە سەرچاوەکانی وزەی نوێ دەکات و لەگەڵ پەرەپێدانی پیشەسازیی نەوت نییە کە ژینگە پیس دەکات.