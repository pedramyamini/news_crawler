بەپێی راگەیێندراوێکی وەزارەتی نەوتی عێراق، لە مانگی رابردوودا (تشرینی یەکەم) لە رێگەی کۆمپانیای سۆمۆوە ٨٩ ملیۆن و ١٥٣ هەزار و ٨٩٩ بەرمیل نەوتی خاوی هەناردەکردووە کە داهاتەکەی گەیشتووەتە نزیکەی ٣ ملیار و ٤٣٠ ملیۆن و ٦٣٠ هەزار دۆلار.  وەک لە راگەیێندراوەکەدا هاتووە، لە کێلگەکانی ناوەڕاست و باشووری عێراقدا نزیکەی ٨٦ ملیۆن بەرمیل، لە کێڵگەکانی کەرکووکیش لە رێگەی بەندەری جەیهانەوە دوو ملیۆن و ٨٧٦ هەزار بەرمیل نەوت هەناردەکراوە.   بەشێوەیەکی گشتییش رۆژانە عێراق دوو ملیۆن و ٨٧٦ هەزار بەرمیل نەوتی هەناردە کردووە. تێکڕای نرخی بەرمیلێک نەوت بە ٣٨.٤٨٠ دۆلار فرۆشراوە.