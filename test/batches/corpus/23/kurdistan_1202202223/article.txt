ئەمڕۆ شەممە ١٢.٢.٢٠٢٢ راگەیاندنی پارێزگای هەولێر رایگەیاند، دوای کۆکردنەوەی زانیاری سەبارەت بەو کەسانەی دەستکاری پێوەری زیرەکی کارەبای گەڕەکەکان دەکەن، ئێوارەی ئەمڕۆ بە فەرمان و راسپاردەی ئومێد خۆشناو، پارێزگاری هەولێر، لەلایەن لێژنەکانی قایمقامیەتی ناوەندی هەولێر و پۆلیسی شارەوانییەوە، پێنج کەس لەکاتی کارکردنیان و دەستکاریکردنی پێوەری زیرەکی کارەبا لە یەکێک لەگەڕەکانی شاری هەولێر دەستگیرکران.  لە راگەیێندراوەکەدا هاتووە "دوای دەستگیکردنیان و دەست بەسەر داگرتنی ئۆتۆمبێلەکەیان و ئەو کەلوپەلانەی کارەکەیان پێ کردووە، پەڕاوی لێکۆڵینەوە بۆ تۆمەتبارەکان کراوەتەوە و رەوانەی دادگە دەکرێن. "