نزار كەمال، بەرپرسی بەشی خزمەتگوزاری لە شارەوانیی سلێمانی بە (تۆڕی میدیایی  رووداو)ی رایگەیاند دوای مانگرتنی كۆمپانیاكانی كۆكردنەوەی زبڵ و خاشاك، ئێستا  وەك شارەوانی خۆیان بەشێكی ئەو ئەركەیان گرتووەتەئەستۆ و گوتی: "ئێمە بە   ١٠ ئۆتۆمبێل و نزیكەی ٦٠ كرێكار ناو بازاڕ و بەشێك لە شەقامە سەرەكییەكان  پاكدەكەینەوە، ئەوەی کۆیدەکەینەوە نزیکەی ٣٠ % ی زبڵ و خاشاكی رۆژانەی سلێمانی دەبێت".   بەرپرسی بەشی خزمەتگوزاری لە شارەوانیی سلێمانی ئاماژەی بەوەدا پێشتر  تیمەكانیان زیاتر ئەركیان كۆكردنەوەی زبڵ و خاشاكی گوندەكانی دەوروبەری  سلێمانی بووە، بەڵام ئێستا دوای مانگرتنی كۆمپانیاكانی پاكکردنەوە بە ناچاری  هاتوونەتە سەنتەری شاری سلێمانی.   بەهۆی مانگرتنی كۆمپانیاكانی كۆكردنەوەی زبڵ و خاشاك لە سلێمانی، كە بەهۆی  وەرنەگرتنی پارە لەلایەن حكومەتەوە دەستیان لەكار هەڵگرتووە، زبڵ و  خاشاكێكی زۆر لە گەڕەكەكانی سلێمانی كۆبووەتەوە.   بەپێی ئاماری کۆمپانیاکانی کۆکردنەوەی زبڵ و خاشاک، تەنیا لە سەنتەری شاری سلێمانی رۆژانە ١٢٠٠ تۆن زبڵ فڕێدەدرێت.