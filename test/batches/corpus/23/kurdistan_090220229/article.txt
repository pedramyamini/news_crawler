بەرەکاش خدر، کوڕی فەقیر خدر بە تۆڕی میدیایی رووداوی راگەیاند، باوکی "کاژێر ٠٩: ٠٠ی بەیانیی ئەمڕۆ کۆچی دواییکرد".  ئەو کوڕەی فەقیر خدر ئاماژەی بەوەش کرد، "بابم تەمەنی ٨٦ ساڵ بوو، نەخۆشیی شەکرەی ھەبوو، پێش سێ مانگیش تووشی کۆرۆنا بوو، تەندروستیی تێکچوو و ئەمڕۆ کۆچی دواییکرد".  فەقیر خدر، لەکاتی ھێرشی داعش بۆسەر شنگال قسەی بۆ مایکی رووداو کرد و گوتی، "لە هەموو تەمەنماندا شتی وامان نەبینیوە (ئێ بخودێ ب عەمرێ خۆ مە ھۆ نەدییە)"، ئەو قسەیەشی وەکو پرۆمۆ لەلایەن رووداوەوە بەردەوام پەخش دەکرا و دەنگدانەوەی زۆری ھەبوو.  بڕیارە تەرمی فەقیر خدر مچۆ لە مەزاری شبل قاسم لە چیای شنگال بەخاکبسپێردرێت.