ئەمڕۆ پێنجشەممە ٢٧ - ٠١ - ٢٠٢٢ وەزارەتى خوێندنى باڵا و توێژینەوەى زانستى لە چوارچێوەى رێنماییەکاندا ١٥ پۆست رادەگەیێنێت. عەباس ئەکرەم، گوتەبێژی وەزارەتەکە بە رووداوی گوت: "ئەوە یەکەمجارە ئەو پۆستانە رادەگەیێندرێت، هەر کەسێک ئارەزووى هەیە و مەرجەکانى تێدایە، دەتوانێت لە ماوەى دیاریکراودا (c. v) پێشکێش بکات. "  ١ - یاریدەدەری سەرۆکی زانکۆ بۆ کاروباری قوتابیان  ٢ - یاریدەدەری سەرۆکی زانکۆ بۆ کاروباری زانستی و خوێندنی باڵا  ٣ - یاریدەدەری سەرۆکی زانکۆ بۆ کاروباری کارگێڕی و دارایی  ٤ - راگری کۆلێژی تەکنیکی ئەندازیاری  ٥ - راگری کۆلێژی تەکنیکی کارگێڕیی دهۆک  ٦ - راگری پەیمانگای تەکنیکی کارگێڕیی ئاکرێ  ٧ - راگری کۆلێژی تەکنیکی ئاکرێ  ٨ - راگری پەیمانگای تەکنیکی بەردەڕەش  ٩ - راگری پەیمانگای تەکنیکی دهۆک  ١٠ - راگری پەیمانگای تەکنیکی شێخان  ١١ - راگری پەیمانگای تەکنیکی ئامێدی  ١٢ - راگری پەیمانگای تەکنیکی زاخۆ  ١٣ - راگری پەیمانگای تەکنیکی شنگال  ١٤ - راگری پەیمانگای تەکنیکی کارگێڕیی دهۆک  ١٥ - بەڕێوەبەری گشتیی سەنتەری توێژینەوە  وەزارەتى خوێندنى باڵا و توێژینەوەى زانستى لە راگەیێندراوێکدا مەرجەکانی بۆ پێشکێشکردنی سیڤی بۆ یاریدەدەری سەرۆکی زانکۆ، راگری کۆلێژ و بەڕێوەبەری گشتیی سەنتەری توێژینەوە ئاشکراکردووە، ئەمەش مەرجەکانە:-  ١ - بڕوانامەی دکتۆرای هەبێت.  ٢ - ناونیشانی زانستی لە پرۆفیسۆری یاریدەدەر کەمتر نەبێ.  ٣ - خزمەتی زانکۆیی لە ١٠ ساڵ کەمتر نەبێ.  مەرجەکان بۆ پۆستى راگری پەیمانگا:   ١ - بڕوانامەی لە ماستەر کەمتر نەبێت بە پلەی مامۆستا.  ٢ - خزمەتی زانکۆیی لە ١٠ ساڵ کەمتر نەبێت.  لە راگەیێندراوەکەی وەزارەتی خوێندنی باڵادا زیاتر هاتووە: "ئەو کەسەی داواکاری پێشکێش دەکات، باشترە دید و بۆچوون و بەرنامەى کاری خۆى پێشکێش بکات بۆ بەرەو پێشبردنى زانکۆ و کۆلێژ و پەیمانگە بۆ ئەو چوار ساڵەى کە پۆستەکە وەردەگرێت، زانینی زمانى ئینگلیزى و شارەزایی لە بەکارهێنانى کۆمپیوتەر هەلى زیاتر بۆ پیشکێشکار دەڕەخسێنیت. هەروەها  ئاماژەی بەوە کردووە کە بۆ پێشکێشکردنى (c. v) و پوختەى راژە، کۆتایی دەوامى رێککەوتى ٠٣ - ٠٢ - ٢٠٢٢ رۆژی پێنجشەممە دەبێت".  وەزارەتی خوێندنی باڵا ئاماژەی بەوەشکردووە، پێویستە لە پوختەى راژەدا خزمەتی زانکۆیی بنووسرێت و پەسندکراوى سەرۆکایەتی زانکۆ بێت.  لینکی پڕکردنەوە و ناردنی سیڤی