سیروان حوسێن، گوتەبێژی دەروازەی نێودەوڵەتیی حاجی ئۆمەران بە تۆڕی میدیایی رووداوی راگەیاند، رۆژی سێشەممە ١٥ - ٠٢ - ٢٠٢٢ بڕی شەش تۆن جگەری مریشک کە دەکاتە ٨٦٤ کارتۆن دەستی بەسەردا گیراوە و سەرجەمیان لە نێوبران.  سیروان حوسێن گوتی: "سەرجەم کارتۆنە جگەرەکان لە لایەن بەڕێوەبەرایەتیی ئاسایشی دەروازەی نێودەوڵەتیی حاجی ئۆمەران دەستی بەسەرداگیراوە و لە لایەن لێژنەی هاوبەشی دەروازەی نێودەوڵەتیی حاجی ئۆمەران بە سەرۆکایەتی بنکەی کۆنتڕۆڵی جۆری هەموویان لەنێوبران. "  بەگوتەی گوتەبێژەکەی دەروازەی نێودەوڵەتیی حاجی ئۆمەران، بەنیازبوون ئەو جگەرانە لە بازاڕەکانی هەرێمی کوردستاندا ساخ بکەنەوە.