هاوڕێکانی باس لە رەفتارەکانی دەکەن و دەڵێن، دۆسکی بە هەڵسوکەوت، بیرکردنە و هەست و لەشولاریش کچ بووە. هەرچەندە هاوڕێکانی دەڵێن رەگەزی خۆی نەگۆڕیوە و ئەندامی نێرینەی هەبووە تەنیا روخساری خۆی گۆریوە و لە وێنە و ڤیدیۆکانیدا کچێکی تەواوە و هیچ کات هەست ناکەی کوڕ بووە.  بەپێ لێکۆڵینەوەی پزیشکیی لەنێو هەر یەک ملیۆن کەس ٥ تاوەکو ٧ کەس بەوشێوەیەن و پێویستە هەر لە منداڵییەوە هەڵسوکەوتێکی جیاوازیان لەگەڵ بکرێت.  دکتۆر زکرا ئەحمەد، پزیشکی پسپۆڕی دەروونی لەوبارەوە بە رووداوی راگەیاند، دەبوایە هەر لە منداڵییەوە خێزانەکەی ئەو هۆشیارییەیان هەبووایە و بیانهێنایەتە دکتۆر بۆ ئەوەی رەگەزی راستەقینەی دیاریی بکرێت. لەڕووی هۆرمۆنی پشکنینی بۆ نکرایە کە زیاتر چ رەگەزێکی تێدایە. بەدڵنیایەوە کێشەکە چارەسەردەکرا و نەدەگەیشتە ئەمەی ئێستا".  بکوژی دۆسکی کە برایەکیەتی لە بەلجیکا ژیاوە و دوای ماوەیەک هاتووەتەوە کوردستان و ئەوکارەی کردووە. ئیستا هەڵاتووە و شوێنەکەی دیارنییە. بەپێی یاساش تاوانەکەی کوشتنە و بەکوشتنی بەئەنقەست سزادەدرێت.  پۆلیسی پارێزگای دهۆک هاوئاهەنگیی لەگەڵ ئینتەرپۆل هەیە بۆ دەستگیرکردنی تاوانبارەکان لە هەرشوێنێکی جیهان بێت و ئەگەری هەیە بەزووترین کات بکوژەکە دەستگیربکرێت.