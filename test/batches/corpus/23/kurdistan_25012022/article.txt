بەپێی راگەیێندراوی حکومەتی هەرێمی کوردستان، لە سەردانەکەیدا مەسرور بارزانی لەگەڵ شێخ محەممەد بن زاید ئال نەهیان،  جێنشینی ئەبوزەبی و جێگری فەرماندەی باڵای هێزە چەکدارەکان و شێخ عەبدوڵڵا بن زاید ئال نەهیان، وەزیری دەرەوە و بەرپرسانی باڵای ئیمارات کۆدەبێتەوە.  لە راگەیێندراوی حکومەتی هەرێمی کوردستاندا هاتووە، "لە دیداری سەرۆکی حکومەتی هەرێمی کوردستان و بەرپرسانی باڵای ئیماراتدا، گفتوگۆ دەربارەی گۆڕانکاری و پەرەسەندنەکانی عێراق و ناوچەکە، دەرفەتەکانی پەرەپێدانی پەیوەندییەکانی نێوان عێراق و هەرێمی کوردستان لە ئیمارات و پتەوکردنی میکانیزمەکانی هەماهەنگیی و هاریکاری لە بوارە جۆراوجۆرەکاندا دەکرێت. "  هەرێمی کوردستان و ئیمارات پەیوەندییەکی دۆستانەی مێژووییان هەیە، ساڵی رابردوو لەسەر داوای فەرمیی محەممەد بن زاید، نێچیرڤان بارزانی سەردانی ئەو وڵاتەی کرد و لەگەڵ جێنشینی ئەبوزەبی و بەرپرسانی باڵای وڵاتەکە کۆبووەوە.