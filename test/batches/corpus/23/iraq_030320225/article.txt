ئەمڕۆ پێنجشەممە، ٣ ـی ئاداری ٢٠٢٢، دکتۆر موسەننا ئەمین، ئەندامی ئەنجوومەنی نوێنەرانی عێراق بە تۆڕی میدیایی رووداوی گوت: "ئەو ٢٢ کۆچبەرە ماوەیەکی زۆر لە جەنگەڵەكانی نێوان لاتڤیا و بێلاڕووس بوون و لە شوێنێکی خراپدا بوون، لەنێو قوڕ و باران، سەرما و سۆڵەیەکی ناخۆش بوون. نە بێلاڕووس وەریدەگرتن و نە لاتڤیا، دوای هەوڵ و بەدواداچوونی زۆری ئێمە و کۆنسوڵی عێراق لە پۆڵەندا، لاتڤیا بە مەرجی ئەوەی بگەڕێنەوە بۆ عێراق دوای ئەوەی پاسپۆرتیان بۆ دروستدەکرێتەوە سنووری بۆ کردنەوە و لەکەمپێکدا جێگیرکران".  موسەننا ئەمین گوتیشی: " ئەمڕۆ شێرزاد جاف، کۆنسوڵی عێراق لە پۆڵەندا ئاگاداری کردمەوە کە لەماوەیەکی نزیکی داهاتوودا سەرجەم ئەو كۆچبەرانەی لە جەنگەڵەكانی نێوان لاتڤیا و بێلاڕووس بوون كاریان بۆ كراوە بۆ گەڕانەوەیان بۆ ناو كەسوكار و خانەوادەیان".  بەگوتەی موسەننا ئەمین، ئەو کۆچبەرانە خەڵکی هەولێر، سلێمانی، کەلار و رواندزیان تێدایە.  هەر ئەمڕۆ پێنجشەممە، ٣ی ئاداری ٢٠٢٢، شێرزاد جاف، کۆنسوڵی عێراق لە پۆڵەندا بە تۆڕی میدیایی رووداوی گوت: "ئەو کۆچبەرانە لە شوێنێکی زۆر خراپ و مەترسیداردا بوون و دوای ئەوەی هاوئاهەنگی لەگەڵ دامەزراوەکانی لاتڤیا کرا بۆ ئەوەی ئەو کۆچبەرانە وەبگرێت تاوەکو ئاسانکارییان بۆ بکرێت بۆ گەڕاندنەوەیان بۆ هەرێمی کوردستان و عێراق، لە چەند رۆژی داهاتوودا دەگەڕێنەوە".  ٣. سەلام فاخر حەمە فایەق   ٦. پێشڕەو مستەفا ئیسماعیل   ٧. ئەحمەد خورشید عەبدوڵڵا   ٨. ئیبراھیم عەبدولكازم حەبیب   ٩. ڕێبین نەجمەدین عەبدوڵڵا   هاوینی رابردوو هەزاران کۆچبەر روویان لە بێلاڕووس کرد بۆ ئەوەی لە رێگەی سنووری ئەو وڵاتەوە بپەڕنەوە پۆڵەندا و لەوێشەوە بەرەو وڵاتانی دیکەی ئەوروپا، بەڵام پۆڵەندا سنووری خۆی بەڕووی کۆچبەراندا داخست، بەو هۆیەوە ژمارەیەک کۆچبەر لەسەر سنوور گیانیان لەدەستدا. ژمارەیەکی زۆریش لەو کۆچبەرانە گەڕانەوە عێراق و هەرێمی کوردستان.  دەزگای لووتکە بۆ کاروباری ئاوارە و پەنابەران لە کۆتایی ساڵی ٢٠٢١ رایگەیاند، لە شەش ساڵی رابردوودا ٤٧٧ کۆچبەر لە رێگەی کۆچەوە گیانیان لەدەستداوە و ١٩٠ کۆچبەریش بێسەروشوێنن. هەروەها رایگەیاند، لە ساڵی ٢٠٢١ دا ٥٣ کۆچبەر گیانیان لەدەستداوە و ١٩ کۆچبەری دیکەش بێسەروشوێنن.