مانگانە لە سلێمانییەوە نزیکەى سێ هەزار تۆن پلاستیک و کارتۆنى بەکارهاتوو بەرەو تورکیا و ئێران هەناردە دەکرێت. کارگەیەکى وەرگرتن، هاڕین و دروستکردنەوەى پلاستیکە لە تانجەرۆ، کە بەشى زۆرى کەرەستەکانى تایبەت بە خانووى پلاستیکى و سندووقى میوە لێرەوە دروستدەکرێت و زیادەکەشى بە کەرەستەى هاڕاو بۆ دەرەوەى وڵات دەنێردرێت، بەگشتى بڕى هەناردەکراو لە کوردستانەوە نزیکەى ١٠ هەزار تۆنە.