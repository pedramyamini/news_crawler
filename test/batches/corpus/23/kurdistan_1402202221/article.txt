بەپێی راگەیێندراوی سەرۆکایەتیی حکومەتی هەرێمی کوردستان، تەمیم بن حەمەد ئالسانی، میری قەتەر بانگهێشتنامەی بۆ مەسرور بارزانی، سەرۆکوەزیرانی هەرێمی کوردستان ناردووە و رۆژی سێشەممەش سەرۆکوەزیران دەگاتە قەتەر.  بەپێی راگەیێندراوەکە، ئامانج لە سەردانەکە، گفتوگۆکردنە لەبارەی پەرەپێدانی پەیوەندیی دوولایەنە، بەتایبەتی لە بواری ئاڵوگۆڕی بازرگانی و وەبەرهێنان و وزە و کشتوکاڵدا.  لەو بارەوە مەسرور بارزانی لە تویتێکدا راگەیاند، لە سەردانەکە لەبارەی هاوئاهەنگیکردن لە بواری وزە، سەرمایەگوزاری و بازرگانی گفتوگۆ دەکەن.