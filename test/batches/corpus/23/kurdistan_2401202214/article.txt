رۆژی دووشەممە ٢٤ی کانوونی دووەمی ٢٠٢٢ مەسرور بارزانی، سەرۆکی حکومەتی هەرێمی کوردستان پێشوازیی لە چۆی کوانژین، کۆنسوڵی گشتیی کۆریای باشوور لە هەرێمی کوردستان کرد کە بۆ ماڵئاواییکردن و بەبۆنەی کۆتاییهاتنی ئەرکەکانی سەردانی کردبوو.  سەرۆکی حکومەتی هەرێمی کوردستان دەڵێت، لەگەڵ کۆنسوڵی گشتیی کۆریای باشوور باسیان لە رۆڵی کۆنسوڵی گشتیی کۆریا کرد لە بەرەوپێشبردنی پەیوەندییەکانی هەرێمی کوردستان و کۆریای باشوور.  مەسرور بارزانی ئاماژەی بەوەش کردووە، کۆنسوڵی گشتیی کۆریای باشوور سوپاسی هەماهەنگیی دامەزراوەکانی حکومەتی هەرێمی کوردستانی کردووە لەگەڵ کۆنسوڵخانەی وڵاتەکەی و جەختیشی لەوە کردووەتەوە کە ئەو "هەمیشە، کوردستان بە ماڵی دووەمی خۆی دەزانێت و میهرەباني و میواندۆستيی خەڵکی کوردستانیش لەبیر ناکات".