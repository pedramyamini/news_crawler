یەکێک لە هەنگەوانەکان بە ناوی ساڵح محەممەد لەلایەن وەزارەتی کشتوکاڵەوە وەکو هەنگەوانێکی نموونەیی ناسێنرا. ساڵح محەممەد خاوەنی ١٧٠ سندووقی هەنگە و ساڵانە زیاتر لە هەزار و ٢٠٠ کیلۆ هەنگ بەرهەمدێنێت.   هەنگەوانێکی نموونەیی لەگەرمیان چوارجۆر گوڵی وەرزیی چاندووە بۆ هەنگەکانی. ساڵح محەممەد تەمەنی ١٦ ساڵە هەنگەوانە و ماوەی چوار ساڵە شەکراو بەکارناهێنێت بۆ بەخێوکردنی هەنگەکانی. بەو گوڵە سرووشتییانە بەخێویان دەکات کە خۆی لە کێڵگەکەی چاندوویەتی.  ساڵح محەممەد بە رووداوی گوت: "هەنگێکی ئاسایی لە نێوان ٦٠ بۆ ٩٠ رۆژ دەژی. هەنگەوانان لە ساڵێکدا دووجار بەرهەمی هەنگوینیان دەبێت. ئەو هەنگەوانە ١٧٠ سندووقی هەنگی هەیە و بەرهەمی هەنگوێنی ساڵی رابردوی  ١٢٠٠ کیلۆ بوو".  بە هۆی شارەزایی و لێهاتوویی لە کۆی ٤٣٨ هەنگەوان لە گەرمیان وەزارەتی کشتوکاڵ ساڵح محەممەدی وەکو هەنگەوانێکی نموونەیی ناساندووە.  شادییە حوسێن، بەڕێوەبەری گشتیی کشتوکاڵی گەرمیان دەڵێت: "بەپێی ئاماری بەڕێوەبەرایەتیی گشتیی کشتوکاڵی گەرمیان ١٠ هەزار سندووقی هەنگ لە گەرمیان هەن و بەرهەمی ساڵانەیان زیاتر لە ١٨ تۆن هەنگوێنە".