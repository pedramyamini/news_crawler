سەرچاوەیەک لە فیرقەی ٨ی سوپای عێراق بە تۆڕی میدیایی رووداوی راگەیاند، "هەست بە جموجۆڵی داعش کراوە لە نزیک خاڵێکی هێزەکانمان لە دەروازەی قەزای دوبز و دواتر تەقە لە هێزەکانمان کراوە و ئێمەش وەڵاممان داونەتەوە".  ئەو سەرچاوە ئاماژەی بەوەش کرد، بۆ سەلامەتیی خەڵکی سڤیل، رێگەی سەرەکیی کەرکووک - دوبز داخراوە.  هەروەها بەپێی راگەیێندراوی حەشدی شەعبی، دوای ئەوەی لە نزیک قەزای دوبز ژمارەیەک چەکدار هێرشیان کردووەتە سەر خاڵێکی سوپای عێراق، هێزێکی سەر بە لقی باکووری حەشد بەهانای سوپای عێراقەوە چوون و هێرشەکە تێکشکێندراوە.