ئەمڕۆ هەینی ٢٨ - ٠١ - ٢٠٢٢ مەسرور بارزانی، سەرۆکوەزیرانی هەرێمی کوردستان لە تۆڕی کۆمەڵایەتیی تویتەر بڵاویکردەوە: "هێرشە تیرۆریستییەکانی ئەمڕۆی سەر فڕۆکەخانەی نێودەوڵەتیی بەغدا بە تووندترین شێوە سەرکۆنە دەکەم؛ هانی سەرکردەکانی عێراقیش دەدەم هەموویان هەمان کار بکەن".   سەرۆکوەزیرانی هەرێمی کوردستان لە بەشێکی دیکەی تویتەکەیدا دەڵێت: "هێرشە بەردەوامەکان، لەوانەش هێرشەکانی سەر فڕۆکەخانەی نێودەوڵەتیی هەولێر لە رابردوودا، هەڕەشە لە وڵاتەکە، گەلەکەیی و ئاسایشی هاوبەشمان دەکەن".  کاژێر ٥ی بەیانی ئەمڕۆ هەینی، ٢٨ی کانوونی دووەمی ٢٠٢٢، بە شەش مووشەک هێرشکرایە سەر بنکەی ڤیکتۆریا کە هێزەکانی ئەمریکای تێدایە لە نزیک فڕۆکەخانەی نێودەوڵەتیی بەغدا.