دوانیوەڕۆی یەکشەممە، سەتان کەس لە دانیشتووانی هەورامان و ناوچەکانی دەوروبەری لە گوندی پاڵنگان کۆبوونەوە بۆ بەڕێوەبردنی رێوڕەسمی پێشوازی لە نەورۆز و رێزگرتن لە تۆمارکردنی هەورامان لە یونسکۆ.  لیژنەی شوێنەوارە جیهانییەکانی یونسکۆ رۆژی ٢٧ - ٠٧ - ٢٠٢١ تۆمارکردنی هەورامان لە لیستی شوێنەوار و سامانە جیهانییەکانی راگەیاند. قایمقامی کامێران دەڵێت، لە هەوڵدان پاڵنگانیش وەکو گوندێکی تایبەتی مێژوویی، لە ریزی شوێنەوارە جیهانییەکان تۆمار بکەن.  لە دوو ساڵی رابردوودا، کۆرۆنا کاریگەریی زۆری لەسەر ئەو جۆرە رێوڕەسمانە و بەشداریکردنی هاونیشتمانییان داناوە. ئێستا کە شەپۆلی شەشەمی کۆرۆنا کەوتووە و مەترسی کەمبووەتەوە، دەرفەت بۆ هاونیشتمانییان رەخساوە بەشداری لەو رێوڕەسمانەدا بکەنەوە.  رێوڕەسمی ئەمساڵی نەورۆز لە پاڵنگان لەژێر چاودێریی بەڕێوەبەرایەتیی میراتی کولتووریی سنە بەڕێوەچوو. لە رێوڕەسمەکەدا رێگە نەدرا، وەکو ساڵان سروود و گۆرانیی نیشتمانی بگوترێنەوە و خەڵک بە هێمای وەکو جامانە بەشداربن. ژنان و پیاوانیش لێک جیاکرابوونەوە و هەرکامەیان لە دیوێکی رووباری سیروان، ئاهەنگیان گێڕا.