مەسرور بارزانی، سەرۆکی حکومەتی هەرێمی کوردستان رایگەیاند، "حکومەتی هەرێمی کوردستان پابەندبوونی خۆی بۆ بەرەنگاربوونەوەی تووندوتیژی لە بەرامبەر ئافرەتاندا دووپاتدەکاتەوە"، داوای لە دەزگاکانی راگەیاندنیش کرد رۆڵیان هەبێت لە یەکسانیی جێندەریدا.  سەرۆکی حکومەتی هەرێمی کوردستان ئاماژەی بەوەش کرد، ئافرەتانی کوردستان لە دامەزراوە ئەمنییەکاندا لێهاتوویی خۆیان سەلماندووە و "پێویستە دەرفەتی یەکسانی کارکردن بۆ ئافرەتان بڕەخسێنین"، هەروەها بە پێویستیشی دەزانێت دادگەکان کاراتربن بۆ بەرەنگاربوونەوەی تووندوتیژی دژی ئافرەتان.  لەبارەی ئافرەتانی پێشمەرگە، مەسرور بارزانی گوتی، "نموونەی گیانفیدایی و قوربانیدان بوون".     دەقی گوتارەکەی مەسرور بارزانی، سەرۆکی حکومەتی هەرێمی کوردستان لە رۆژی جیهانی ئافرەتان:     خۆشحاڵم کە دەبینم چەندین خانمی سەرکەوتوو لێرەن، هەندێکیان باسی چیرۆکی سەرکەوتنی خۆیانیان کرد، زۆریش لەوانەیە دەرفەت نەبووبێت بێن و باسی سەرکەوتنی کارەکانی خۆیان لە هەرێمی کوردستان بکەن، بەڵام دڵنیابن بە بەشداریی زیاتر و کاراتری ئافرەت لە کۆمەڵگەی ئێمە، ئێمە دەتوانین کوردستانێکی ئاوەدانترمان هەبێت.     سەرەتا بەبۆنەی ٨ی مارس، رۆژی جیهانیی ئافرەتان پیرۆزباییەکی گەرم لە سەرجەم ئافرەتانی کوردستان و جیهان دەکەم. دەستخۆشی لە ئەنجوومەنی خانمان و گەشەپێدان و گشت رێکخراوانی ئەو بۆنەیە دەکەم کە تایبەتە بە رێزگرتن لە رۆژی جیهانیی ئافرەتان لەژێر ناونیشانی یەکسانیی جێندەری ئەمڕۆ بۆ داهاتووێکی بەردەوام.     ئاشکرایە ئافرەتانی کوردستان لە درێژایی مێژووی گەلی کوردستان و قۆناخە جیاوازەکاندا هەمیشە بەشدارییەکی کاریگەریان لە بوارە جیاکانی ژیان و خەبات و تێکۆشانی خەڵکی کوردستاندا هەبووە. لە راپەڕین و شۆڕشەکانی گەلی کوردستان ئافرەتانی پێشمەرگە نموونەی ئازایەتی و گیانفیدایی و قوربانیدان بوون. لەڕووی وڵاتپارێزی و گیانبەختکردن و پارێزگاریکردن لە خاک و نیشتمان شانبەشانی برا پێشمەرگەکان رۆڵی بەرچاویان هەبووە و بوێریی ئافرەتانی کورد ناوی کوردستانیان بەرزتر کرد.     ئەمڕۆش ئافرەتان لە هەرێمی کوردستان رۆڵێکی دیار و کارا لە دامەزراوەکانی هەرێمی کوردستان دەگیڕن، ئافرەتانی پۆلیس و ئەفسەرەکانی دەزگا ئەمنییەکان توانیویانە ئاستی لێهاتوویی و رۆڵی کاریگەری ئافرەت بسەلمێنن.     بەرزبوونەوەی رێژەی بەشداریی ژنان و ئافرەتانی کوردستانیش لە سەرجەم بوارەکانی ژیاندا پێشکەوتنێکی بەرچاو و پەیام و ئاماژەیەکی روونی کۆمەڵگەی کوردستان و حکومەتی هەرێمی کوردستانە.     بۆ زیاتر برەودان بە بنەماکانی یەکسانیی جێندەری و رووبەڕووبوونەوەی هەموو جۆرە تووندوتیژی و جیاکارییەک لە دژی ئافرەتان، بۆ نموونە لە کابینەی نۆیەمدا رێژەی بەشداریی ئافرەتان لە پلە باڵاکانی حکومەت و سەرۆکایەتیکردنی زانکۆکان و بەشدارییان لە جومگەکانی دیکەی حکومڕانی و بوارە خزمەتگوزارییەکان و کەرتی تایبەتیش بە رێژەیەکی بەرچاو زیادیکردووە.     بێگومان کارکردن بۆ باشترکردنی بارودۆخی ئافرەتان و پاراستنی مافەکانیان و بەهێزکردنی پێگە و بەشداریی ئافرەتان لە هەموو کایەکانی ژیان و بەتایبەتی بەڕێوەبردندا تەنیا ئەرکی حکومەت و دەسەڵاتی سیاسی نییە، چونکە خێزان و سیستەمی پەروەردە و رێکخراوەکانی کۆمەڵگەی مەدەنی و زانایانی ئایینی و دەزگاکانی راگەیاندن و ئێمە هەموومان بەیەکەوە، دەتوانین رۆڵێکی کاریگەرمان هەبێت لە پاراستن و رێزگرتن لە مافەکانی مرۆڤ بەگشتی و رەخساندنی دەرفەتی یەکسان لەبەردەم ئافرەتان و پەرەپێدانی تواناکانیان بۆئەوەی رۆڵی کارای خۆیان لەنێو کۆمەڵگەدا بگێڕن.     هەروەها پێویستە کار بۆ نەهێشتنی هەموو جۆرە جیاکارییەکی جێندەری بکەین لەڕێگەی دابینکردن و هێنانەئارای زەمینە و ژینگەیەکی سەقامگیر و لەبار بۆ هەموو تاکەکانی کۆمەڵگە، چونکە ئافرەتان دەبێت بەپێی توانا و لێهاتوویی خۆیان رۆڵ و پێگەی شایستەی خۆیان هەبێت لە هەموو کایەکانی ژیاندا، بۆئەوەی تواناکانی خۆیان بخەنەگەڕ لەپێناو خزمەتکردنی کۆمەڵگەکەیان.     بەداخەوە لە هەرێمی کوردستانیش وەکو زۆر کۆمەڵگەی دیکە، دیاردەی نەگریسی تووندوتیژی دژ بە ئافرەتان بەشێوەی جۆراوجۆر هەیە. حکومەتی هەرێمی کوردستان بە تووندی رووبەڕووی هەموو جۆرە تووندوتیژییەک دەبێتەوە، پابەندبوونی خۆشی بە پاراستنی مافەکانی ئافرەتان و رووبەڕووبوونەوەی تووندوتیژی بەگشتی و بە تایبەتی تووندوتیژی بەرامبەر ئافرەتان دووپات دەکاتەوە.     لەو پێناوەشدا حکومەت بەردەوامە لە کارکردن بۆ بنبڕکردن و سنووردانان بۆ ئەم دیاردە نامرۆڤانەیە، لەڕێگەی بەهێزکردنی پێگەی ئافرەتان لەناو حکومەت و کۆمەڵگە و دابینکردنی هەلی کار و جێبەجێکردنی یاساکان و کاراترکردنی رۆڵی دادگەکان و دەستگیرکردن و بەسزا گەیاندنی ئەو تاوانبارانەی تووندوتیژی ئەنجام دەدەن.     لێرەدا بە پێویستی دەزانم بەتایبەتی داوا لە دەزگاکانی راگەیاندن بکەم کە هاوکاربن و رۆڵی گرنگ و ئەرێنیی خۆیان لە پەرەپێدانی کولتووری یەکسانی جێندەری و رووبەڕووبوونەوەی تووندوتیژی بگێڕن، ناشبێت ببنە سەکۆیەک بۆ هاندانی تووندوتیژی و زیاتربوونی دیاردە کۆمەڵایەتییە نەشیاوەکان.     جارێکی دیکە رۆژی جیهانیی ئافرەتان لە گشت ئافرەتانی کوردستان و جیهان پیرۆز دەکەم، هیوادارم ئافرەتان و کۆمەڵگە بەگشتی لە ئاشتی و ئارامی و پێشکەوتندا بن و دووربن لە هەموو جۆرە تووندوتیژییەک.     دەقی گوتارەکەی مەسرور بارزانی، سەرۆکی حکومەتی هەرێمی کوردستان لە رۆژی جیهانی ئافرەتان:  خۆشحاڵم کە دەبینم چەندین خانمی سەرکەوتوو لێرەن، هەندێکیان باسی چیرۆکی سەرکەوتنی خۆیانیان کرد، زۆریش لەوانەیە دەرفەت نەبووبێت بێن و باسی سەرکەوتنی کارەکانی خۆیان لە هەرێمی کوردستان بکەن، بەڵام دڵنیابن بە بەشداریی زیاتر و کاراتری ئافرەت لە کۆمەڵگەی ئێمە، ئێمە دەتوانین کوردستانێکی ئاوەدانترمان هەبێت.  سەرەتا بەبۆنەی ٨ی مارس، رۆژی جیهانیی ئافرەتان پیرۆزباییەکی گەرم لە سەرجەم ئافرەتانی کوردستان و جیهان دەکەم. دەستخۆشی لە ئەنجوومەنی خانمان و گەشەپێدان و گشت رێکخراوانی ئەو بۆنەیە دەکەم کە تایبەتە بە رێزگرتن لە رۆژی جیهانیی ئافرەتان لەژێر ناونیشانی یەکسانیی جێندەری ئەمڕۆ بۆ داهاتووێکی بەردەوام.  ئاشکرایە ئافرەتانی کوردستان لە درێژایی مێژووی گەلی کوردستان و قۆناخە جیاوازەکاندا هەمیشە بەشدارییەکی کاریگەریان لە بوارە جیاکانی ژیان و خەبات و تێکۆشانی خەڵکی کوردستاندا هەبووە. لە راپەڕین و شۆڕشەکانی گەلی کوردستان ئافرەتانی پێشمەرگە نموونەی ئازایەتی و گیانفیدایی و قوربانیدان بوون. لەڕووی وڵاتپارێزی و گیانبەختکردن و پارێزگاریکردن لە خاک و نیشتمان شانبەشانی برا پێشمەرگەکان رۆڵی بەرچاویان هەبووە و بوێریی ئافرەتانی کورد ناوی کوردستانیان بەرزتر کرد.  ئەمڕۆش ئافرەتان لە هەرێمی کوردستان رۆڵێکی دیار و کارا لە دامەزراوەکانی هەرێمی کوردستان دەگیڕن، ئافرەتانی پۆلیس و ئەفسەرەکانی دەزگا ئەمنییەکان توانیویانە ئاستی لێهاتوویی و رۆڵی کاریگەری ئافرەت بسەلمێنن.  بەرزبوونەوەی رێژەی بەشداریی ژنان و ئافرەتانی کوردستانیش لە سەرجەم بوارەکانی ژیاندا پێشکەوتنێکی بەرچاو و پەیام و ئاماژەیەکی روونی کۆمەڵگەی کوردستان و حکومەتی هەرێمی کوردستانە.  بۆ زیاتر برەودان بە بنەماکانی یەکسانیی جێندەری و رووبەڕووبوونەوەی هەموو جۆرە تووندوتیژی و جیاکارییەک لە دژی ئافرەتان، بۆ نموونە لە کابینەی نۆیەمدا رێژەی بەشداریی ئافرەتان لە پلە باڵاکانی حکومەت و سەرۆکایەتیکردنی زانکۆکان و بەشدارییان لە جومگەکانی دیکەی حکومڕانی و بوارە خزمەتگوزارییەکان و کەرتی تایبەتیش بە رێژەیەکی بەرچاو زیادیکردووە.  بێگومان کارکردن بۆ باشترکردنی بارودۆخی ئافرەتان و پاراستنی مافەکانیان و بەهێزکردنی پێگە و بەشداریی ئافرەتان لە هەموو کایەکانی ژیان و بەتایبەتی بەڕێوەبردندا تەنیا ئەرکی حکومەت و دەسەڵاتی سیاسی نییە، چونکە خێزان و سیستەمی پەروەردە و رێکخراوەکانی کۆمەڵگەی مەدەنی و زانایانی ئایینی و دەزگاکانی راگەیاندن و ئێمە هەموومان بەیەکەوە، دەتوانین رۆڵێکی کاریگەرمان هەبێت لە پاراستن و رێزگرتن لە مافەکانی مرۆڤ بەگشتی و رەخساندنی دەرفەتی یەکسان لەبەردەم ئافرەتان و پەرەپێدانی تواناکانیان بۆئەوەی رۆڵی کارای خۆیان لەنێو کۆمەڵگەدا بگێڕن.  هەروەها پێویستە کار بۆ نەهێشتنی هەموو جۆرە جیاکارییەکی جێندەری بکەین لەڕێگەی دابینکردن و هێنانەئارای زەمینە و ژینگەیەکی سەقامگیر و لەبار بۆ هەموو تاکەکانی کۆمەڵگە، چونکە ئافرەتان دەبێت بەپێی توانا و لێهاتوویی خۆیان رۆڵ و پێگەی شایستەی خۆیان هەبێت لە هەموو کایەکانی ژیاندا، بۆئەوەی تواناکانی خۆیان بخەنەگەڕ لەپێناو خزمەتکردنی کۆمەڵگەکەیان.  بەداخەوە لە هەرێمی کوردستانیش وەکو زۆر کۆمەڵگەی دیکە، دیاردەی نەگریسی تووندوتیژی دژ بە ئافرەتان بەشێوەی جۆراوجۆر هەیە. حکومەتی هەرێمی کوردستان بە تووندی رووبەڕووی هەموو جۆرە تووندوتیژییەک دەبێتەوە، پابەندبوونی خۆشی بە پاراستنی مافەکانی ئافرەتان و رووبەڕووبوونەوەی تووندوتیژی بەگشتی و بە تایبەتی تووندوتیژی بەرامبەر ئافرەتان دووپات دەکاتەوە.  لەو پێناوەشدا حکومەت بەردەوامە لە کارکردن بۆ بنبڕکردن و سنووردانان بۆ ئەم دیاردە نامرۆڤانەیە، لەڕێگەی بەهێزکردنی پێگەی ئافرەتان لەناو حکومەت و کۆمەڵگە و دابینکردنی هەلی کار و جێبەجێکردنی یاساکان و کاراترکردنی رۆڵی دادگەکان و دەستگیرکردن و بەسزا گەیاندنی ئەو تاوانبارانەی تووندوتیژی ئەنجام دەدەن.  لێرەدا بە پێویستی دەزانم بەتایبەتی داوا لە دەزگاکانی راگەیاندن بکەم کە هاوکاربن و رۆڵی گرنگ و ئەرێنیی خۆیان لە پەرەپێدانی کولتووری یەکسانی جێندەری و رووبەڕووبوونەوەی تووندوتیژی بگێڕن، ناشبێت ببنە سەکۆیەک بۆ هاندانی تووندوتیژی و زیاتربوونی دیاردە کۆمەڵایەتییە نەشیاوەکان.  جارێکی دیکە رۆژی جیهانیی ئافرەتان لە گشت ئافرەتانی کوردستان و جیهان پیرۆز دەکەم، هیوادارم ئافرەتان و کۆمەڵگە بەگشتی لە ئاشتی و ئارامی و پێشکەوتندا بن و دووربن لە هەموو جۆرە تووندوتیژییەک.