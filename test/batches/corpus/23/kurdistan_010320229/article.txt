لە راگەیێندراوی سەرۆکایەتیی هەرێمی کوردستاندا هاتووە، نێچيرڤان بارزانى، سه‌رۆكى هه‌رێمى  كوردستان " بۆ كۆچى دواييى خوالێخۆشبووى دايكيان، پرسه و سه‌ره‌خۆشى لێكرد و هاوخه‌مى  له‌گه‌ڵ خۆيان و خانه‌واده به‌ڕێزه‌كه‌ياندا ده‌ربڕى. "  زوبێدە سەعید ئۆمەر لە ١ی تەممووزی ١٩٣٥ لەدایکبووە و لە تەمەنی ٨٧ ساڵیدا کۆچی دواییکرد.  سەرۆکی هەرێمی کوردستان هيواى خواستووە خواى مه‌زن گيانى خوالێخۆشبوو به به‌زه‌يى و ميهره‌بانيى  خۆى شاد بكات و سه‌بوورى و ئارامى به خانه‌واده و كه‌سوكاريان ببه‌خشێت.   لاى خۆيه‌وه كۆسره‌ت ره‌سوول عه‌لى، سوپاس و پێزانينى خۆيان و  خانه‌واده‌كه‌يانی بۆ په‌يوه‌ندى و هاوخه‌ميى نێچيرڤان بارزانى ده‌ربڕى.   مەسعود مەلا هەمزە، سکرتێری رۆژنامەڤانیی نووسینگەی کۆسرەت رەسوول، رۆژی دووشەممە ٢٨ - ٠٢ - ٢٠٢٢ بە تۆڕی میدیایی رووداوی گوت، زوبێدە سەعید لە دەرەوەی وڵات کۆچی دوایی کردووە.