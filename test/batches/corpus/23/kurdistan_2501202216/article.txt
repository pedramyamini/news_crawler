ئەمڕۆ سێشەممە ٢٥.١.٢٠٢٢ عەمید سەعدی ئەحمەد، بەڕێوەبەری پۆلیسی قەزای بەردەڕەش بە تۆڕی میدیایی رووداوی راگەیاند، شۆفێرێک بەهۆی دروستبوونی گرفتێک لە ئۆتۆمبێلە بارهەڵگرەکەیدا دەچێت بۆ لای فیتەر، لەکاتێکدا فیتەرەکە هێشتا لە ژێر بارهەڵگرەکەدا سەرقاڵی کارکردنە، "بەهەڵە" بەسەریدا دەڕوات و دەستبەجێ فیتەرەکە گیان لەدەستدەدات.  عەمید سەعدی ئەحمەد گوتی، "فیتەرەکە ناوی عامر سامی مەحموودە و تەمەنی ٢٦ ساڵە، شۆفێرەکەش لەلایەن پۆلیسەوە دەستگیرکراوە و وتەی لێوەرگیراوە و دواتر دادگە دۆسیەکەی یەکلایی دەکاتەوە".