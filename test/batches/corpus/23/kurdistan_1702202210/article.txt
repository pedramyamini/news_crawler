دانیشتووانی گوندی کەماڵا دوای ئەوەی پشکنینی پزیشکییان بۆ بزنە کێوییەکان کرد، دوو رۆژ لەمەوبەر و دوای ئەوەی هەندێک لە بەفری شاخەکان توایەوە، لە سروشتی هەوراماندا ئازادکرانەوە.  لە ماوەی رابردوودا زیاتر لە مەتر و نیوێک بەفر لە ناوچەی هەورامان باری. بەفری زۆر و دابەزینی پلەکانی گەرما هەندێ لە ئاژەڵە کێوییەکانی ناوچەی هەورامانی ناچارکرد پەنا بۆ خەڵکی گوندەکان ببەن. تەنیا بزنە کێوییەکانی گوندی کەماڵا ٢٦ سەر بوون.  دوو لەو ئاژەڵە کێوییانە ١٩ - ٠١ - ٢٠٢٢ چوونە گوندی کەماڵا لە ناوچەی هەورامان سەر بە شاری سەوڵاو، خەڵکی گوندەکە لەم ماوەیەدا بزنە کێوییەکانیان بەخێوکرد، دواتر کە کەشوهەوا ئاسایی بووەوە، گەڕێندرانەوە نێو سروشت.