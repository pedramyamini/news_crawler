ئەحمەد فیکرەت کیلەجی، سەرۆکی یەکێتیی هەناردەکارانی باشووری رۆژهەڵاتی ئەنادۆڵ رایگەیاند، ئاستی هەناردەیان لە مانگی شوباتی ٢٠٢٢ بە رێژەی ٢٩ % زیادیکردووە و بە بڕی یەک ملیار و ٧٤ ملیۆن و ٣٢٨ هەزار دۆلار کاڵایان بۆ ١٦٣ وڵات هەناردە کردووە.   ئەحمەد فیکرەت کیلەجی ئاماژەی بەوە دا، لە بابەتی هەناردەکردندا پارێزگای دیلۆک بە پلەی یەکەم دێت و لە دوای دیلۆکیش پارێزگاکانی ماراش، مێردین، مەڵەتی، ئامەد، روها، کیلیس و سەمسوور دێن.   سەرۆکی یەکێتی هەناردەکارانی باشووری رۆژهەڵاتی ئەنادۆڵ ئاماژەی بەوەش دا، لەو کاڵایانەی کە بۆ ١٦٣ وڵات هەناردە کراون، زۆرترین کاڵایان بە رێژەی ٣٩.٣ % بۆ وڵاتانی رۆژهەڵاتی نێوەڕاست هەناردەکرووە. دوای رۆژهەڵاتی نێوەڕاستیش بە رێژەی ١٧.٩ % کاڵایان بۆ وڵاتانی یەکێتی ئەوروپا و بە رێژەی ١٧.١ % یش بۆ وڵاتانی ئەفریقا هەناردە کردووە.