بەپێی ئەو راپۆرتە، لە ١١ مانگی رابردوودا لە دەروازە سنوورییەکانی کرماشانەوە نزیکەی ٢ ملیار و ٤٤٠ ملیۆن دۆلار کاڵا و کەلوپەل لە ئێرانەوە هەناردە هەرێمی کوردستان و عێراق کراوە.  ئێران بە گشتی ١٢ دەروازەی سنووریی لەگەڵ عێراق و هەرێمی کوردستاندا هەیە، کە ٥ دەروازەیان لە سنووری پارێزگای کرماشانن.  بەختیار رەحمانی پوور، چاودێری گومرکەکانی پارێزگای کرماشان دەڵێ: لە دەروازە سنوورییەکانی ئەم پارێزگایەوە کەلوپەلی پلاستیکی، جۆرەکانی ئاسن، کەلوپەلی بیناسازی، شیرەمەنی، میوە و سەوزە هەناردە کراون.  بەختیار رەحمانی پوور ئاماژەی بەوەکرد: لە هەوڵدان بۆ باشترکردنی ژێرخانەکانی دەروازە سنوورییەکان، ئاستی هەناردە لەم پارێزگایەوە زیاتریش ببێت.  کەیوان کاشفی، سەرۆکی ژووری بازرگانیی پارێزگای کرماشان رایگەیاندبوو: ئەگەر بێتوو ژێرخانەکان ئامادە بکرێت، ئەمساڵ بڕی هەناردە تاوەکو ٣ ملیار دۆلاریش بەرز دەبێتەوە.  پارێزگای کرماشان ٢ دەروازەی نێودەوڵەتی فەرمی و ٣ دەروازەی نافەرمی لەگەڵ حکومەتی هەرێمی کوردستان و عێراقدا هەیە.