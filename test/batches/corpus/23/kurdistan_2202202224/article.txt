رۆژی سێشەممە ٢٢ - ٠٢ - ٢٠٢٢ به‌ڕێوه‌به‌رایه‌تیی ئاسایشی هەولێر بڵاویکردەوە: "پرۆسه‌ی لێكۆڵینه‌وه و ده‌ستگیركردنی دوو تۆمه‌تباره‌كه به هه‌ماهه‌نگی له‌گه‌ڵ هێزه‌كانی دژه‌تیرۆر و وه‌زاره‌تی ناوخۆ ئه‌نجامدراوه. "  ده‌قی راگه‌یێندراوی به‌ڕێوه‌به‌رایه‌تیی ئاسایشی هه‌ولێر؛  لە درێژەی کاروچالاکیەکانی بەڕێوەبەرایەتیمان بۆ بەدواداچوونی تاوانەکان و دۆزینەوەی تاوانباران، پاش ئەنجامدانی دوو تاوانی جیا لە دوو شوێنی شاری هەولێر، تیمەکانی بەڕێوەبەرایەتیمان بە هاوکاری هێزەکانی دژەتیرۆر، وەزارەتی ناوخۆ و پۆلیس، توانیان هەردوو تاوانەکە ئاشکرا بکەن، دواتریش لەسەر فەرمانی بەڕێز دادوەری لێکۆڵینەوە دەستگیریان بکەن، دوای تەواوبوونی لێکۆڵینەوە و رێکارە یاساییەکان، دانپێدانانی تاوانباران لەو تاوانانە بڵاودەکەینەوە:-  ١ - دەستگیرکردنی تاوانبار (س، ج، ع) بە ماددەی (٤٠٦) کە لە بەرواری ٤ ى شوباتی ٢٠٢٢ هەڵسابوو بە هەوڵی دەست درێژی کردنە سەر ئافره‌تێك بە ناوی (ن، ع، ع) و دواتر کوشتنی لە گەڕەکی نازنازی شاری هەولێر.  ٢ - دەستگیرکردنی تاوانبار (ع، ا، ح) بە ماددەی (٤٤٣)، کە لەبەرواری ٣/١٢/٢٠٢١ هەڵسابوو بە دزینی بڕی چوارسەد ملیۆن دینار لە بانکی ئاشووریی ئەهلی لە گەڕەکی بەختیاریی شاری هەولێر.