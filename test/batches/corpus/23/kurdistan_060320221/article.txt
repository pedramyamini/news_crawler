لە راگەیێندراوێکدا , کە شەوی ٥ - ٣ - ٢٠٢٢ بڵاوکراوەتەوە هاتووە، بەگوێرەی ماددەی ٢٥ی ماددە هۆشبەرەکان ئەو دوو کەسەیان دەستگیرکردووە و دەستیشیان بەسەر بڕی ٩٠ گرام ماددەی هۆشبەری جۆری هێروین، بڕی ٣٥ گرام شیشە، ١٠ گرام حەشیش، بڕێکی کەم تریاک، ٢٢ دانە حەبی هۆشبەر، حەوت دانە وەرەقەی ئەلەمنیۆمی ئامادەکراو بۆ بەکارهێنانی ماددەی هۆشبەر، کە ماددەی هۆشبەری لەسەر بووە و کەلوپەلی بەکارهێنانی ماددەی هۆشبەر و یەک دانە تەرازووی دیجیتاڵی.  هەردوو تۆمەتبارەکە پەڕاوی لێکۆڵینەوەیان بۆ کراوەتەوە و رەوانەی بەردەم دادوەری لێکۆڵینەوە کراون.  رۆژی چوارشەممە، ٢ی ئاداری ٢٠٢٢، بنكەی نەهێشتنی ماددە هۆشبەرەكانی دەروازەی سنووریی حاجی ئۆمەران سێ کەسیان دەستگیرکرد، کە زیاتر لە چوار کیلۆ ماددەی هۆشبەریان لە جۆری تریاک پێبووە. هاوکات تۆمەتبارێکی ئێرانیان دەستگیرکرد، کە دەیوست "ماددەی هۆشبەر لە رێگەی کۆمپانیایەکی گواستنەوە رەوانەی ئوسترالیا بکات".