رۆژی سێشەممە ٢٢ - ٠٢ - ٢٠٢٢ هۆگر عەزیز، گوتەبێژی پۆلیسی هەولێر بە تۆڕی میدیایی رووداوی راگەیاند، پۆلیسی هەولێر بە هاوکاری بازگەی ئاسایشی شاوێس تۆمەتبارێکی بیانییان بەناوی (ف، ک) دەستگیر کردووە کە بڕی ١٧ هەزار و ٣٠٠ دۆلار و دوو ملیۆن دیناری عێراقی لە ماڵێک دزیوە.  بەگوتەی گوتەبێژەکەی پۆلیسی هەولێر، ئەو کارگوزارە لە هەمان ئەو ماڵەدا دزیکردووە کە کاری بۆ کردوون.  هۆگر عەزیز، گوتەبێژی پۆلیسی هەولێر ئاماژەی بەوەش کرد، پەڕاوی لێکۆڵینەوە بۆ تۆمەتبارەکە رێکخراوە و رەوانەی دادگەی لێکۆڵینەوە کراوە، گوتیشی: "بەپێی ماددەی ٤٤٤ لە یاسای سزادان راگیراوە. "