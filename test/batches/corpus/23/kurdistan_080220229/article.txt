بەپێی ئەو زانیارییانەی لە سەرچاوەیەکی شارەوانیی سلێمانییەوە دەست تۆڕی میدیایی رووداو کەوتووە، گواستنەوەی توانا کەمال جەلال، سەرۆکی پێشووی شارەوانیی سلێمانی، "بەهۆی ئەرک و چالاکییەکانیەتی لە سێ بەڕێوەبەرایەتیی گرنگی سلێمانی و ئەزموونی زۆری لە پرۆژە ستراتیژییەکان".  لە نووسراوێکدا کە واژۆی ساسان عەونی، وەزیری شارەوانی و گەشتوگوزاری لەسەرە، ئاماژە بەوە کراوە، بەرپرسیارێتییە نوێیەکەی توانا کەمال جەلال لە نووسینگەی قوباد تاڵەبانی، جێگری سەرۆکوەزیران دەبێت.  فەرمانەکەش، وەکو وەزارەتی شارەوانی و گەشتوگوزار ئاماژەی پێکردووە، لە رۆژی دەرچوونیەوە، کە ٦ی شوباتی ٢٠٢٢ ە، جێبەجێ دەکرێت.  دوایین چاوپێکەوتنی توانا کەمال جەلال، سەرۆکی پێشووی شارەوانیی سلێمانی لە بەرنامەی رووداوی ئەمڕۆ لە رۆژی ١٣ - ٠٥ - ٢٠٢١ کە بێستوون عوسمان پێشکێشی دەکات: