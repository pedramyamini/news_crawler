ئەمڕۆ دووشەممە ٢٨.٢.٢٠٢٢ شۆڕش ئیسماعیل، گوتەبێژی پۆلیسی راپەڕین بە تۆڕی میدیایی رووداوی راگەیاند، دوو کەسیان بە تۆمەتی ساختەکردنی ئاڕم و مەرجەکانی تووندوتۆڵی ئۆتۆمبێل دەستگیرکردووە، کە یەکێکیان دانیشتووی ناحیەی حاجیاوا و ئەوی دیکەشیان دانیشتووی ناحیەی ژاراوا بووە و بە هاوبەشی کاریان کردووە.  شۆڕش ئیسماعیل گوتی: "یەکێک لە تۆمەتبارەکان ناوی (ا. ل. ا)ە و لەدایکبووی ١٩٨٢ ە. ئەوەی دیکەشیان ناوی (س. م. ح)ە و لەدایکبووی ساڵی ١٩٩١ ـە و لە کاتی دەستگیرکتدنیاندا دەستگیرا بەسەر ئاڕمی ئۆتۆمبێلی ساختە و لەزگەی ساختەی مەرجەکانی تووندوتۆڵی ئۆتۆمبێل".  تۆمەتبارەکان بەپێی ماددەی ٢٨٩ لە یاسای سزاکانی عێراق راگیراون و پەڕاوی لێکۆڵینەوەیان بۆ کراوەتەوە.