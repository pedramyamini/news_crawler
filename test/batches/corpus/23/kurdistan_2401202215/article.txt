رۆژی دووشەممە ٢٤ - ٠١ - ٢٠٢٢ مەسرور بارزانی، سەرۆکی حکومەتی هەرێمی کوردستان پێشوازیی لە دادوەر هنری خووری، وەزیری دادی لوبنان و شاندێکی یاوەری کرد، کە لە سه‌رۆكى ئه‌نجوومه‌نى دادوه‌ريى لوبنان و ياريده‌ده‌رى ئه‌میندارى گشتيى كۆمكارى عه‌ره‌بى پێکهاتبوون.  لە بەشێکی کۆبوونەوەکەدا دادوەر هنری خووری، وەزیری دادی لوبنان جەختی لە گرنگیی پەرەپێدانی پەیوەندییەکانی هەرێمی کوردستان و لوبنان لە بوارە جیاجیاکان کردووەتەوە، ئامادەیی خۆیشیان نیشانداوە کە لە بواری دەسەڵاتی دادوەریدا لەگەڵ هەرێمی کوردستاندا سوود لە شارەزایی و ئەزموونەکانی یەکدی وەرگرن.  لای خۆیەوە مەسروور بارزانی، سەرۆکی حکومەتی هەرێمی کوردستان ئاماژەی بە دەسەڵاتی دادوەری لە هەرێمی کوردستان کردووە و رایگەیاند، دەسەڵاتی دادوەری لە هەرێمی کوردستاندا دەسەڵاتێکی گرنگ و سەربەخۆیە.  بەپێی راگەیێندراوی حکومەتی هەرێمی کوردستان، مەسرور بارزانی، ئامادەیی حکومەتی هەرێمی کوردستانیشی بۆ بەهێزکردنی هاریکاری و هاوئاهەنگی لەگەڵ دەسەڵاتی دادوەریی لوبنان دەربڕیوە.