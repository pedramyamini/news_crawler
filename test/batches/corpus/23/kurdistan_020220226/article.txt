ئەمڕۆ چوارشەممە ٠٢ - ٠٢ - ٢٠٢٢ فەتحوڵڵا حوسەینی، نوێنەری بەڕێوەبەرایەتیی خۆسەر لە باشووری کوردستان بە تۆڕی میدیایی رووداوی راگەیاند، سەرلەبەیانی ئەمڕۆ حاجی عەفرینی، سەرۆکی یەکێتیی مامۆستایانی رۆژئاوای کوردستان لە سلێمانی کۆچی دواییکردووە، هەر لە سلێمانی بە خاک دەسپێردرێت.  فەتحوڵڵا حوسەینی گوتیشی، حاجی عەفرینی ماوەیەک بوو تەندروستی باش نەبووە، ئەمڕۆش بەهۆی جەڵدەی دڵەوە کۆچی دواییکردووە.  حاجی عەفرینی پێشتر سەرۆکی ئەنجوومەنی پەنابەرانی رۆژئاوا بوو لە هەرێمی کوردستان و، سێ منداڵی هەیە.