حکومەتی هەرێمی کوردستان رایگەیاند، رۆژی چوارشەممە ٢٣ی شوباتی ٢٠٢٢، ئەنجوومەنی وەزیرانی هەرێمی کوردستان کۆبوونەوەی هەفتانەی خۆی بە سەرۆکایەتیی مەسرور بارزانی، سەرۆکی حکومەت و ئامادەبوونی قوباد تاڵەبانی، جێگری سەرۆکی حکومەت، ئەنجامدەدات.  لە کۆبوونەوەکەدا ئەم بابەتانەی خوارەوە دەخرێنە بەر باس و گفتوگۆ:  - خستنەڕووی پوختەی ئەنجامی سەردانی شاندی حکومەتی هەرێمی کوردستان بۆ وڵاتی قەتەر، و بەشداریکردنی لە کۆنفرانسی ئاسایشی میونشن لە ئەڵمانیا.  - خستنەڕووی دوایین بڕیاری دادگەی باڵای فیدراڵیی عێراق لە رۆژی ١٥ - ٠٢ - ٢٠٢٢ تایبەت بە کەرتی نەوت و گاز لە هەرێمی کوردستان.  - خستنەڕووی رەشنووسی رۆژژمێری کشتوکاڵی لە هەرێمی کوردستان - عێراق.