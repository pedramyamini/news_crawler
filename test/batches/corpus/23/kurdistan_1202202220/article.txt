رۆژی شەشی ئەم مانگە، رەهبەر محیەدین، سه‌رۆكى فه‌رمانگه‌ى كارگێڕيى گشتيى سه‌رۆكايه‌تيى هه‌رێمى كوردستان بەهۆی تووشبوونی بە نەخۆشیی شێرپەنجە لە تەمەنی ٤٣ ساڵی کۆچی دواییکرد. ئەوکات نێچیرڤان بارزانی، سەرۆکی هەرێمی کوردستان لە پەیامێکدا پرسە و سەرەخۆشیی خۆی ئاراستەی بنەماڵەکەی کرد و رایگەیاند، "كاكه ره‌هبه‌ر به راستى نموونه‌ى فه‌رمانبه‌رێكى پاك و دڵسۆز و كارزان و پيشه‌يى و خه‌مخۆرى كار و خزمه‌ت بوو، هه‌رگيز له خزمه‌تكردن ماندوو نه‌ده‌بوو. "  بنەماڵەی محیەدین محەممەد ئەمین میرخان مێرگەسۆری لە سوپاسنامەیەکدا دەڵێن، "سوپاسى هەموو ئەو بەڕێزانە دەکەین، کە لە ماڵئاوایی خوالێخۆشبوو رەهبەر محیەدین هاوخەممان بوون لە مەراسیمى بە خاک سپاردن و ئامادەبوونیان لە پرسە یاخود بە بروسکە و تەلەفۆن سەرەخۆشییان لێکردین. "           لە بەشێکی دیکەی سوپاسنامەکەیاندا هاتووە،  "بە تایبەت سوپاسى مەرجەعى باڵا بەڕێز جەنابى سەرۆک بارزانى، بەڕێز جەنابى نێچیرڤان بارزانى، سەرۆکى هەرێمی کوردستان و بەڕێز جەنابى مەسرور بارزانی، سەرۆکى حکومەتى هەرێمی کوردستان و بارەگاى بارزانى دەکەین. " هەروەها سوپاسى هەموو ئەندامەکانی بنەماڵەى بارزان و سوپاسى بێپايانى "بەڕێز ئیدریس نێچیرڤان بارزانى دەکەین کە هەر لە سەرەتای نەخۆشکەوتنى خوالێخۆشبوو بە بەردەوامى هاوکار و هاوخەم بوو لە گشت قۆناخەکانى وەرگرتنى چارەسەرى. "  بنەماڵەکە هاوکات نووسیویانە کە "سوپاسى جێگرانى سەرۆکى هەرێمی کوردستان، جێگرى سەرۆکى حکومەتى هەرێمی کوردستان، سەرۆکى دیوانى سەرۆکایەتیی هەرێمی کوردستان، گشت هاوكارانى رەهبەر و سکرتێر و ئەندامانى مەکتەبى سیاسی و بەرپرسی لقەکان و ئەندامانى ئەنجوومەنى سەرکردایەتیى پارتى و مەکتەبە ناوەندییەکان و کادیرانی حیزب و لایەنە سیاسییەکان و بنەماڵەى بەڕێز کۆسرەت رەسوول، کەسایەتییەکانى باشوور و باکوور و رۆژهەڵات و رۆژئاواى کوردستان لەگەڵ وەزیرانى حکومەتى هەرێمی کوردستان و حکومەتى عێراق و جێگرى سەرۆکی پەرلەمان و پەرلەمانتارانى کوردستان و عێراق، پارێزگار و بەرپرسی ئیدارەى سەربەخۆ و نوێنەرانی حكومەتی هەرێمی کوردستان له فەرەنسا و نەمسا و  قایمقام و بەرپرسی ناحیە و بەرپرس و کارمەندانى سەرجەم دامودەزگەکانى حکومەتى هەرێمی کوردستان و فەرماندە و بەرپرس و پێشمەرگەکانى لەشکرى کوردستان و دەزگا ئەمنییەکانى کوردستان و مامۆستایانى ئایینى و پیاوانى سەرجەم ئایین و نەتەوەکانى کوردستان و کەسایەتى و پیاو ماقوڵان لەگەڵ خەڵکی بەئەمەکی دەڤەری بارزان" دەکەن کە لەکاتی بەخاکسپاردن بەشدارییان کردووە.   ئەو بنەماڵەیە دەڵێن، بەشداریی ئەو کەس و لایەنانە خەمیانی کەمکردووەتەوە و "شاناز و سەربڵندین و لەخوا داواکارین ئەجر و پاداشتى هەموو لایەک بداتەوە و کۆچکردوو بە بەهەشتى بەرینی خۆى شادبکات. "