شەوی هەینی ٢٨ - ٠١ - ٢٠٢٢ لە کەرکووک تەقە لە ماڵی ئەفسەرێکی پلەباڵای دژەتیرۆر کرا، سەرچاوەیەکی ئەمنی زانیارییەکانی بۆ تۆڕی میدیایی رووداو پشتڕاستکردەوە و رایگەیاند، "ئەوانەی تەقەیان کردووە ئۆتۆمبێلێکی جۆری تەکسۆنیان پێبووە کە رەنگی سپی بووە، لە دوای رووداوەکەش هێزە ئەمنییەکان لێکۆڵینەوەیان دەستپێکردووە".  موئەیەد غازی، بەربژێری پێشووی یەکێتی بۆ هەڵبژاردنی پەرلەمانی کە برای عەقید دلێرە گوتی، کاتێک تەقەکان کراوە ماڵی براکەی لە ماڵەوە بوون، ئەگەرچی زیانێکی ئەوتۆی گیانیان نەبووە، بەڵام شووشەی شکاوی پەنجەرەکان بەر دەم و چاوی کچێکی برازای کەوتووە.  موئەیەد غازی گوتیشی، کامێراکانی چاودێری ساتی رووداوەکەیان تۆمارکردووە و ئێستا هێزە ئەمنییەکان سەرقاڵی لێکۆڵینەوەن.