ئەمڕۆ ٠٥ - ٠٣ - ٢٠٢٢ بە سەرۆکایەتیی مەسرور بارزانی، سەرۆکوەزیرانی هەرێمی کوردستان ئەنجوومەنی باڵای ئابووریی هەرێمی کوردستان کۆدەبێتەوە و لە کۆبوونەوەکەدا گفتوگۆ لەسەر ئەو راپۆرتە دەکرێت کە قوباد تاڵەبانی، جێگری سەرۆکوەزیرانی هەرێمی کوردستان لەسەر کۆی داهاتەکان ئامادەی کردووە.  بەپێی ئەو زانیارییانەی دەست تۆڕی میدیایی رووداو کەوتووە، لەم هەفتەیەدا یان لە هەفتەی داهاتوو دەست بە دابەشکردنی مووچەی مانگی دوو دەکرێت.  لە هەرێمی کوردستاندا یەک ملیۆن و ٢٥١ هەزار و ٤٥١ مووچە خۆر هەن، کە ٧٥١ هەزار و ٨٠٥ کەسیان فەرمانبەری سەربازی و شارستانین؛ ٢٤٢ هەزار و ٢٦٩ کەسیان خانەنشینن. حکومەت بۆ پێدانی مووچە بێ لێبڕین مانگانە ٨٩٥ ملیار دیناری پێویستە، کە ساڵانە ١٠ تریلیۆن و ٧٤٠ ملیار دینار دەکات.