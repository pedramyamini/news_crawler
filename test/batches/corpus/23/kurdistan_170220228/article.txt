ئەمڕۆ پێنجشەممە ١٧ - ٠٢ - ٢٠٢٢ هۆگر عەزیز، گوتەبێژی پۆلیسی هەولێر بە تۆڕی مدیایی رووداوی رایگەیاند، "بەشی پۆلیسی فریاکەوتن توانییان چوار تۆمەتبار دەستگیربکەن کە لەشەقامی ١٥٠ مەتری هەولێر خەریکی بڕینی کێبڵی کارەبایی بوون. "  گوتەبێژی پۆلیسی هەولێر گوتی، تۆمەتبارەکان چوار کەسن بە ناوەکانی؛ (هـ، س، ع)، (ج، ل، س)، (م، س، س)  و (ع، خ، ع). هەروەها گوتیشی، "تۆمەتبارەکان رەوانەی نوسینگەی نەهێشتنی تاوان کران بۆ ئەوەی پەڕاوی لێکۆڵینەویان بۆ بکرێتەوە. "  هۆگر عەزیز، گوتەبێژی پۆلیسی هەولێر ئاماژەی بەوەش کرد، لەکاتی دەستگیرکردنی تاوانبارەکاندا دەستگیراوە بەسەر مقەستێک و هەندێک کێبڵی کارەباییش کە بڕیبوویان.