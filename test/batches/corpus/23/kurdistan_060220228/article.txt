ئەمڕۆ رۆژی جیهانیی بەرەنگاربوونەوەی خەتەنەکردنی کچانە، کۆنسوڵخانەی ئەمریکا لە راگەیێندراوێک کە لە فەیسبووکی خۆیان بڵاویانکردووەتەوە رایگەیاند، "پێویستە هەوڵەکان هەموو کۆمەڵگەکان بگرنەوە و تیشك بخەنە سەر مافەکانی مرۆڤ و یەکسانیی جێندەری و پەروەردەی سێکسی و بایەخدان بە پێویستییەکانی ئەو ژن و کچانەی گیرۆدەی خەتەنەکردن بوونەتەوە. "  رێکخراوی تەندروستیی جیهانی لەو بارەوە دەڵێت، ئەمساڵ بە درووشمی "خێراکردنی سەرمایەگوزاری بۆ کۆتاییهێنان بە خەتەنەکردنی کچان"ـە، هەروەها داواش دەکات پڕۆگرام و خزمەتگوزاری بۆ بەرپەرچدانەوەی خەتەنەکردنی کچان تەرخانبکرێت.  بەپێی دوایین ئامار کە رێکخراوی یونیسێف بڵاویکردووەتەوە، بەلای کەمەوە ٢٠٠ ملیۆن ئافرەت خەتەنەکراون، هەروەها پەتای کۆرۆناوە مەترسییەکانی خەتەنەکردن زیاد دەکات و تاوەکو ٢٠٣٠ نزیکەی دوو ملیۆن کچ لە ژێر هەڕەشەی تووشبوونن بە کۆرۆنا بەهۆی خەتەنەکردنەوە.