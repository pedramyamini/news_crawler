ئاژانسی فەرمیی تورکیا بڵاویکردەوە، بەگوێرەی یاسای بەرەنگاربوونەوەی تیرۆری بەریتانیا، هەڵگرتنی هێمای "رێکخراوێکی تیرۆریستی" بە تاوان هەژمار دەکرێت، بەپێی ئەم بڕیارە نوێیەی دادگاش ئەگەر کەسێک ئاستی هۆشیاری ئاسایی بێت و هێمای تایبەت بە "رێکخراوێکی تیرۆریستی" هەڵبگرێت یان جلوبەرگێک لەبەر بکات، کە هێمای رێکخراوەکەی لەسەربێت و بەشداریی گردبوونەوە و خۆپیشاندان بکات، ئەم کارەی بە "تاوان" هەژمار دەکرێت.  لە بڕیارەکەدا جەخت لەوەشکراوەتەوە دادگای مافەکانی مرۆڤی ئەوروپا، لە نێوان ئازادی رادەربڕین و رێگریکردن لە تیرۆر، هاوسەنگییەکی یاسایی دروست کردووە، بەوپێیەش ئەگەر خۆپیشاندانێک ببێتە هۆی هاندانی تووندوتیژی، ئەوا مۆڵەتی پێ نادرێت.  بەم پێیەش لە بەریتانیا، هەڵگرتنی هێما و دروشمەکانی پارتی کرێکارانی کوردستان "پەکەکە" قەدەخەیە.