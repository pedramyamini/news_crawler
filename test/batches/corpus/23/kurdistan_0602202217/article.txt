لە پەیامێکی پیرۆزباییدا کە سەرۆک بارزانی ئاراستەی عیرفان عەلی عەبدولعەزیز، رابەری گشتیی بزووتنەوەی ئیسلامیی کوردستانی کردووە و بارەگای بارزانی بڵاویکردووەتەوە، دەڵێت "بەبۆنەی دانانەوەی بەڕێزتان وەكو رابەری گشتیی بزووتنەوەی ئیسلامی لە كوردستان و سەركەوتنی دوانزەهەمین كۆنگرەی حزبەكەتان، پیرۆزبایی لە بەڕێزتان و سەركردایەتی و سەرجەم كادیر و ئەندام و لایەنگرانتان دەكەم و هیوای سەركەوتنتان بۆ دەخوازم".  لە پەیامەکەیدا، سەرۆک بارزانی هیوای خواستووە، "فرەلایەنی و تەبایی و برایەتیی نێوان لایەنە سیاسییەكانی كوردستان قووڵتر ببێت و هەموو لایەك لە خزمەتی بەرژەوەندییە باڵاكانی گەلی كوردستاندا بین".  دەقی پەیامەکەی سەرۆک بارزانی:  بەناوی خودای بەخشندە و میهرەبان  بەڕێز شێخ عیرفان عەلی عەبدولعەزیز رابەری بزووتنەوەی ئیسلامی لە كوردستان  بەبۆنەی دانانەوەی بەڕێزتان وەك رابەری گشتیی بزووتنەوەی ئیسلامی لە كوردستان و سەركەوتنی دوانزەهەمین كۆنگرەی حزبەكەتان، پیرۆزبایی لە بەڕێزتان و سەركردایەتی و سەرجەم كادیر و ئەندام و لایەنگرانتان دەكەم و هیوای سەركەوتنتان بۆ دەخوازم.  بەو هیوایەی فرەلایەنی و تەبایی و برایەتیی نێوان لایەنە سیاسییەكانی كوردستان قووڵتر ببێت و هەموو لایەك لە خزمەتی بەرژەوەندییە باڵاكانی گەلی كوردستاندا بین و، بزووتنەوەی ئیسلامی لە كوردستانیش لە ئەرك و چالاكییەكانیدا سەركەوتوو بێت.