ئەمڕۆ چوارشەممە، ٢ی ئاداری ٢٠٢٢ی وەزارەتی پەروەردەی حکومەتی هەرێمی کوردستان ئەنجامی تاقیکردنەوە بەراییەکانی پۆلی ١٢ی ئامادەیی بەهەموو بەشەکانییەوە (زانستی، وێژەیی، پیشەیی) راگەیاند.   لەراگەیێنراوێکی وەزارەتەکەدا هاتووە: "سەرجەم قوتابی / خوێندکارانی خۆشەویست ئاگادار دەکەینەوە لە رێگەی ئەم لینکەی خوارەوە دەتوانن ئەنجامی تاقیکردنەوەکان وەربگرنەوە".  لەم لینکەوە ئەنجامی تاقیکردنەوەکەت بزانە:   رۆژی ١٤ی مانگی شوباتی ٢٠٢٢، بەڕێوەبەری گشتیی ئەزموونەکان لە وەزارەتی پەروەردە رایگەیاند، ئەمساڵ بە هەموو بەشەکانی ئامادەییەوە ١٥ هەزار و ٧٠٢ خوێندکار بەشداریی تاقیکردنەوە بەراییەکانی پۆلی ١٢ دەکەن.  پێشتر نوورەدین عوسمان سەعید، بەڕێوەبەری گشتیی ئەزموونەکان لە وەزارەتی پەروەردە بە رادیۆی رووداوی راگەیاند: "لەو قوتابییانەی کە بەشداریی لە تاقیکردنەوە بەراییەکاندا دەکەن، هەشت هەزار و ٧٨٨ خوێندکاریان لە زانستی، شەش هەزار و ٤٩٢ یان لە وێژەیی و ٤٢٢ قوتابیش لە خوێندنی پیشەیی و ئیسلامین. "  تاقیکردنەوەی بەرایی پۆلی ١٢ ـی ئامادەیی رۆژی ٢٠٢٢/٠٢/١٩ دەستیپێکرد، تاقیکردنەوەکانی بەشەکانی زانستی و وێژەیی لە رۆژی ٢٠٢٢/٠٢/٢٧ و بەشە پیشەییەکان لە ٢٠٢٢/٠٢/٢٨ تەواو بوون.