دەستەی وەبەرهێنان لە راگەیێندراوەکەیدا دەڵێت، "داوا له هاووڵاتییانی خۆشه‌ویست ده‌كه‌ین، خۆیان بەدووربگرن له كڕینی و فرۆشتنی یه‌كه‌ی نیشته‌جێبووه‌كان، ئه‌وانه‌ی تاوەکو ئێستا مۆڵه‌تیان لە دەستەکەمان وه‌رنه‌گرتووه و مامەڵەى پرۆژەکانیان لە قۆناخى راییکردندان".  ئەو کەسانەی بەنیازی کڕینی یەکەی نیشتەجێبوون، دەستەی وەبەرهێنان داوایان لێدەکات، "پێویستە پێش کڕینى یەکەکەکان سەردانى  فەرمانگەکانى وەبەرهێنان لە شار و ئیدارە سەربەخۆکان بکەن بە مەبەستى دڵنیابوون".  پێشتر د. محەممەد شوکری، سەرۆکی دەستەی وەبەرهێنان رایگەیاندبوو، "ھەموو ھەوڵێک دەدەین بۆ چارەسەرکردنی ئەو پرۆژە نیشتەجێبووانەی کێشەیان لەسەرە و تەواو نەکراون، دەبێت خاوەن پرۆژەکان مافی ھاووڵاتییان زامن بکەن".  سەرۆکی دەستەکە ئاماژەی بەوەش کردووە، لە کابینەی نۆیەم کێشەی چوار پرۆژەیان چارەسەرکردووە و پرۆژەکانی دیکەش لە قۆناخی چارەسەرکردندان.