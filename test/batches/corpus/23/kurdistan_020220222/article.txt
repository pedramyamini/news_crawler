حکومەتی هەرێمی کوردستان رایگەیاند، ئەمڕۆ چوارشەممە ٢ی شوباتی ٢٠٢٢، ئەنجوومەنی وەزیرانی هەرێمی کوردستان کۆبوونەوەی هەفتانەی خۆی بە سەرۆکایەتیی مەسرور بارزانی، سەرۆکوەزیرانی هەرێمی کوردستان ئەنجامدەدات، لە کۆبوونەوەکەدا ئەم بابەتانەی خوارەوە دەخرێنە بەر باس و گفتوگۆ:  - خستنەڕووی پوختەی ئەنجامی سەردانی سەرۆکی ئەنجوومەنی وەزیران مەسرور بارزانی، بۆ ئیماراتی عەرەبی یەکگرتوو.  - خستنەڕووی رەوشی کۆچبەرانی هەرێمی کوردستان لە دەرەوە بە شێوەیەکی گشتی و کارەساتی ئەمدواییەی گیانلەدەستدان و بێ سەروشوێنبوونی کۆمەڵێک لە هاووڵاتییانی هەرێمی کوردستان و هەوڵەکانی حکومەتی هەرێمی کوردستان بۆ گەڕانەوەی تەرمەکان و رزگاربووان و گەڕان بەدوای بێسەروشوێنەکان.  - خستنەڕووی راپۆرتی وەزارەتی تەندروستی سەبارەت بە تەشەنەکردنی ڤایرۆسی گۆڕاوی (ئۆمیکرۆن) لە هەرێمی کوردستان.  - خستنەڕووی بەرەوپێشچوونەکانی کاری تیمی هاوبەشی دیوانی چاودێری دارایی فیدراڵ و هەرێمی کوردستان.