ئەمڕۆ دووشەممە ٠٧ - ٠٣ - ٢٠٢٢ نەبەز عەبدولحەمید، قایمقامی هەولێر بە تۆڕی میدیایی رووداوی راگەیاند، هۆشداریمان بە بازرگان و کۆمپانیاکان داوە کە هیچ خۆراک و پێداویستییەک گران نەکەن و گوتیشی، "لە ئەمڕۆوە دەست بە گەڕان دەکەین و چەند لیژنەیەکمان بۆ چاودێریکردنی کۆمپانیا و کۆگاکان پێکهێناوە".  لەبارەی سزاکانەوە، قایمقامی هەولێر رایگەیاند، "سزاکان بەپێی سەرپێچییەکان جیاوازن، بەڵام ئێمە دەبێ ئەوەشمان لەبەرچاوبێت کە هەندێ خۆراک و پێداویستی لە سەرچاوەی بەرهەمهێنانەکەیەوە گرانبوون و دەستی هاوردەکار و فرۆشیاری تێدا نییە".  پێشتر پارێزگاری هەولێر رایگەیاند، هه‌رکه‌سێک به‌گران کاڵا بفرۆشێ ئیجرائاتی تووندی یاسایی له‌گه‌ڵ ده‌که‌ین، شوێنه‌که‌ی داده‌خه‌ین و ناوی شوێنه‌که‌ش بڵاوده‌کرێته‌وه.  ئومێد خۆشناو، پارێزگاری هەولێر رایگەیاند، له‌گه‌ڵ تیمه‌کانی قایمقامیه‌ت و چاودێری بازاڕ کۆبووینه‌وه و بڕیارماندا، له ئەمڕۆوە تیمه‌کان به وردی و چڕی و به‌رده‌وامی چاودێری بازاڕ بکه‌ن، هه‌رکه‌سێک به‌گران کاڵا بفرۆشێ ئیجرائاتی تووندی یاسایی له‌گه‌ڵ ده‌که‌ین و شوێنه‌که‌ی داده‌خه‌ین و ناوی شوێنه‌که‌ش بڵاوده‌کرێته‌وه.