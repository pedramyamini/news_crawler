د. عەلی تەتەر، پارێزگاری دهۆک ئەمشەو چوارشەممە ١٦ - ٠٢ - ٢٠٢٢ لە لاپەڕەی تایبەتی خۆی لە فەیسبووک بڵاویکردەوە، بچووکترین گومانیان لەو بڕیارە سیاسییە، شۆڤێنی - بیانیبوونەی دادگەی فیدراڵیی عێراق نییە لەم کاتە هەستیارەدا، شۆڤێنییەکان تەنیا بەو بڕیارەوە ناوەستن، بۆیە دەبێت ئەو بڕیارە بە یەکدەنگیی کوردەکان بوەستێندریت.   بڕیارەکانی دانیشتنی رۆژی سێشەممەی دادگەی باڵای فیدراڵیی عێراق کاردانەوەی لەنێو عێراق و هەرێمی کوردستاندا بەدوای خۆیدا هێنا و دامەزراوە فەرمییەکانی هەرێمی کوردستان لەسەر ئاستی باڵا بڕیارەکەیان بە "سیاسی" ناوبرد.  پارێزگاری دهۆک نوسیویەتی، "چەندین ساڵە هەرێمی کوردستان هاوار دەکات بۆ جێبەجێکردنی بەندەکانی دەستوور کە ئەوە گەورەترین کێشەی نێوان هەرێمی کوردستان و عێراقە، ئەو کاتەی هەرێمی کوردستان ئەو داوایەی دەکرد، دادگەی فیدراڵی عێراق لەکوێ بوو؟. "  لە کۆتایی نوسینەکەیدا، عەلی تەتەر، پارێزگاری دهۆک باسی لەوە کردووە، چارەنووس، ماف، ئازادی و دەستکەوتەکانی گەلی کوردستان بە بڕیاری حەوت کەسەوە گرێدراو نییە.