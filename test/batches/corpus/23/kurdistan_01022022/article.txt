کەنعان رەحمان، لێپرسراوی پڕۆژەی ئاوی هەڵەبجە بە تۆڕی میدیایی رووداوی راگەیاند، بەهۆی لافاو و ئەو بەفرەی لە ماوەکانی رابردوودا باری، قوڕ و لیتەیەکی زۆر لە دەوروبەری وەرگری ئاوی پڕۆژەکە کۆبووەتەوە.  بۆ ئەوەی گرفت و کێشەیان بۆ وەرگرتنی ئاو دروست نەبێ، بە گوتەی کەنعان رەحمان، پێویستە دەوروبەری پڕۆژەی ئاوی هەڵەبجە پاکبکرێتەوە و بۆ ئەو مەبەستەش بۆ ماوەی دوو رۆژ ئاوی خواردنەوە بۆ ماڵان بەرنادرێتەوە. داوا لە هاونیشتمانییانیش دەکات لەو ماوەیەدا تاوەکو دەتوانن کەمتر ئاو بەکاربهێنن.  پڕۆژەی ئاوی هەڵەبجە ئاو بۆ هەڵەبجە، سیروان و بەشێک لە سەیدسادق دابین دەکات، بەوپێیەش ئەو ناوچانە بێئاو دەبن.