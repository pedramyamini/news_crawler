سالار نەجیب، دانیشتوویەکی گوندی بلاڤە نزیک شوێنی بۆردوومانەکە، چەند وێنەیەکی بۆ تۆڕی میدیایی رووداو ناردووە و راگەیاند، کەمێک پێش ئێستا فڕۆکەکانی تورکیا ناوچەی سوری سگێرێ و دەوروبەری گوندی سگێرێیان بۆردوومانکردووە.  لەبارەی زیانەکانی بۆردوومانەکە، ئەو ھاونیشتمانییە رایگەیاند، هیچ زیانێکی گیانی نەبووە، بەڵام ترس و دڵەڕاوکێ لە ناو خەڵک بڵاوبووەتەوە.  زیاتر لە ٢٥ ساڵە سوپای تورکیا و گەریلاکانی پەکەکە لە هەرێمی کوردستان شەڕدەکەن. لە ئەنجامی ئەو شەڕە، نەتوانراوە زیاتر لە ٨٠٠ گوند ئاوەدان بکرێنەوە.   دوایین ئۆپەراسیۆنی تورکیاش بۆ سەر ئەو ناوچانەی هەرێمی کوردستان کە گەریلاکانی پەکەکەی تێدایە لە کۆتایی مانگی نیسانی ساڵی رابردوو بەناوی ئۆپەراسیۆنی "چڕنووکی هەورەبرووسکە" دەستیپێکرد.