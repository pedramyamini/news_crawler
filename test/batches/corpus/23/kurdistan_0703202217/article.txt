نێچیرڤان بارزانی، سەرۆکی هەرێمی کوردستان لە پەیامەکەیدا جگە لە پیرۆزباییکردن لە محەممەد حاجی مەحموود ئاماژەی بەوەش کردووە، "بە رێز و پێزانينه‌وه له خه‌بات و تێكۆشان و قوربانييه‌كانى ئێوه و پارته‌كه‌تان ده‌ڕوانين و هيوادارين هه‌موومان له هه‌رێمى كوردستان به يه‌كڕيزى و ته‌بايى و پێكه‌وه‌يى، خزمه‌تى زياتر به ئێستا و داهاتووى كوردستان بكه‌ين و له‌پێناو به‌ديهێنانى مافه‌كانى گه‌لى كوردستاندا يه‌كڕيز بين".  دەقی پەیامەکەی نێچیرڤان بارزانی، سەرۆکی هەرێمی کوردستان:  به‌ڕێز محه‌مه‌د حاجى مه‌حموود  سه‌رۆكى پارتى سۆسيال ديموكراتى كوردستان  سه‌ركه‌وتنى كۆنگره و هه‌ڵبژاردنه‌وه‌تان به سه‌رۆكى پارتى سۆسيال ديموكراتى كوردستان، له به‌ڕێزتان و سه‌ركردايه‌تى و ئه‌ندامان و كاديران و جه‌ماوه‌رى پارته‌كه‌تان پيرۆز ده‌كه‌م، هيواى سه‌ركه‌وتنتان بۆ ده‌خوازم.  به ڕێز و پێزانينه‌وه له خه‌بات و تێكۆشان و قوربانييه‌كانى ئێوه و پارته‌كه‌تان ده‌ڕوانين و هيوادارين هه‌موومان له هه‌رێمى كوردستان به يه‌كڕيزى و ته‌بايى و پێكه‌وه‌يى، خزمه‌تى زياتر به ئێستا و داهاتووى كوردستان بكه‌ين و له‌پێناو به‌ديهێنانى مافه‌كانى گه‌لى كوردستاندا يه‌كڕيز بين.