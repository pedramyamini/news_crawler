موقەدەم هۆگر عەزیز، گوتەبێژی پۆلیسی هەولێر بە تۆڕی میدیایی رووداوی راگەیاند، رۆژی ١٥ی شوباتی ٢٠٢٢ هێزەکانی بەڕێوەبەرایەتیی پۆلیسی هەولێر لە حاڵەتێکی کوشتن لە بەحرکە ئاگادارکراونەتەوە و دەستبەجێ چوونەتە شوێنی رووداوەکە و دەرکەوتووە کە ژنێکی بەساڵاچوو لەلایەن کوڕەکەیەوە بە چەقۆ کوژراوە.  گوتەبێژی پۆلیسی هەولێر ئاماژەی بەوەش کرد، بەپێی راپۆرتی پزیشکی، کوڕەکە نەخۆشیی دەروونیی هەیە.  ژنەکە تەمەنی ٧٠ ساڵ بووە و ناوی "هـ. ع. م. ا"ە، کوڕەکەشی ناوی "هـ. ز. خ" و تەمەنی ٣٦ ساڵە.  کوڕەکە لەلایەن هێزەکانی پۆلیسی هەولێرەوە دەستگیرکراوە، ئێستاش پەڕاوی لێکۆڵینەوەی بۆ کراوەتەوە تاوەکو رێڕەوی یاسایی بەرامبەر تۆمەتباری ناوبراو بگیرێتەبەر.