ئەمڕۆ دووشەممە، ٧ی ئاداری ٢٠٢٢، هۆگر عەزیز، گوتەبێژی پۆلیسی هەولێر بە تۆڕی میدیایی رووداوی راگەیاند، دوێنێ هەواڵی کوژرانی کەسێک لە شەقامی ١٠٠ مەتری نزیک چواڕێیانی فرۆکەخانەی ھەولێری نێودەوڵەتی بڵابووەوە و پۆلیس گەیشتنە شوێنی رووداوەکە و دەست بە لێکۆڵینەوە کرا.   ئاماژەی بەوەکرد، بە گوێرەی لێکۆڵینەوە سەرەتاییەکان کوژراوەکە، ئافرەتێکی تەمەن ٢٠ ساڵانە.   هەروەها گوتی، لەم قۆناخەدا لەبارەی ئەو کەیسە هیچ زانیارییەک بڵاوناکەنەوە و تەنها زانیارییە سەرەتاییەکان بەردەستن.