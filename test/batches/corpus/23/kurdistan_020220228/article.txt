ئەمڕۆ چوارشەممە ٠٢ - ٠٢ - ٢٠٢٢ تاریق حەرب، یاساناس و پسپۆڕی دەستووری عێراق لە تەمەنی ٧٧ ساڵیدا لە بەغدا کۆچی دواییکرد.  مەسرور بارزانی، سەرۆکوەزیرانی هەرێمی کوردستان لە پرسەنامەیەکدا رایگەیاند، "بە داخێکی زۆرەوە هەواڵی کۆچی دوایی کەسایەتیی و یاساناسی ناسراوی عێراقی (تارق حەرب)م بیست، کە زانایەکی بواری یاسا و داکۆکیکارێکی مافەکانی مرۆڤ بوو. "  تارقی حەرب، نووسەر، پارێزەر و پسپۆڕی دەستوور لە ساڵی ١٩٤٥ لە بەغدا لەدایکبووە، ساڵی ١٩٧٥ بڕوانامەی بەکالۆریۆسی لە یاسا بەدەستهێناوە لە زانکۆی موستەنسرییە، ساڵی ١٩٨٠ بڕوانامەی ماستەری لە یاسا بەدەستهێناوە و بڕوانامەی دیبلۆمیشی لە یاسای گشتی بەدەستهێناوە.