رائید عامر نووری، گوتەبێژی پۆلیسی کەرکووک بە تۆڕی میدیایی رووداوی راگەیاند، "چەکدارێک لە هەوڵدا بووە کەسێک بڕفێنێت کە بەڕێوەبەری بانکە، بەڵام کەسەکە هەڵاتووە و رفێنەرەکەش بە ئۆتۆمبێل دوایکەوتووە، دواجار کە مەفرەزەکانی پۆلیس ئاگاداردەکرێنەوە، بە سەرپەرشتیی عەمید کاوە غەریب، بەڕێوەبەری پۆلیسی کەرکوو، دەستگیردەکرێت".  گوتەبێژی پۆلیسی کەرکووک گوتیشی، "رفێنەرەکە سێ گوللەی بە دەمانچە بەڕووی بەڕێوەبەری بانکەکەدا تەقاندووە، بەڵام ئامانجەکەی نەپێکاوە و بەر ئۆتۆمبێلەکەی و دەرگەی ماڵەوە کەوتووە".  رائید عامر نووری ئاماژەی بەوەش کرد، "تۆمەتبارەکە بە بڕیاری دادوەری لێکۆڵینەوە، بە تۆمەتی کوشتن و بە ماددەی ٤٠٦ راگیراوە و لەلای پۆلیس دەستبەسەرە".