ئازاد تەها گوتەبێژی پۆلیسی هاتووچۆی دهۆک رۆژی هەینی ١٨ - ٠٢ - ٢٠٢٢ بە تۆڕی میدیایی رووداوی راگەیاند، لەسەر رێگەی سەرەکیی نێوان سێمێل - زاخۆ رووداوێکی هاتووچۆ روویدا و بەهۆیەوە کەسێک گیانی لەدەستدا و سێ کەسی دیکەش کە سەرنشینی ئۆتۆمبێلەکە بوون بریندارن.  ئازاد تەها، گوتەبێژی پۆلیسی هاتووچۆی دهۆک ئاماژەی بەوەش کرد، "ئۆتۆمبێلەکە لە جۆری توێتا کامرییە و شۆفێرەکەی کۆنترۆڵی ئۆتۆمبێلەکەی لەدەست دەرچووە، بەو هۆیەوە خۆی بە گاردڕێڵی سەر شەقامەکان کێشاوە. "  بەگوتەی گوتەبێژەکەی پۆلیسی هاتووچۆی دهۆک، پێش ئەوەی رووداوەکە رووبدات شۆفێری ئۆتۆمبێلەکە جەڵتە لێی داوە.