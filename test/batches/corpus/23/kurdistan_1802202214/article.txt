شەوی رابردوو ١٧ - ٠٢ - ٢٠٢٢ ڤیدیۆی دوو ئۆتۆمبێل لە تۆڕە کۆمەڵایەتییەکان بڵاوبووەوە کە لەسەر شەقامێکی سەرەکی لە دهۆک بە خێراییەکی زۆر لێدەخوڕن و تیژڕۆیی ئەنجامدەدەن، لەوبارەوە میللەت عیسمەت، سکرتێری رۆژنامەڤانیی پارێزگاری دهۆک رۆژی هەینی ١٨ - ٠٢ - ٢٠٢٢ بە تۆڕی میدیایی رووداوی راگەیاند، شۆفێرەکان دەستبەسەر کراون.  میللەت عیسمەت گوتی، "بەدواداچوونیان بۆ رووداوەکە کردووە و شۆفێرەکانیان ناسیوەتەوە، هەردوو شۆفێرەکە دەستبەسەرکراون. "  بەگوتەی سکرتێری رۆژنامەڤانیی پارێزگاری دهۆک، هەردوو شۆفێرەکە خەڵکی پارێزگای دهۆکن، ئەوان سەرپێچی یاسایان کردووە و لێپێچینەوەیان لەگەڵدا دەکرێت.