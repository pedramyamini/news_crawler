رۆژی سێشەممە ١ی ئاداری ٢٠٢٢ لە سەلاحەدین سەرۆک مەسعود بارزانی پێشوازیی لە جەنەراڵ برێنێن، فەرماندەی هێزەکانی هاوپەیمانان له عێراق و سووریا کرد.  لە دیدارەکەدا بارودۆخی مەیدانی و رووبەڕووبوونەوەی تیرۆریستانی داعش لە سووریا و عێراق تاوتوێ کران؛ هەروەها جەخت لە هەماهەنگی و کاری هاوبەشی هێزە عێراقییەکان و هێزەکانی پێشمەرگەی کوردستان و هەنگاوەکانی چاکسازیی وەزارەتی پێشمەرگەش کرایەوە.  لە بەشێکی دیکەی ئەو دیدارەدا شاندی میوان دۆستایەتی و هاوبەشیی نێوان هێزەکانی پێشمەرگە و هێزی هاوپەیمانانیان دووپاتکردەوە.