بە گوێرەی راگه‌یێنراوێكی سەرۆکایەتی کارەساتی لەناکاو و فریاگوزاریی تورکیا (ئافاد)، کاژێر ٠٣: ٤٩ خولەکی بەرەبەیانی ئەمڕۆ دووشەممە ٣١ی کانوونی دووەمی ٢٠٢٢ بوومەلەرزەیەک بە گوڕی ٤.٧ پلەی رێختەر لە شارۆچکەی خۆرخۆلی سەر بە پارێزگای چەولیگ تۆمارکراوە.   بە گوێرەی ماڵپەڕی (ئافاد)، بوومەلەرزەکە بە قوڵایی ٧ کیلۆمەتر روویداوە.  تاوەکو ئێستا هیچ راگەیێندراوێک لەبارەی زیانی گیانی و ماددی بڵاونەکراوەتەوە.   چەولیگی باکووری کوردستان یەکێکە لەو پارێزگایانەی لەسەر هێڵی سووری "فای" بوومەلەرزەدایە و ساڵانە چەندین جار بوومەلەرزەی بەهێز لێی دەدات.  رۆژی ٢٢ی کانوونی دووەمی ٢٠٢٠، بوومەلەرزەیەک بەگوڕی ٦.٨ پلەی رێختەر لە چەولیگ روویدا ٣٧ هاونیشتمانی گیانیان لەدەستدا، ١٤٦٦ کەس برینداربوون. دەیان باڵەخانە و خانوو بە تەواوی رووخان و سەتانی دیکەش زیانیان بەرکەوت.