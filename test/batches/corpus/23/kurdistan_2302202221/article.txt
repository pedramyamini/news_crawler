ئەمڕۆ چوارشەممە ٢٣.٢.٢٠٢٢ جەبار مستەفا، سەرۆکی دەزگای گشتیی کاروباری مین لە هەرێمی کوردستان بە تۆڕی میدیایی رووداوی راگەیاند، ئەمڕۆ لە چاڵی لەناوبردن لە ناحیەی سمیلانی سەر بە قەزای چۆمان، لە ئیدارەی سەربەخۆی سۆران، زیاتر لە ٢٤٠ مین و پاشماوەی تەقەمەنی جەنگی جۆراو جۆر لەلایەن تیمی لەناوبردنی تەقەمەنییەکان (EOD)  لە بەڕێوەبەرایەتی گشتیی کاروباری مین لەنێوبران.  جەبار مستەفا گوتی: "زۆربەی مین و تەقەمەنییەکان هی سەردەمی شەڕی ئێران - عێراقن، بکوژن و نەتەقیونەتەوە، دوای هەڵگرتنەوە و کۆکردنەوەیان، لە چاڵێکدا و بەشێوەیەکی زانستییانە هەموویان دەتەقێنرێنەوە".