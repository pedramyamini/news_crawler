رۆژی سێشەممە ٨ی شوباتی ٢٠٢٢ لە سەلاحەدین سەرۆک مەسعود بارزانی پێشوازیی لە ماریێ پارێت، بەرپرسی نووسینگەی پەیوەندییەکانی یەکێتیی ئەوروپا لە ھەرێمی کوردستان کرد.  بەپێی راگەیێندراوی بارەگای بارزانی، لە دیدارەکەدا دوایین پێشهاتەکانی ناو پرۆسەی سیاسیی عێراق و ھەنگاوە دەستوورییەکانی پێکهێنانی حکومەتی تازەی عێراق تاوتوێ کران.  لە راگەیێندراوەکەدا ئەوەش خراوەتەڕوو، ھەر لەو کۆبوونەوەیەدا بیروڕا لەبارەی رێگەچارەکان بۆ تێپەڕاندنی کۆسپ و تەگەرە و ئاڵنگارییەکانی بەردەم پرۆسەی سیاسیی عێراق ئاڵوگۆڕکراون.