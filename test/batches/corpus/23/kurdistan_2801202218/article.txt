بە گوێرەی راگەیێندراوێکی شارەوانیی وان، بەهۆی خراپیی کەشوهەواوە رێگەی ٧٩ گوندی سنوورەکە داخراون؛ لە پارێزگای جۆلەمێرگیش رێگەی ٣٩ گوند و ١١٨ کێڵگە گیراوە.   ئومیت کورتکان، بەڕێوەبەری خزمەتگوزارییەکانی رێگەوبانی بەدلیسیش رایگەیاند، رێگەی ١٦٥ ناوچەی نیشتەجێبوون لەو پارێزگایە بەڕووی هاتووچۆدا داخراون.   لە پارێزگای مووشیش ماوەی هەفتەیەکە شەپۆلێکی بەفربارین ناوچەکەی گرتووەتەوە و بەوهۆیەوە رێگەی ١٢٤ گوند گیراوە.  لە هەموو شوێنە ئاماژەپێدراوەکانیش تیمە پەیوەندیدارەکان لە هەوڵی کردنەوەی رێگەکاندان.