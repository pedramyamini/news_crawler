ئەمڕۆ یەکشەممە ٠٦ - ٠٢ - ٢٠٢٢ وەزارەتی پەروەردە لە راگەیێندراوێکدا ئاماژەی بەوە دا، رۆژانی ١٢ - ١٣ - ١٥ - ١٦ - ١٧ دەوامی فەرمی دەکرێت ئەوەش بۆ قەرەبووکردنەوەی پشووەکانی مانگی ١ی ٢٠٢٢ کە بەهۆی ناجێگیری کەشوهەوا بڕیاری لەسەر درابوو.  ئەمساڵ بەهۆی بەفربارین و لافاوەوە بۆ ماوەیەک لە هەرێمی کوردستان دەوامی خوێندن راگیرا. وەکو لە راگەیێندراوەکەدا هاتووە، ئامانجی وەزارەتی پەروەردە لە هەموارکردنەوەی کاتی پشووەکان، قەرەبووکردنەوەی ئەو وانانەن کە نەخوێندراون.  پێشتر وەزارەتی پەروەردە لە ساڵنامەی خوێندنی ٢٠٢١ - ٢٠٢٢، رۆژی ١١ - ٠٣ - ٢٠٢٢ وەک دەستپێکی پشووی بەهارە راگەیاندبوو، هەروەها رۆژی ٢٥ - ٠٣ - ٢٠٢٢ شی وەکو دوایین رۆژی پشووی بەهارە راگەیاندبوو.  وەکو لە راگەیێندراوەکەدا هاتووە، تاقیکردنەوەکانی بەراییەکانی پۆلی ١٢ لە ١٩ - ٠٢ - ٢٠٢٢ دەستپێدەکات و لە ٠١ - ٠٣ - ٢٠٢٢ کۆتاییان دێت. هەروەها تاقیکردنەوەکانی کۆتایی وەرزی دووەمی پۆلی نۆیەم و ١٢ ـی ئامادەیی لە ٢١ - ٠٤ - ٢٠٢٢ دەستپێدەکات و لە ٣٠ - ٠٤ - ٢٠٢٢ کۆتاییان دێت.