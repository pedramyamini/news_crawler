چەند رۆژێک لەمەوبەر ژنێکی خەڵکی هەڵەبجە پەیوەندیی بە دایک و باوکی دانەرەوە کردووە و پێی گوتوون، خەوی بینیوە کە تەرمی دانەر لە یەکێک لە زەوییە چۆڵەکانی کۆڵانی پشتەوەیانە، ئەوانیش بەو ئومێدەوە داوای هاوکارییان لە بەڕێوەبەرایەتیی ناحیەی قوشتەپە کردووە کە یارمەتییان بدەن.  ئەمڕۆ شۆفڵێک چەندین کاژێر بەوردی پاشماوەکانی لافاوەکەی ١٧ - ١٢ - ٢٠٢١ ـی هەڵدەدایەوە و هێرۆ شامل، دایکی دانەر و نەبەز ساڵح، باوکی دانەریش بە ئومێدێکی کەمەوە چاوەڕێی ئەوەیان دەکرد کە دوای نزیکەی دوو مانگ کوڕەکەیان ببیننەوە.