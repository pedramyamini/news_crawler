مەسرور بارزانی، سەرۆکوەزیرانی هەرێمی کوردستان لە رێگەی پەیوەندیی تەلەفۆنییەوە سەرەخۆشی لە نەبەز ساڵح، باوکی دانەر کردووە. وەک لە راگەیێندراوی حکومەتدا هاتووە، "سەرۆکی حکومەت، پرسە و هاوخەمیی قووڵی خۆی پێگەیاند و هیوای خواست، خوای مەزن سەبر و ئارامیی بە بنەماڵەکەیان ببەخشێت. "  چەند رۆژێک دوای ئەوەی دانەر لافاو بردی، مەسرور بارزانی لە رێگەی پەیوەندیی تەلەفۆنییەوە قسەی لەگەڵ باوکی دانەر کرد و ئەوکات گوتی، "هەموومان زۆر خەمبار بووین، لەلای جەنابی سەرۆکیش بووم، هەر دەیگوت دڵم ژان دەکات. "  باوکی دانەر، بەناوی خۆی و بنەماڵەکەیەوە "سوپاسی سەرۆکی حکومەتی کردووە کە بەردەوام لە پەیوەندیدا بووە و بەرپرسانی حکومەتی راسپاردووە بۆ دۆزینەوەی تەرمی دانەر. "