رۆژی دووشەممە وەزارەتی پێشمەرگە رایگەیاند، رۆژی ٢٨ شوباتی ٢٠٢٢، لە سنووری گەرمەسێر، پێنچ پێشمەرگەی فەوجی سێی لیوای ١٩ی پیادە، لە کاتی گەڕانەوەیان لە دەوامی فەرمی، تووشی رووداوی هاتووچۆ بوون.  لە راگەیێندراوەکەی وەزارەتی پێشمەرگەدا هاتووە، یەکێک لە پێشمەرگەکان بەناوی عەلی عەبدوڵڵا ئەحمەد لە رووداوەکەدا، گیانی لەدەستدا و چوار پێشمەرگەی دیکەش بە ناوەکانی ئاراز بایز خدر،  حەسەن عەلی حەسەن، دەرباز ساڵح عەبدوڵڵا و عەبدوڵڵا سەعید مەلا برینداربوون.  بەپێی راگەیێندراوەکەی وەزارەتی پێشمەرگە، ئەو کەسەی گیانی لەدەستداوە خەڵکی شاری رواندزە و بریندارەکانیش لە نەخۆشخانە چارەسەر دەکرێن.