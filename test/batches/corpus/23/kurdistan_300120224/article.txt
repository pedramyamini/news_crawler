ئەمڕۆ یەکشەممە ٣٠ - ٠١ - ٢٠٢٢، ئالان حەمەسەعید، وەزیری پەروەردەی حکومەتی هەرێمی کورستان، لە کۆنگرەیەکی رۆژنامەڤانیدا، لەبارەی پلان و بەرنامەکانیان بۆ خوێندنی ئەمساڵ و بەربەستەکانی بەردەم کردنەوەی دەرگەی ناوەندەکانی خوێندن بەهۆی کۆرۆناوە رایگەیاند، "گرفتی کۆرۆنا هەر ماوە، ئێمە بڕیارمانداوە سبەی بگەڕێینەوە بۆ ناوەندەکانی خوێندن، گەڕانەوەشمان بۆ ناوەندەکانی خوێندن لەسەر بنەمای خۆپارێزی دەبێت".  ئالان حەمەسەعید گوتی ئاماژەی بەوەش دا، وەرزی یەکەم بە باشی بەڕێوەچووە، ٢٥ی ١ ئەنجوومەنی وەزارەتی پەروەردە کۆبووەتەوە ساڵنامەی خوێندنیان هەموار کردووەتەوە بۆ وەرزی دووەم، رەنگە لە یەک - دوو رۆژی داهاتووش ساڵنامە هەموارکراوەکەش رادەگەیێنرێت.   لەبارەی پرۆسەی وەرگرتنی ڤاکسین لەلایەن مامۆستایانەوە، وەزیری پەروەردەی حکومەتی هەرێمی کورستان گوتی: پرۆسەکە باشە و بەردەوامە، نزیکەی ١٠٠ هەزار مامۆستا ڤاکسینیان لە خۆیان داوە.  لە بەشێکی دیکەی قسەکانیدا وەزیری پەروەردە باسی پلەبەرزکردنەوەی مامۆستایانی کرد و رایگەیاند، "پلەبەرزکردنەوە وەکو ماف مافی هەموو فەرمانبەرێکی کەرتی مەدەنیشە، بەڵام ئەو بابەتە تەنیا وابەستە نییە بە وەزارەتی پەروەردەوە، دەبێت لەسەر بنەمای هەڵسەنگاندن بێت بە رەوچاوکردنی دۆخی دارایی، ئەو هەڵسەنگاندنەش تەنیا لەلایەن وەزارەتی پەرەوەردە نییە".