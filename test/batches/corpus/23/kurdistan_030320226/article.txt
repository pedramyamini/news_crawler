مەسرور بارزانی، سەرۆکوەزیرانی هەرێمی کوردستان رایگەیاند، "بڕیاری دادگەی فیدراڵیی عێراق تاکلایەنەیە و بێلایەنیش نەبووە، بە هیچ شێوەیەک ناگونجێت لەگەڵ رۆح و ئەو بنەما دەستوورییانەی کە هاتوون"، جەختی لەوەش کردەوە کە "بە هیچ شێوەیەک دەستبەرداری یەک مافی دەستووریی خۆمان نابین و داوا دەکەین کە ئەو مافە دەستوورییانەی دیکەش کە پێشێلکراون و جێبەجێ نەکراون کار بۆ جێبەجێکردنیان بکرێت".  لەبارەی داهاتی خاڵە سنوورییەکانی هەرێمی کوردستانەوە سەرۆکوەزیرانی هەرێمی کوردستان ئاماژەی بەوە کرد، "لە هەندێک لە خاڵە سنوورییەکان بێئیلتیزامی [ناپابەندی] کرا و داهاتی ئەو خاڵە سنوورییانە بۆ خەزێنەی حکومەت نەگەڕێندرایەوە"، بەڵام بە دیاریکراوی ناوی هیچ خاڵێکی سنووریی نەبرد.  مەسرور بارزانی سەبارەت بە داهاتی نەوت گوتی، بەشێکی زۆری بۆ ئەو کۆمپانیایانە دەگەڕێتەوە کە نەوتەکە دەردەهێنن، بەشێوەیەک کە "داهاتی نەوت ٧ % بۆ دانەوەی قەرزە، ٤٣ % ی بۆ ئەو کۆمپانیایانەیە کە نەوت دەردەهێنن، ٩ % ی بۆ گواستنەوەیە، پێشتر ٢٥ - ٢٨ % ی دەهاتەوە بۆ مووچە، ئێستا ٤١ % ی بۆ دابینکردنی مووچە تەرخاندەکرێت"، ئاماژەی بەوەش کرد، "لە ٢٦ مانگی رابردوو بەغدا تەنیا ١٢ مانگ پارەیان بۆ ئێمە ناردووە، ١٤ مانگ کە مافی خەڵکی کوردستانە نەنێردراوە".  دەقی گوتەکانی مەسرور بارزانی، سەرۆکوەزیرانی هەرێمی کوردستان:  بەناوی خوای گەورە و میهرەبان  پێویست بوو ئەمڕۆ ئەم کۆنفرانسە رۆژنامەوانییە بکەین لەسەر هەندێک بابەت کە کاریگەریی راستەوخۆیان لەسەر هەرێمی کوردستاندا هەیە، دەمەوێت هەندێک بابەت عەرزی ئێوەی خۆشەویست و خەڵکی خۆشەویستی کوردستان و عێراقیش بکەم.  لەوەوە دەستپێدەکەم کە لە رۆژی ١٠ - ٠٧ - ٢٠١٩، ئەو رۆژەی کە سوێندی یاساییم خوارد، بەرگری لە هەموو مافە دەستوورییەکانی خەڵکی هەرێمی کوردستان بکەم.  بە هەمان شێوە هەموو بەرپرسانی دیکەش، لە سەرۆکایەتیی هەرێم، لە پەرلەمان، لە ئەنجوومەنی وەزیران، وەزیرە بەڕێزەکان و ئەندامانی پەرلەمان، هەموویان ئەم سوێندە یاساییەیان خواردووە. ئێستاش ئێمە دەبینین کە چەندین مافی دەستووریی خەڵکی کوردستان و هەرێمی کوردستان، پێشێلکراون و دەکرێن. لەبەرئەوە، ئەرکێکی دەستووریی ئێمەیە، ئەرکێکی یاسایی ئێمەیە، ئەو ئەمانەتەی کە کەوتووەتە سەر شانی ئێمە، بەرگریی لێبکەین، هەروەها بەرگری لە مافەکانی خەڵکی خۆمان بکەین.  من دەستووری عێراقم بە هەر سێ زمانی کوردی، عەرەبی و ئینگلیزی لەلایە، جارێکی دیکە زۆر بە چڕی هەموو بڕگەکانیم خوێندووەتەوە، ئێمە هەستمان بەوە کردووە کە لە چەندین ساڵی رابردوو، هەندێک لە بڕگەکانی ئەم دەستوورە، یان پێشێلکراون یانیش جێبەجێ نەکراون. بۆئەوەی بەبیرتان بهێنمەوە (ناچمە ناو وردەکاریی ماددەکان، بەڵام هەر بۆ وەبیرهێنانەوە)، ماددەکانی ٤٤ و ٦٥ی دەستوور، باسی دامەزراندنی ئەنجوومەنی فیدراڵی دەکات، بەڵام تائێستا ئەم ئەنجوومەنە پێکنەهاتووە، کە ئەمە یەکێک لەو خاڵە گرنگە دەستوورییانەیە کە بۆ پاراستنی هەرێمەکان و ئەو پارێزگایانەی کە وەکو هەرێم پێکنەهاتوون. دانەمەزراندنی ئەم ئەنجوومەنە، کاریگەریی هەبووە لەسەر ئەو کێشانەی کەتوونەتە نێوان هەرێم یاخود پارێزگاکان لەگەڵ حکومەتی فیدراڵی.  بۆیە پێویستە، بۆئەوەی رێز لە دەستوور بگیرێت، ئەو ماددە دەستوورییانەی کە هاتوون، هەموویان وەکو خۆیان جێبەجێ بکرێن، وەنەبێ کە ئەگەر لە بەرژەوەندیی لایەنێکدا بێت ماددەیەکی دەستوور جێبەجێ بکرێت، ئەگەر لەلایەن دەسەڵاتی فیدراڵییەوە پێیوابێت، لە بەرژەوەندیی ئەواندا نییە، نادیدەی بگرن.  چونکە بابەتی نەوت و غاز، لەم دواییەدا بە بڕیاری ئەو دادگەیە بەناوی دادگەی فیدراڵی کە بڕیارێکی دەرکردووە و بووەتە بابەت، دەمەوێت لەسەر ئەمە تۆزێ زیاتر باس بکەم:  ماددەکانی ١١٠ و ١١١ و ١١٢ و ١١٥ هەریەکەو بە شێوەیەک باسی ئەو بابەتە دەکات، لە ماددەی ١١٠ دا هەموو ئەو دەسەڵاتانەی کە دەسەڵاتی فیدراڵین، باسدەکات، کەواتە هەرچی لەو ماددەیەدا نەهاتبێت، دەسەڵاتی هەرێم یاخود پارێزگاکانە. ماددەی ١١١ دیسان باسی ئەوە دەکات، کە نەوت و غازی عێراق هی هەموو عێراقە بە هەرێم و پارێزگاکانیشەوە، بەڵام بە هیچ شێوەیەک باسی ئەوە ناکات کە نەوت و غاز موڵکی حکومەتی فیدراڵییە. ئەمە بابەتێکی دەستوورییە.  لە ماددەی ١١٢ ش باسی ئەوە دەکات کە چۆن ئیدارەی مەلەفی نەوت و غاز بکرێت، ئێستا چۆن و پێویستە چۆن لە داهاتووشدا مامەڵەی لەگەڵدا بکرێت. لە ماددەی ١١٥ باسی ئەوە دەکرێت کە هەرچی دەسەڵاتی فیدراڵی نییە، دەبێتە دەسەڵاتی هەرێمەکان و پارێزگاکان. جگە لەمانە، ماددەی ١٢٢ی دەستووری هەیە کە باسی قەرەبووکردنەوەی ئەو خەڵکە تاوانلێکراوە دەکات کە لەلایەن رژێمی پێشوو دەرحەق بە خەڵکی عێراق کراوە، بێگومان خەڵکی کوردستان زیاتر لە هەموو لایەنێک زیانی بەرکەوتووە، لە کیمیاباران، لە ئەنفال و خاپوورکردنی گوند و شار و شارۆچکەکان، کە تاوەکو ئێستاش وەکو ماددەیەکی دەستووری، نەچووەتە واری جێبەجێکردن، قوربانییەکان و بنەماڵەی سەربەرزی شەهیدانی ئێمە قەرەبوو نەکراون، ئەو زیانلێکەوتووانەی کە لەو جینۆسایدەی دەرحەق بە خەڵکی کوردستان کرا، بە هیچ شێوەیەک قەرەبوو نەکراونەتەوە. ئەمەش پێشێلکردنی ماددەیەکی دەستوورییە، دەرحەق بە خەڵکی کوردستان.  لە ماددەی ٩٢ باسی دروستکردنی دادگەی دەستووری دەکات. من لێرە تۆزێ بە فراوانتر باسی ئەو بابەتە دەکەم. ئەم دادگەی دەستوورییەی کە ئێستا هەیە، ئەمە لە سەردەمی یاسای حکومەتی ئینتیقالی پێکهێندرا، واتە لەپێش نووسینەوەی دەستوور. دوای ئەوە، ئێمە دەستوورمان نووسی، زۆرینەی خەڵکی عێراق بە خەڵکی هەرێمی کوردستانیشەوە، دەنگی بۆ دا، بەڵام هۆکارێکی سەرەکیی ئەوەی کە خەڵکی کوردستان ئەم دەستوورەی پەسندکرد، ئەو مافانەن کە لەم دەستوورەدا هاتوون. مانای ئەوە نییە کە ئێمە دەستوورێکمان پەسندکربێت، ئامادەبین پێشێلی ئەو مافانە بکرێت کە لەم دەستوورەدا هاتووە.  دوای دەنگدان لەسەر دەستوور، دەبووایە بەپێی ماددەی ٩٢ی دەستوور، ئەو دادگە فیدراڵییە دروستبکرێتەوە، ئەمە نەکرا. من ماددەکەتان بۆ دەخوێنمەوە بۆئەوەی بزانین، دادگەی دەستووری پەیوەستە بە چییەوە، ئەمە ماددەی ٩٢ی دەستوورە "یەکەم: دادگەی فیدراڵیی باڵا، دەستەیەکی دادوەریی سەربەخۆیە لەڕووی دارایی و بەڕێوەبردنەوە. دووەم: دادگەی فیدراڵیی باڵا لە ژمارەیەک دادوەر و پسپۆڕی بواری فیقهیی ئیسلامی و یاساناس پێکدێت. دیاریکردنی ژمارە و شێوازی هەڵبژاردن و کاری دادگەکە، بە یاسا رێکدەخرێت بە زۆرینەی دوو لەسەر سێی ئەندامانی ئەنجوومەنی نوێنەران".  بەڕێزان! نە ئەم یاسایە پێکهاتووە، کە دەبووایە دوو لەسەر سێی ئەندامانی ئەنجوومەنی نوێنەرانی عێراق دەنگی پێبدات، نە بەپێی ئەم دەستوور و یاسایەش رەفتار کراوە. ئەم دادگەیە ئەوکاتە دەتوانێت بڕیار لەسەر ماددە دەستوورییەکان بدات کە خۆی بە شێوەیەکی دەستووری پێکهاتبێت. بۆیە ئێمە داوا لە ئەنجوومەنی نوێنەرانی عێراق دەکەین، لە خولی داهاتوو، هەوڵی دروستکردنی دادگەی فیدراڵی بدەن بەپێی رێکارەکانی دەستوور. دەبێت ئەو هەوڵە بدەن بۆئەوەی بتوانن بە شێوەیەکی بێلایەن بڕیار لەسەر ئەو کێشانە بدەن کە لە دەستووردا هاتوون کە لەوانەیە ببنە کێشەی نێوان هەرێمەکان و حکومەتی فیدراڵی.  لە هیچ بڕگەیەکی دەستووریدا نەهاتووە کە بڵێت: دادگەی فیدراڵی کە لە کاتی یاسای حکومەتی ئینتیقالیدا هاتووە، دەتوانێت بڕیار لەسەر دەستوور بدات. گریمان دەستوورەکە بەو شێوەیەش بێت، واتە ئەم دادگەیەش بە شێوەیەکی دەستووری رێکبخرێت، هیچ دادگەیەک بۆی نییە ماددەیەکی دەستووری بنووسێتەوە، رێکاری گۆڕانکاری لە ماددەکانی دەستووردا، لە دەستوور خۆیدا دیاریکراون کە بە چ شێوەیەکە. کەواتە هیچ دادگەیەک شەرعییەتی ئەوەی نییە ماددە دەستوورییەکان بگۆڕێت.  ئەم بڕیارەی کە ئەم دادگەیە ئەمجارە داویەتی، دژی هەموو بنچینەکانی ماددە دەستوورییەکانە، ئەو ماددانەی کە باسمکردن، دیاریکراون و هیچ دادگەیەک ناتوانێت گۆڕانکارییان تێدا بکات، بەڵام هاتووە بڕیارێکی دژی یاسای نەوت و غازی هەرێم داوە، کە پێچەوانەی دەستوورە و گۆڕانکارییە لەو ماددە دەستوورییانەی کە ئەو مافەی بە خەڵکی کوردستان داوە چۆن ئیدارەی ئەو دۆسیەیە بکات.  ئێمە باسمانکردووە کە ئەم بڕیارە لە کاتێکی زۆر هەستیاردا دراوە، لەوانەیە هۆکاری سیاسیی لەپشت بووبێت، هەم لە دەستنیشانکردنی کاتەکە، هەم لە چۆنێتی دەرچوواندنی بڕیارەکە. بڕیارێکی سیاسییە و بە هیچ شێوەیەک لە بەرژەوەندیی خەڵکی عێراقدا نییە.  ئێمە داوامانکرد لە حکومەتی فیدراڵی کە کاتمان پێبدەن بۆئەوەی گفتوگۆ بکەین، لەسەر بنەماکانی دەستوور، تاوەکو بگەینە چارەسەرێک بۆ ئەو کێشانەی کە ئێستا هەن، بەڵام بەداخەوە ئەم دەرفەتەیان پێنەداین. بڕیارێکی تاکلایەنە درا، بڕیارەکەش بێلایەن نەبووە. بڕیارەکە بە هیچ جۆرێک ناگونجێت لەگەڵ رووح و ئەو بنەما دەستوورییانەی کە هاتوون. ئیستینادیان لەسەر یاسایەک کردووە کە یاسای ساڵی ١٩٧٦ ـە، هی سەردەمی حکومەتی پێش گۆڕانکارییەکان و پێش دەستوور و پێش رووخانی رژێمی بەعسە.  ئەمە یاسایەک بووە کە بۆ حکومەتێکی مەرکەزی نووسراوە، نەک بۆ حکومەتێکی فیدراڵ. بۆ هەرچی یاسایە رەتکراوەتەوە تەنیا دوو یاسا نەبێت، یەکێکیان پەیوەستە بە بابەتی تەعریب و ناوچە دابڕێندراوەکان و یاسای نەوت و غاز، کە هەردووکیان لە بەرژەوەندیی حکومەتێکی مەرکەزییە. بە هیچ شێوەیەک رەنگدانەوەی حکومەتێکی فیدراڵیی تێدا نییە.  ئیستیناد لەسەر ئەو یاسایە، دەگەڕێتەوە بۆ پێش نووسینەوەی دەستوور، ئێمە ئێستا دەستوورمان هەیە. دەبووایە هەر بڕیارێک بدرێت، ئیستیناد لەسەر ماددەیەکی دەستووری بکرێت. بۆ قبووڵنەکردنی ئەم بڕیارە، پشت بە دەستوور دەبەستین. ئێمە یاسامان هەیە، ئێمە دەستوورمان هەیە و بەپێی ئەم دەستوورە ئێمە هەڵوێستمان وەرگرتووە.     دوای ئەوە من دەمەوێت خاڵێکی تریشتان بۆ باسبکەم، کە لە ساڵی ٢٠٠٧ هەوڵێکی زۆر درا بۆ دەرکردنی یاسای نەوت و غازی حکومەتی فیدراڵی، تەقریبەن رەشنووسی یاساکە ئامادەکرا بۆئەوەی دەنگی لەسەر بدرێت، بەڵام دیسان دەسەڵاتی ئەو کاتەی حکومەتی فیدراڵی قبووڵی نەکرد ئەم یاسایە دەربچێت. پێیانوابوو ئێمە دەتوانین بەردەوامبین و بە هیچ شێوەیەک پێویست ناکات ئەو مافە دەستوورییەی کە بۆ هەرێمەکان یان بۆ پارێزگاکان لە دەستووردا هاتووە، ئێمە بچینە ژێرباری ئەوە. قبووڵیان نەکرد، ئەگینا ئێمە لەو کاتە و ئێستاش، داکۆکی دەکەین لەسەر ئەوەی کە پێویستە یاسای نەوت و غاز لە حکومەتی فیدراڵی دەربچێت، هەموومان بەپێی ئەو ئیلتیزاماتانەی دەستوور دەیخاتە سەر شانمان، رەفتار و مامەڵە بکەین. ئامادەشین، بەڵام بە هیچ شێوەیەک حکومەتی فیدراڵی ئەمەی نەکردووە، خەتای ئێمە نییە. دوای ئەوە کە ئەمە نەکراوە، چەندین گفتوگۆ کراوە و رێککەوتنیش کراوە لەنێوان حکومەتی ئەو سەردەمی عێراق و هەولێر، کە ئەگەر لە کاتی خۆیدا یاسای نەوت و غاز دەرنەچێت، هەر لایەنێک دەتوانێت بەردەوامبێت و کار بە یاسا بەرکارەکان بکات. ئێمە یاسایەکمان لە پەرلەمانی کوردستان دەرکرد، بووە بنەما بۆئەوەی بەپێی ئەو یاسایە رەفتار لەگەڵ دۆسیەی نەوت و غاز بکرێت. هەموو مامەڵەکانی هەرێمی کوردستان بەپێی ئەو یاسایە و بە رێککەوتنیش کراون.     ناکرێت ئێستا لەبەر هۆکارێکی سیاسی، هەموو ئەو شتانە نادیدە بگیرێن و پشت بە یاسایەکی ساڵی ١٩٧٦ ببەسترێت و بڵێن: ئەوەی لە کوردستاندا کراوە هەمووی نایاساییە. بە چ پێوەرێک؟ تەنیا لەبەرئەوەی دادگەیەک ئەم بڕیارەی داوە، کە ئەم دادگەیەش بەپێی رێکارەکانی دەستوور پێکنەهاتووە. کەواتە خۆی دادگەیەکی نادەستوورییە، چۆن بڕیار لەسەر شتێکی دەستووری دەدا، زیاتر لەمەش نووسینەوەی دەستووریش بگۆڕێت. دوای ئەوە ئێمە چەندین گفتوگۆمان کرد، نیازی هەرێمی کوردستانمان زۆر بە پاکی و بە روونی بە حکومەتی فیدراڵی گەیاند، کە ئێمە ئامادەین بۆ گفتوگۆکردن بۆ دۆزینەوەی رێگەچارەیەکی دەستووری بۆ ئەم دۆسیەیە. چەندین شاند لە هەرێمی کوردستانەوە چوون بۆ بەغدا و هەندێکجاریش میوانداریمان دەکردن، هەرچی ژمارە و داتا هەیە خراونەتەڕوو، کە ئیلتیزاماتی هەرێم چییە؟ مافی هەرێم چییە و هی حکومەتی فیدراڵییش چییە؟ بەراوردی هەموو ئەم داتایانە کراون، لە قەرزەکانی کە کەوتوونەتە سەر حکومەتی هەرێم، بەهۆی ئەو رەفتارە نادادپەروەرانەی کە حکومەتی فیدراڵی بەرامبەر بە حکومەتی هەرێمی کوردستان و خەڵکی هەرێمی کوردستانی کرد.     ئێمە ئامادەبووین بێین لەسەر هەموو ئەم خاڵانە رێکبکەوین، لە ئەنجامدا یاسای بودجەی ٢٠٢١ دەرچوو، بەپێی ئەو یاسایە، دەبوو حکومەتی عێراق، ئیستیحقاقاتی هەرێمی کوردستان بنێرێت، دوای بەراوردکردنی داهاتەکانی هەرێمی کوردستان لەگەڵ عێراق، چەندی دەمێنێتەوە بینێرن. ئێمە لەسەر ئەمەش چەندین بەڵگە و داتامان خستووەتەڕوو، چاودێری دارایی حکومەتی فیدراڵ هاتووەتە هەرێم، چاودێری دارایی ئێمە چووەتە بەغدا و چەندین گفتوگۆیان کردووە، داهاتی هەرێمی کوردستان چەندە؟ داهاتی حکومەتی فیدراڵی چەندە؟ ئیلتیزاماتی حکومەتی هەرێم بەرامبەر بە حکومەتی فیدراڵی چییە؟ ئیلتیزاماتی حکومەتی فیدراڵیش بەرامبەر بە خەڵکی هەرێم چییە؟ هەموو ئەو شتانەمان بەراوردکردووە لەگەڵ یەکدی، دوای ئەوە خۆیان بڕیاریاندا، بەپێی یاسا بڕیاریاندا ئیستیحقاقاتی هەرێمی کوردستان بنێرن بۆمان.     بەپێی یاسای بودجەی ٢٠٢١، خۆیان داوایان لە هەرێم کردووە، پێویستە رۆژانە نەوت لە هەرێم دەربێت و کەمتریش نەبێت لە ٤٦٠ هەزار بەرمیلی رۆژانە. دوای ئەوەش کە نەوتەکە دەفرۆشن، یەکەمجار باسی ئەوە دەکرا کە ٢٥٠ هەزار بەرمیل بدرێتەوە بە حکومەتی فیدراڵی، بەڵام هەر خۆیان دیسان گوتیان: ئێمە ئەو یاسایەمان ناوێت و دەمانەوێت نرخی ئەو ٢٥٠ هەزار بەرمیلەمان بۆ بنێرن. ئێمەش ئامادەبووین و پابەندبووین.     هەرچی داهاتی هەرێمە، بەپێی ئەو نرخەی کە سۆمۆ دایناوە (٢٥٠ هەزار بەرمیل، لە چ کاتێکدا و نرخەکەی چەندە) لێمان ببڕن. داهاتی نانەوتییش چەندە لێمان ببڕن و ئەوەی دەمێنێتەوە بینێرین، سەرەنجام رێککەوتین مانگانە ٢٠٠ ملیار دینار (هەرچەندە کەمترە لە بەرکەوتەی خەڵکی هەرێمی کوردستان) بنێرن، بەڵام لە ٢٦ مانگی رابردوودا، تەنیا ١٢ مانگ بۆیان ناردووین، ١٤ مانگ ئەم مافە کە مافی خەڵکی هەرێمی کوردستانە، بەغدا نەیناردووە. ئەمە هەمووی ژمارە و داتایە و هەیە، ئەمە نە شیکردنەوەیە و نە رای کەسییە، ئەمە راستییەکە و هەیە.     لە ساڵی ٢٠٢٢، ئێمە ئەوە چووینەتە ناو مانگی سێ، یەک مانگیش حکومەتی فیدراڵی ئیستیحقاقاتی خەڵکی هەرێمی کوردستانی نەناردووە، ئینجا دێن بە حساب دەڵێن: هەرێمی کوردستان پابەند نەبووە. ئێمە لە کوێ پابەند نەبووین؟ هەرچی داهاتی ئێمەیە دیارە کە لای ئێوەیە، ئەمەتان بڕیوە. باقییەکەی بەپێی میزانییە چەندە، دەبوایە تەنیا ئەوەمان بۆ بنێرن کە خۆتان گوتووتانە: ئێمە تەنیا ٢٠٠ ملیار دینارتان بۆ دەنێرین. ئێمە رازییش بووین (هەرچەندە کەمترە لە مافی خۆمان). ئێ بۆ نەیانکردووە؟ ئێمە سواڵکەر نین هەموو مانگێک بچین لە دەرگای بەغدا بدەین. ئەگەر خەڵکی ئەم وڵاتەین و مافێکی دەستووریمان هەیە، مافێکی یاساییمان هەیە، پێویستە حکومەتی فیدراڵی مافی ئەو خەڵکەی بداتەوە.     سەرەڕای ئەوەی کە مافەکانی خەڵکی ئێمە پێشێلکراوە و نەدراوە، دێن هەندێکجار هەواڵی ناڕاست لە شەقامەکانی عەرەبی و عێراقی بڵاودەکەنەوە، بە حساب هەرێمی کوردستان مافی خەڵکی دیکە دەخوات. بەڕێزان ئەمە راست نییە. من جارێکی دیکەش دەیڵێمەوە، کە هەرێمی کوردستان تەنیا لەو کاتە سوودمەند بووە کە پارەی بۆ هاتووەتەوە لە ٥ % ی داهاتی عێراق، ٩٥ % ی دیکەی لای حکومەتی فیدراڵی بووە. چیان لێکردووە؟ کوا نەخۆشخانەکان؟ کوا قوتابخانەکان؟ کوا شەقامەکان؟ کوا پرۆژەکان؟ کوا ئەو خزمەتگوزارییەی کە حەقە بە خەڵکی عێراق بگات و تائێستا پێیان نەگەیشتووە؟ بۆ خەڵکی کوردستان تاوانبار بکرێن بەوەی کە ئیدارەیەکی سەرکەوتووتری هەبووە و بەو رێژە کەمەی کە لەبەردەستی بووە، توانیویەتی شتێک لێرە دروست بکات.     من ناڵێم ئێمە کەموکوڕیمان نییە، بەڵام لەم کابینەیە هەموو هەوڵێکمان داوە بۆئەوەی چاکسازی بکەین، چاکسازیشمان کردووە. لە هەموو سێکتەرەکان چاکسازیمان کردووە و خراونەتەڕووش، بەڵام بەداخەوە وەکو پێویست یان حکومەتی هەرێم نەیتوانیوە وەکو پێویست پەیامەکەی خۆی بگەیێنێت، لەو ساڵانەی کە چاکسازیی تێدا کردووە، یانیش زۆر کەس لەوانەیە بە مەرامی سیاسیی ویستبێتیان تەنیا بابەتە سلبییەکان بخەنەڕوو و هەرچی شتی چاکە هەیە بیشارنەوە.     من نموونه‌یه‌كتان بۆ باس بكه‌م، پرسیار له‌سه‌ر ئه‌وه ده‌كرێت کە داهاتی نه‌وتی ئێمه چۆنه و چۆن مامه‌ڵه‌مان له‌گه‌ڵ كردووه؟ به‌ڕێزان! نه‌وت له بازاڕی نێوده‌وڵه‌تی نرخه‌كه‌ی گۆڕانكاریی به‌سه‌ردا دێت، كه‌م و زیاد ده‌بێت، به‌ڵام من ده‌مه‌وێت به شێوه‌یه‌كی رێژه‌یی بیخه‌مه‌ڕوو.     زۆرجار ده‌گوترێت ٤١٠ هه‌زار به‌رمیل نه‌وت ده‌فرۆشرێت، نرخه‌كه‌ی ئه‌مڕۆ بووه‌ته ئه‌وه‌نده، ئه‌ی ئه‌م داهاته له كوێیه؟ زۆرجار ئه‌ندامانی په‌رله‌مان و سیاسییه‌كانیش دێن ئه‌و قسانه ده‌كه‌ن، ئێمه روونكردنه‌وه‌مان داوه، جارێكی دیكه‌ش روونی ده‌كه‌ینه‌وه. ئه‌و نه‌وته‌ی ده‌فرۆشرێت، چه‌ند بابه‌تێك له‌خۆده‌گرێت، ئه‌و كۆمپانیایانه‌ی گرێبه‌ستیان له‌گه‌ڵ هه‌رێمی كوردستان هەبووه بۆ ده‌رهێنانی نه‌وت، تێچووی ده‌رهێنانیان هه‌یه، ئه‌و پاره‌یه حكومه‌تی هه‌رێم ده‌یانداته‌وه، كه‌واته پاره‌ی فرۆشتنی نه‌وت كه دێته‌وه، ته‌نیا ئه‌وه نییه كه ده‌بێته مووچه، به‌شێكی زۆری ده‌بێت بگه‌ڕێته‌وه بۆ ئه‌و كۆمپانیایانه‌ی نه‌وته‌كه ده‌رده‌هێنن، ئه‌وه‌ش پاره‌ی هه‌رێمه ده‌یانداتێ، بۆئه‌وه‌ی ئه‌م خزمه‌ته پێشكێش بكه‌ن، بۆئه‌وه‌ی پرۆسه‌كه به‌رده‌وام بێت. به‌شێكی پاره‌كه بۆ گواستنه‌وه‌یه، به‌شێكی دێته‌وه بۆ وه‌زاره‌تی دارایی و هه‌ر هه‌مووی ته‌رخان ده‌كرێت بۆ مووچه.     من وه‌كو رێژه بۆتان باس بكه‌م، به‌شێكیشی وه‌كو قه‌رز، بۆ دانه‌وه‌ی به‌شێك له‌و قه‌رزانه ته‌رخان ده‌كرێت، ئه‌گه‌ر ١٠٠ % ی ئه‌و پاره‌یه حیساب بكه‌ین، ٧ % ی بۆ دانه‌وه‌ی قه‌رز ده‌ڕوات، ٤٣ % ی پاره‌كه حكومه‌ت ده‌یداته‌وه ئه‌و كۆمپانیایانه‌ی نه‌وت ده‌رده‌هێنن، ئه‌مه گرێبه‌ستی نێوده‌وڵه‌تین و هیچ گرێبه‌ستێكیش له‌و كابینه‌یه نه‌كراوه، به‌ڵام ٤٣ % ی حكومه‌ت پابه‌نده بیداته‌وه.     % ٩ی ئه‌م پاره‌یه ده‌گه‌ڕێته‌وه بۆ گواستنه‌وه‌ی نه‌وت، ئه‌مه‌ش بڵێم، پێشتر و پێش ئه‌م كابینه‌یه، نێوان ٢٥ تاوەكو ٢٨ % ی ئه‌م پاره‌یه ده‌هاته‌وه بۆ مووچه، له‌م كابینه‌یه دوای ئه‌و گۆڕانكاری و چاكسازییانه‌ی كه كردوومانه، ئێستا ٤١ % ی پاره‌ی نه‌وت ته‌نیا بۆ مووچه ته‌رخانده‌كرێت، واته له كۆی گشتیی ئه‌و پاره‌یه‌ی كه نه‌وته‌كه‌مان به حیساب داهاتی هه‌یه، ٤١ % ی ته‌نیا بۆ مووچه ته‌رخانده‌كرێت، بە مانای ئه‌وه نییه پاره‌كه‌ی دیکەش به‌فیڕۆده‌ڕوات، ئه‌وه‌ی دیکەش هه‌ر بۆ خزمه‌تگوزارییه‌كانی ئه‌و كۆمپانیایانه ده‌بێت كه نه‌وت ده‌رده‌هێنن، چونکە ئه‌ویش تێچووی هه‌یه.     خۆشتان ده‌زانن كاتی خۆی نه‌وتی هه‌رێم به رێژه‌یه‌كی زۆر كه‌متر له نرخی سۆمۆ ده‌فرۆشرا، ئێمه دیسان هه‌ر له‌م كابینه‌یه‌دا گفتوگۆی زۆرمان كرد له‌گه‌ڵ ئه‌و كۆمپانیایانه‌ی كڕیاری نه‌وتن، وامانكرد رێژه‌ی ئه‌و جیاوازییه‌ی كه له‌نێوان نرخی نه‌وتی هه‌رێم و سۆمۆ، یان برێنتە، كه‌می بكه‌ینه‌وه، كه‌واته به تێكڕا ئێمه له هه‌ر به‌رمیلێك نه‌وت توانیمان به‌پێی رێژه‌ی زیادبوون و كه‌مبوونی نه‌وته‌كه ده‌وروبه‌ری ٤ دۆلار بۆ خه‌زێنه‌ی هه‌رێمی كوردستان بگه‌ڕێنینه‌وه، ئه‌وانه هه‌مووی چاكسازین له‌و كابینه‌یه كراوه.     به‌ڵام به‌ڕێزان، با من باسی خاڵێكی دیکە بكه‌م، پرسیار له‌وه ده‌كرێت باشه نرخی نه‌وت ئه‌وه‌نده زیادبووه، ئه‌ی بۆ مووچه كێشه‌ی تێده‌كه‌وێت؟ خه‌رجییه‌كانی حكومه‌ت ته‌نیا بۆ مووچه زیاتر له ٦٠٠ ملیۆن دۆلارە، به‌ڵام خه‌رجیی دیكه‌شی هه‌یه، دروستكردنی پرۆژه‌یه، پابه‌ندی و قه‌رزه، ئه‌وانه هه‌مووی ده‌كه‌وێته سه‌ر شانی حكومه‌ت، له داهاتی نه‌وت كه دێته‌وه، من باسمکرد کە ٤١ % ی دێته‌وه، بۆ ئه‌و مانگه پێشبینیی ئه‌وه ده‌كرێت ٩٩٠ ملیۆن دۆلارێك بێته‌وه، ٤١ % ی ئه‌و پاره‌یه بۆ مووچه ده‌بێت، ٤٠٠ بۆ ٤٠٥ ملیۆن دۆلار، شتێکی وا دێته‌وه، ئه‌ی باقیه‌كه‌ی دیکەی له كوێ دێت؟ باقیه‌كه‌ی دیکەی ئه‌وه‌یه كه له داهاتی نانه‌وتی دێنه‌وه، له باج، رسوومات، داهاتی ناوخۆ و خاڵە سنوورییه‌كان بوون.     ئێمه له‌وه‌ش چاكسازیمان كرد، داهاتی نانه‌وتیی ناوخۆییشمان زیادكرد، به‌ڵام دوای ئه‌وه‌ی كه كۆرۆنا هات، تۆزێك كێشه‌ی تێكه‌وت، ویستمان ئابووریمان به‌ره‌و كێرڤێكی به‌رزتر بڕواته‌وه. به‌داخه‌وه له هه‌ندێك له خاڵه سنوورییه‌كان بێ ئیلتیزامی كرا، ئه‌و داهاته بۆ خه‌زێنه‌ی حكومه‌ت نه‌گه‌ڕێندرایه‌وه، كه‌واته نابێت ئێمه تەسەوری ئەوەمان هەبێت كه نرخی نه‌وت زیادیكرد، ده‌بووایه ئه‌وه‌ی دیکەش وه‌كو خۆی بمێنێته‌وه بۆئه‌وه‌ی داهات زیادبكات، به‌ڵام له‌لایه‌ك زیادبكات و له لایه‌كی دیكه كه‌م بكاته‌وه، ئێمه دیسان دووچاری هه‌مان گرفت و كێشه ده‌بینه‌وه، له لایه‌كی دیكه‌وه حكومه‌تی فیدراڵی ده‌بووایه ٢٠٠ ملیاره‌كه بنێرێت، كه نه‌ینارد، کاریگەریی ده‌بێت، له ناوخۆییش ده‌بێت وه‌كو خۆی بمێنێته‌وه، هه‌موو لایه‌كیش پابه‌ندبێت به‌وه‌ی داهاته‌كه بگه‌ڕێنێته‌وه خه‌زێنه‌ی هه‌رێم. داوای شۆڕكردنه‌وه‌ی ده‌سه‌ڵات كرا، موافقەتم کرد، به‌ڵام شۆڕكردنه‌وه‌ی ده‌سه‌ڵات به‌و مانایه دێت، كه ده‌بێت به‌رپرسیارێتیش ته‌حه‌مول بكرێت، بۆ گه‌ڕانه‌وه‌ی داهاته‌كان بۆ خه‌زێنه‌ی حكومه‌ت به‌رده‌وام بێت به‌و شێوه‌یه‌ی كه پێشتر هه‌بووه، له‌گه‌ڵ زیادكردنی جووڵه‌ی بازرگانی ئه‌و داهاته زیاتریش بكرێت.     به‌داخه‌وه! له لایه‌كه‌وه نرخی نه‌وت زیاد دەبێت، به‌ڵام له لایه‌كه‌وه داهاته‌كانی ناوخۆیی به‌ره‌و كزی ده‌چن، ئه‌و ئیلتیزامەی کە پێویسته ده‌سه‌ڵاتداره‌كان له هه‌ندێك لە پارێزگاكان بیكه‌ن، وه‌كو پێویست ئه‌و به‌رپرسیارێتییه‌یان هه‌ڵنه‌گرتووه.     من دەمویست ئەم خاڵانەتان بۆ باسبکەم، له‌باره‌ی بڕیاره‌كه‌ی دادگەی فیدراڵی، دیسان ده‌یڵێمه‌وه، ئێمه ئاماده‌ین گفتوگۆ له‌گه‌ڵ حكومه‌تی فیدراڵی بكه‌ین، بۆ گه‌یشتن بە چاره‌سه‌رێكی ده‌ستووریی بنه‌ڕه‌تی و كۆتایی به‌م كێشانه بهێنین، ده‌ستوور حه‌كه‌م بێت، ده‌ستوور ماف و ئه‌ركه‌كانی ئێمه دیاری بكات، به هه‌ردوولاشه‌وه، ئێمه ئیلتیزامی ته‌واو به ئه‌و مافە دەستووری و ئه‌ركه ده‌ستوورییانه‌ی خۆشمان ده‌بین، تاوەکو ئه‌و كاته به‌پێی ده‌ستوور و یاسای په‌رله‌مانی كوردستان كه ئێمه پێیه‌وه پابه‌ندین پێی، له‌سه‌ر ئه‌ركه‌كه‌ی خۆمان به‌رده‌وام ده‌بین.     من لێشتان ناشارمه‌وه، گفتوگۆم هه‌بووه له‌گەڵ به‌رپرسانی عێراق و به‌ڕێز سه‌رۆكوه‌زیران، پرسیارم كردووه ئایا حكومه‌تی عێراقی ئاماده‌یه پابه‌ندیی دارایی خۆی به‌رامبه‌ر به هه‌رێم جێبه‌جێ بكات؟ گوتیان، نه‌خێر پاره‌مان نییه و ناتوانین ئه‌و بڕه پاره‌یه دابین بكه‌ین. باشه ده‌توانن ئه‌و بڕه نه‌وته هه‌نارده‌ی ده‌ره‌وه بكه‌ن؟ گوتیان، نه‌خێر ئێمه توانای ته‌كنیكیمان نییه ئه‌وه‌ش بكه‌ین،. ئێ باشه ئه‌و بڕیاره كه‌ی له به‌رژه‌وه‌ندیی خه‌ڵكی عێراقدایه، ئه‌گه‌ر خه‌ڵكی كوردستانیش به خه‌ڵكی عێراقیش ناسراون، بۆ ئه‌و غه‌دره ده‌رحه‌ق به خەڵكی كوردستان بكرێت، تۆ خۆت نه‌توانیت هیچ پابه‌ندییه‌كی دارایی به‌رامبه‌ر به خه‌ڵكی كوردستان جێبه‌جێ بكه‌یت وه‌كو حكومه‌تی فیدراڵی و رێگه‌مان لێبگرێت، ئه‌و مافه‌شمان لێوه‌ربگرنه‌وه، ئه‌ی ئه‌م وڵاته چۆن به‌ڕێوه‌بچێت؟     باس له‌وه ده‌كه‌ن به حیساب ٦٤ ملیار دۆلار زیاتر یه‌ده‌گی ئێستا له عێراقدا هه‌یه، من ده‌مه‌وێت بپرسم، ئه‌و یه‌ده‌گه له كوێ هاتووه؟ ئایا به‌شێكی له‌و بڕه پاره‌یه نییه كه هی هه‌رێمه و بۆ ئێمه نه‌نێردراوه و به‌ناوی یه‌ده‌گ خه‌زنیان كردووه؟ ئه‌ی ئه‌و هه‌موو ساڵه ئه‌و هه‌موو پاره‌یه بۆ هه‌رێم نه‌نێردراوه، چی به‌سه‌رهاتووه؟ خۆ ئه‌مه هه‌مووی پابه‌ندیی حكومه‌تی فیدراڵییه، ناكرێت یه‌كلایه‌نه باسی ئه‌وه بكرێت كه حكومه‌تی هه‌رێم پابه‌ندیی لەسەرە، به‌ڵام حكومه‌تی فیدراڵی هیچی له‌سه‌ر نییه.     كاتی خۆی گفتوگۆی ئه‌وه‌شمان له‌گه‌ڵ حكومه‌تی فیدراڵی كرد، كه ئه‌گه‌ر ده‌تانه‌وێت بێن به‌گوێره‌ی ده‌ستوور چاره‌سه‌ری ئه‌و مه‌له‌فه بكه‌ن و حكومه‌تی عێراق بیه‌وێت ئه‌و به‌رپرسیارێتییه هه‌ڵبگرێت، ده‌بێت پابه‌ندییه‌كانی ئه‌و به‌رپرسیارێتییه‌ش له‌گه‌ڵ خۆی هه‌ڵبگرێت.     ئێمه قه‌رزێكی زۆرمان له‌سه‌ره، به‌ڵام هۆكاره‌كه‌ی چییه، له ساڵی ٢٠١٤ تاوەكو ٢٠١٧ یه‌ك فلس له بودجه‌ی حكومه‌تی فیدراڵی بۆ هه‌رێم نه‌هاتووه، حكومه‌ته‌كانی پێشووی هه‌رێمی كوردستان ئه‌م بڕه پاره‌یان قه‌رز كردووه، له‌به‌رئه‌وه‌ی هیچ داهاتێكی دیكه‌یان له‌به‌رده‌ستدا نه‌بووه، ئێستا ئه‌و قه‌رزه كه‌وتووه‌ته سه‌ر هه‌رێم، حكومه‌تی عێراق ناتوانێت خۆی بێبه‌ری بكات و بڵێت: من هیچ به‌رپرسیارێتیم نییه له‌و قه‌رزانه‌ی كه‌وتووه‌ته سه‌ر هه‌رێم. ئه‌گه‌ر ده‌ته‌وێت دۆسییه‌كه بگریته ده‌ست، ده‌بێت پابه‌ندییه‌كانی دیكه‌ش هه‌مووی قبووڵ بكه‌یت، ناكرێت خۆی لێ بێبه‌ری بكات و خۆی له‌ژێر به‌رپرسیارێتییه‌كه ده‌ربكات، مافی ده‌ستووریشمان هه‌یه و ده‌ستوور پێمان ده‌ڵێت هه‌رێمی كوردستان ده‌توانێت چی بكات؟     به هیچ شێوه‌یه‌ك ئێمه واز له یه‌ك مافی ده‌ستووریی خۆمان ناهێنین، داوا ده‌كه‌ین ئه‌و مافه ده‌ستوورییانه‌ی دیكه‌ش كه پێشێلكراون یان جێبه‌جێ نه‌كراون، له‌م خوله‌ی داهاتووی په‌رله‌مان كاری جیددییان بۆ بكرێت بۆ جێبه‌جێكردنیان، به دروستكردنی ئه‌نجوومه‌نی فیدراڵی و له‌گه‌ڵ ئه‌وه‌ش دروستكردنی دادگەی فیدراڵی، كه به‌گوێره‌ی ده‌ستوور هاتووه له مادده‌ی ٩٢، هاوكات قه‌ره‌بووكردنه‌وه‌ی ئه‌و زیانانه‌ی كه به خه‌ڵكی ئێمه كه‌وتووه، له مادده‌ی ١٢٢ی ده‌ستووردا هاتووه، جێبه‌جێكردنی مادده‌ی ١٤٠ له ناوچه دابڕێندراوه‌كان، كه ده‌بووایه له ساڵی ٢٠٠٧ جێبه‌جێكرابا. بۆچی تاوەکو ئێستا جێبه‌جێ نه‌كراوه، كێ به‌رپرسه؟ بۆ ئه‌و پێشێلكارییانه‌ی له جێبه‌جێكردنی ده‌ستوور له خەڵكی كوردستان كراوه، من داوا له ئێوه‌ی به‌ڕێز و میدیاكاران و خه‌ڵكی كوردستان و عێراق ده‌كه‌م، بۆچی ناپرسن پێشێلكردنی ئه‌م هه‌موو مادده ده‌ستوورییانه لەپێناو چی؟     من ده‌مه‌وێت لێره‌وه په‌یامێك بۆ خوشك و برایانی خۆم، بۆ هه‌موو عێراق بنێرم، كوردستان دۆستی ئێوه‌یه، ئێمه وه‌كو به‌شێك له عێراقێكی فیدراڵی، مافێكی ده‌ستووریی دیاریكراومان هه‌یه، نه مافی كه‌سمان خواردووه، نه داوای ئه‌وه ده‌كه‌ین مافی كه‌س بخۆین، نه قبووڵیش ده‌كه‌ین كه‌س مافی ئێمه بخوات.     كوردستان ده‌رگای به‌ڕووی ئێوه‌دا كراوه بووه، له خۆشی و ناخۆشیدا كوردستان له‌گه‌ڵتان بووه، ئه‌و به‌رپرسانه‌ی ئێستا له به‌غدا ده‌سه‌ڵاتیان له ده‌سته، رۆژێك له رۆژان له كوردستان بوون، كوردستان باوه‌شی بۆ ده‌كردنه‌وه له كاتێكدا هه‌موو عێراقیان له‌به‌رده‌م داخرابوو، ئێستا ئینساف و ویژدان نییه خه‌ڵكی كوردستان تاوانبار بكه‌ن، به‌وه‌ی ته‌نیا داوای مافی خۆی ده‌كات، ئه‌و ئیداره‌یه‌ی كه نه‌یتوانیوه خزمه‌ته‌كان له پارێزگاكانی دیكه‌ی عێراقی دابین بكات، ئێستا بێن فه‌شه‌لی ئیداری بخه‌نه ئەستۆی خه‌ڵكی كوردستان و بڵێن خه‌ڵكی كوردستان مافی ئێوه ده‌خوات، نه‌خێر وا نییه.     به‌ڕێزان، كوردستان ئێستاش به هه‌موو شێوه‌یه‌ك له زاخۆوه تاوەكو به‌سره، ئه‌وه‌ی پێی بكرێت له خزمه‌تی هاووڵاتییانی عێراقیدا بێت، دەیكات؛ به‌ڵام ده‌بێت به‌پێی ده‌ستوور ئه‌وه بكات، ئێمه خوشك و برای یه‌كترین، شانازی ده‌كه‌ین به‌وه‌ی كه تاوەكو ئێستاش یه‌ك ملیۆن كه‌س، لێقه‌وماوان یان په‌نابه‌ر له شوێنه‌كانی دیكه‌ی عێراق و وڵاتانی ده‌وروبه‌ر له كوردستان له كه‌مپه‌كاندا هه‌ن، به‌پێی به‌رپرسیارێتی ده‌بووایه حكومه‌تی عێراق هیچ نه‌بێت رووبه‌ڕووی ئه‌وه‌ش ببێته‌وه كه به‌رپرسیارێتیی به‌خێوكردن و گه‌یاندنی خزمه‌تگوزاری به‌م خه‌ڵكه بگه‌یێنێت، به‌ڵام ئه‌وه‌شی نه‌كردووه، گوتوومانه ئێمه ئاماده‌ین پێشوازی له هه‌ر خه‌ڵكێكی لێقه‌وماو بكه‌ین. به شانازیشه‌وه به‌رده‌وام ده‌بین، كوردستان وڵاتێكه شوێنی پێكه‌وه‌ژیانی ئایینی و ئیتنییه، هیچ كێشه‌یه‌كمان له‌گه‌ڵ خوشك و برا عه‌ره‌به‌كان یان هیچ پێكهاته‌یه‌كی دیكه نییه. به پێچه‌وانه‌وه، ئێمه داوای پشتیوانیی هه‌موو خوشك و برا عه‌ره‌به‌كانیش ده‌كه‌ین، له به‌دیهێنانی مافه ده‌ستوورییه‌كانی خۆیان و خه‌ڵكی كوردستان، ئه‌و ئه‌زموونه‌ی له كوردستان هه‌یه ئاماده‌ین بیگوازینه‌وه بۆ هه‌ر شوێنێك كه پێویست بێت.     كاتێك كه به‌سره ئاوی نه‌بوو، رێكخراوه خێرخوازییه‌كان، له سه‌رووی هه‌موویانه‌وه ده‌زگای خێرخوازیی بارزانی لێره‌وه ئاوی بۆ به‌سره ده‌نارد، له هه‌موو پارێزگاكانی دیكه كه پێویست بێت، له ئه‌نبار، سه‌ماوه، نه‌جه‌ف، به‌غدا و له هه‌ركوێ بێت، كه پێویستی بە هاوكاری هەبووبێت، ده‌زگاكانی كوردستان ئاماده‌بوون به‌پیریانه‌وه بچن و له‌مه‌ودواش به‌رده‌وام ده‌بین، له گه‌یاندنی هه‌ر هاوكارییه‌ك ئێمه بتوانین بۆیان دابین بكه‌ین. له هه‌مان كاتدا ئێمه‌ش چاوه‌ڕوان ده‌كه‌ین مافه ده‌ستوورییه‌كانمان پارێزراوبن، ته‌نیا ئێمه‌ی خه‌ڵكی كوردستان به كورد و عه‌ره‌ب و توركمان و كریستیان و به هه‌موو پێكهاته‌كانه‌وه، ئێمه ته‌نیا ئه‌وه نه‌بین كه به‌رگری له مافه‌كانی خۆمان بكه‌ین، من داواده‌كه‌م خه‌ڵكی عێراق له هه‌موو پارێزگاكان و ناوچه‌كانی دیکەی عێراق، به‌رگری له مافه ده‌ستوورییه‌كانی خۆیان و خه‌ڵكی كوردستانیش بكه‌ن.     له هه‌مان كاتدا داوا له خوشك و برایانی خۆمان ده‌كه‌م له هه‌رێمی كوردستان، سوپاسیان ده‌كه‌م بۆ خۆڕاگرییان و تێگه‌یشتنیان، به‌ڵام ئه‌وانیش مافێكی ده‌ستووریی خۆیانیان هه‌یه، ئه‌گه‌ر حكومه‌تی هه‌رێم له هه‌ر شوێنێك كه‌مته‌رخه‌م بێت، ئێمه سینگمان فراوانه و ئاماده‌ین گوێ له هه‌موو ره‌خنه‌یه‌ك بگرین، كه بۆ بونیاتنتان و پێشخستنی وڵاته‌كه‌مان ده‌خرێنه‌ڕوو، به‌ڵام زۆر له‌و مافانه‌ی كه پێشێلكراون حكومه‌تی هه‌رێم لێی به‌رپرس نییه، حكومه‌تی فیدراڵی لێی به‌رپرسه، ده‌مانه‌وێت هه‌موومان به‌یه‌كه‌وه داوای ئه‌و مافه پێشێلكراوه‌ی خۆمان له حكومه‌تی فیدراڵی بكه‌ین، تاوەکو ئه‌و كاته‌ش هیوادارم ئێمه بگه‌ینه ئه‌نجامێك كه به هه‌موو كێشه‌كانی ئێمه به شێوه‌یه‌كی بنه‌ڕه‌تی چاره‌سه‌ر بكرێن، حكومه‌تی هه‌رێم پابه‌نده به مافە ده‌ستوورییه‌كانی خۆی، پابه‌نده به یاسا به‌ركاره‌كانی هه‌رێمی كوردستان به یاسای نه‌وت و غازیشه‌وه، ئێمه پابه‌ندین به گرێبه‌سته‌كانمان له‌گه‌ڵ كۆمپانیاكان، كه له‌گه‌ڵ هه‌رێمی كوردستان كارده‌كه‌ن، چ لێره، چ ئه‌وانه‌ی نه‌وته‌كه‌مان لێده‌كڕن، به‌رده‌وام ده‌بین تاوەكو ئه‌و كاته‌ی ده‌گه‌ینه ئه‌نجامێكی بنه‌ڕه‌تی له‌سه‌ر بنه‌مای ده‌ستوور له‌گه‌ڵ حكومه‌تی فیدراڵی له به‌غدا.     دوای ئەوە من دەمەوێت خاڵێکی تریشتان بۆ باسبکەم، کە لە ساڵی ٢٠٠٧ هەوڵێکی زۆر درا بۆ دەرکردنی یاسای نەوت و غازی حکومەتی فیدراڵی، تەقریبەن رەشنووسی یاساکە ئامادەکرا بۆئەوەی دەنگی لەسەر بدرێت، بەڵام دیسان دەسەڵاتی ئەو کاتەی حکومەتی فیدراڵی قبووڵی نەکرد ئەم یاسایە دەربچێت. پێیانوابوو ئێمە دەتوانین بەردەوامبین و بە هیچ شێوەیەک پێویست ناکات ئەو مافە دەستوورییەی کە بۆ هەرێمەکان یان بۆ پارێزگاکان لە دەستووردا هاتووە، ئێمە بچینە ژێرباری ئەوە. قبووڵیان نەکرد، ئەگینا ئێمە لەو کاتە و ئێستاش، داکۆکی دەکەین لەسەر ئەوەی کە پێویستە یاسای نەوت و غاز لە حکومەتی فیدراڵی دەربچێت، هەموومان بەپێی ئەو ئیلتیزاماتانەی دەستوور دەیخاتە سەر شانمان، رەفتار و مامەڵە بکەین. ئامادەشین، بەڵام بە هیچ شێوەیەک حکومەتی فیدراڵی ئەمەی نەکردووە، خەتای ئێمە نییە. دوای ئەوە کە ئەمە نەکراوە، چەندین گفتوگۆ کراوە و رێککەوتنیش کراوە لەنێوان حکومەتی ئەو سەردەمی عێراق و هەولێر، کە ئەگەر لە کاتی خۆیدا یاسای نەوت و غاز دەرنەچێت، هەر لایەنێک دەتوانێت بەردەوامبێت و کار بە یاسا بەرکارەکان بکات. ئێمە یاسایەکمان لە پەرلەمانی کوردستان دەرکرد، بووە بنەما بۆئەوەی بەپێی ئەو یاسایە رەفتار لەگەڵ دۆسیەی نەوت و غاز بکرێت. هەموو مامەڵەکانی هەرێمی کوردستان بەپێی ئەو یاسایە و بە رێککەوتنیش کراون.  ناکرێت ئێستا لەبەر هۆکارێکی سیاسی، هەموو ئەو شتانە نادیدە بگیرێن و پشت بە یاسایەکی ساڵی ١٩٧٦ ببەسترێت و بڵێن: ئەوەی لە کوردستاندا کراوە هەمووی نایاساییە. بە چ پێوەرێک؟ تەنیا لەبەرئەوەی دادگەیەک ئەم بڕیارەی داوە، کە ئەم دادگەیەش بەپێی رێکارەکانی دەستوور پێکنەهاتووە. کەواتە خۆی دادگەیەکی نادەستوورییە، چۆن بڕیار لەسەر شتێکی دەستووری دەدا، زیاتر لەمەش نووسینەوەی دەستووریش بگۆڕێت. دوای ئەوە ئێمە چەندین گفتوگۆمان کرد، نیازی هەرێمی کوردستانمان زۆر بە پاکی و بە روونی بە حکومەتی فیدراڵی گەیاند، کە ئێمە ئامادەین بۆ گفتوگۆکردن بۆ دۆزینەوەی رێگەچارەیەکی دەستووری بۆ ئەم دۆسیەیە. چەندین شاند لە هەرێمی کوردستانەوە چوون بۆ بەغدا و هەندێکجاریش میوانداریمان دەکردن، هەرچی ژمارە و داتا هەیە خراونەتەڕوو، کە ئیلتیزاماتی هەرێم چییە؟ مافی هەرێم چییە و هی حکومەتی فیدراڵییش چییە؟ بەراوردی هەموو ئەم داتایانە کراون، لە قەرزەکانی کە کەوتوونەتە سەر حکومەتی هەرێم، بەهۆی ئەو رەفتارە نادادپەروەرانەی کە حکومەتی فیدراڵی بەرامبەر بە حکومەتی هەرێمی کوردستان و خەڵکی هەرێمی کوردستانی کرد.  ئێمە ئامادەبووین بێین لەسەر هەموو ئەم خاڵانە رێکبکەوین، لە ئەنجامدا یاسای بودجەی ٢٠٢١ دەرچوو، بەپێی ئەو یاسایە، دەبوو حکومەتی عێراق، ئیستیحقاقاتی هەرێمی کوردستان بنێرێت، دوای بەراوردکردنی داهاتەکانی هەرێمی کوردستان لەگەڵ عێراق، چەندی دەمێنێتەوە بینێرن. ئێمە لەسەر ئەمەش چەندین بەڵگە و داتامان خستووەتەڕوو، چاودێری دارایی حکومەتی فیدراڵ هاتووەتە هەرێم، چاودێری دارایی ئێمە چووەتە بەغدا و چەندین گفتوگۆیان کردووە، داهاتی هەرێمی کوردستان چەندە؟ داهاتی حکومەتی فیدراڵی چەندە؟ ئیلتیزاماتی حکومەتی هەرێم بەرامبەر بە حکومەتی فیدراڵی چییە؟ ئیلتیزاماتی حکومەتی فیدراڵیش بەرامبەر بە خەڵکی هەرێم چییە؟ هەموو ئەو شتانەمان بەراوردکردووە لەگەڵ یەکدی، دوای ئەوە خۆیان بڕیاریاندا، بەپێی یاسا بڕیاریاندا ئیستیحقاقاتی هەرێمی کوردستان بنێرن بۆمان.  بەپێی یاسای بودجەی ٢٠٢١، خۆیان داوایان لە هەرێم کردووە، پێویستە رۆژانە نەوت لە هەرێم دەربێت و کەمتریش نەبێت لە ٤٦٠ هەزار بەرمیلی رۆژانە. دوای ئەوەش کە نەوتەکە دەفرۆشن، یەکەمجار باسی ئەوە دەکرا کە ٢٥٠ هەزار بەرمیل بدرێتەوە بە حکومەتی فیدراڵی، بەڵام هەر خۆیان دیسان گوتیان: ئێمە ئەو یاسایەمان ناوێت و دەمانەوێت نرخی ئەو ٢٥٠ هەزار بەرمیلەمان بۆ بنێرن. ئێمەش ئامادەبووین و پابەندبووین.  هەرچی داهاتی هەرێمە، بەپێی ئەو نرخەی کە سۆمۆ دایناوە (٢٥٠ هەزار بەرمیل، لە چ کاتێکدا و نرخەکەی چەندە) لێمان ببڕن. داهاتی نانەوتییش چەندە لێمان ببڕن و ئەوەی دەمێنێتەوە بینێرین، سەرەنجام رێککەوتین مانگانە ٢٠٠ ملیار دینار (هەرچەندە کەمترە لە بەرکەوتەی خەڵکی هەرێمی کوردستان) بنێرن، بەڵام لە ٢٦ مانگی رابردوودا، تەنیا ١٢ مانگ بۆیان ناردووین، ١٤ مانگ ئەم مافە کە مافی خەڵکی هەرێمی کوردستانە، بەغدا نەیناردووە. ئەمە هەمووی ژمارە و داتایە و هەیە، ئەمە نە شیکردنەوەیە و نە رای کەسییە، ئەمە راستییەکە و هەیە.  لە ساڵی ٢٠٢٢، ئێمە ئەوە چووینەتە ناو مانگی سێ، یەک مانگیش حکومەتی فیدراڵی ئیستیحقاقاتی خەڵکی هەرێمی کوردستانی نەناردووە، ئینجا دێن بە حساب دەڵێن: هەرێمی کوردستان پابەند نەبووە. ئێمە لە کوێ پابەند نەبووین؟ هەرچی داهاتی ئێمەیە دیارە کە لای ئێوەیە، ئەمەتان بڕیوە. باقییەکەی بەپێی میزانییە چەندە، دەبوایە تەنیا ئەوەمان بۆ بنێرن کە خۆتان گوتووتانە: ئێمە تەنیا ٢٠٠ ملیار دینارتان بۆ دەنێرین. ئێمە رازییش بووین (هەرچەندە کەمترە لە مافی خۆمان). ئێ بۆ نەیانکردووە؟ ئێمە سواڵکەر نین هەموو مانگێک بچین لە دەرگای بەغدا بدەین. ئەگەر خەڵکی ئەم وڵاتەین و مافێکی دەستووریمان هەیە، مافێکی یاساییمان هەیە، پێویستە حکومەتی فیدراڵی مافی ئەو خەڵکەی بداتەوە.  سەرەڕای ئەوەی کە مافەکانی خەڵکی ئێمە پێشێلکراوە و نەدراوە، دێن هەندێکجار هەواڵی ناڕاست لە شەقامەکانی عەرەبی و عێراقی بڵاودەکەنەوە، بە حساب هەرێمی کوردستان مافی خەڵکی دیکە دەخوات. بەڕێزان ئەمە راست نییە. من جارێکی دیکەش دەیڵێمەوە، کە هەرێمی کوردستان تەنیا لەو کاتە سوودمەند بووە کە پارەی بۆ هاتووەتەوە لە ٥ % ی داهاتی عێراق، ٩٥ % ی دیکەی لای حکومەتی فیدراڵی بووە. چیان لێکردووە؟ کوا نەخۆشخانەکان؟ کوا قوتابخانەکان؟ کوا شەقامەکان؟ کوا پرۆژەکان؟ کوا ئەو خزمەتگوزارییەی کە حەقە بە خەڵکی عێراق بگات و تائێستا پێیان نەگەیشتووە؟ بۆ خەڵکی کوردستان تاوانبار بکرێن بەوەی کە ئیدارەیەکی سەرکەوتووتری هەبووە و بەو رێژە کەمەی کە لەبەردەستی بووە، توانیویەتی شتێک لێرە دروست بکات.  من ناڵێم ئێمە کەموکوڕیمان نییە، بەڵام لەم کابینەیە هەموو هەوڵێکمان داوە بۆئەوەی چاکسازی بکەین، چاکسازیشمان کردووە. لە هەموو سێکتەرەکان چاکسازیمان کردووە و خراونەتەڕووش، بەڵام بەداخەوە وەکو پێویست یان حکومەتی هەرێم نەیتوانیوە وەکو پێویست پەیامەکەی خۆی بگەیێنێت، لەو ساڵانەی کە چاکسازیی تێدا کردووە، یانیش زۆر کەس لەوانەیە بە مەرامی سیاسیی ویستبێتیان تەنیا بابەتە سلبییەکان بخەنەڕوو و هەرچی شتی چاکە هەیە بیشارنەوە.  من نموونه‌یه‌كتان بۆ باس بكه‌م، پرسیار له‌سه‌ر ئه‌وه ده‌كرێت کە داهاتی نه‌وتی ئێمه چۆنه و چۆن مامه‌ڵه‌مان له‌گه‌ڵ كردووه؟ به‌ڕێزان! نه‌وت له بازاڕی نێوده‌وڵه‌تی نرخه‌كه‌ی گۆڕانكاریی به‌سه‌ردا دێت، كه‌م و زیاد ده‌بێت، به‌ڵام من ده‌مه‌وێت به شێوه‌یه‌كی رێژه‌یی بیخه‌مه‌ڕوو.  زۆرجار ده‌گوترێت ٤١٠ هه‌زار به‌رمیل نه‌وت ده‌فرۆشرێت، نرخه‌كه‌ی ئه‌مڕۆ بووه‌ته ئه‌وه‌نده، ئه‌ی ئه‌م داهاته له كوێیه؟ زۆرجار ئه‌ندامانی په‌رله‌مان و سیاسییه‌كانیش دێن ئه‌و قسانه ده‌كه‌ن، ئێمه روونكردنه‌وه‌مان داوه، جارێكی دیكه‌ش روونی ده‌كه‌ینه‌وه. ئه‌و نه‌وته‌ی ده‌فرۆشرێت، چه‌ند بابه‌تێك له‌خۆده‌گرێت، ئه‌و كۆمپانیایانه‌ی گرێبه‌ستیان له‌گه‌ڵ هه‌رێمی كوردستان هەبووه بۆ ده‌رهێنانی نه‌وت، تێچووی ده‌رهێنانیان هه‌یه، ئه‌و پاره‌یه حكومه‌تی هه‌رێم ده‌یانداته‌وه، كه‌واته پاره‌ی فرۆشتنی نه‌وت كه دێته‌وه، ته‌نیا ئه‌وه نییه كه ده‌بێته مووچه، به‌شێكی زۆری ده‌بێت بگه‌ڕێته‌وه بۆ ئه‌و كۆمپانیایانه‌ی نه‌وته‌كه ده‌رده‌هێنن، ئه‌وه‌ش پاره‌ی هه‌رێمه ده‌یانداتێ، بۆئه‌وه‌ی ئه‌م خزمه‌ته پێشكێش بكه‌ن، بۆئه‌وه‌ی پرۆسه‌كه به‌رده‌وام بێت. به‌شێكی پاره‌كه بۆ گواستنه‌وه‌یه، به‌شێكی دێته‌وه بۆ وه‌زاره‌تی دارایی و هه‌ر هه‌مووی ته‌رخان ده‌كرێت بۆ مووچه.  من وه‌كو رێژه بۆتان باس بكه‌م، به‌شێكیشی وه‌كو قه‌رز، بۆ دانه‌وه‌ی به‌شێك له‌و قه‌رزانه ته‌رخان ده‌كرێت، ئه‌گه‌ر ١٠٠ % ی ئه‌و پاره‌یه حیساب بكه‌ین، ٧ % ی بۆ دانه‌وه‌ی قه‌رز ده‌ڕوات، ٤٣ % ی پاره‌كه حكومه‌ت ده‌یداته‌وه ئه‌و كۆمپانیایانه‌ی نه‌وت ده‌رده‌هێنن، ئه‌مه گرێبه‌ستی نێوده‌وڵه‌تین و هیچ گرێبه‌ستێكیش له‌و كابینه‌یه نه‌كراوه، به‌ڵام ٤٣ % ی حكومه‌ت پابه‌نده بیداته‌وه.  % ٩ی ئه‌م پاره‌یه ده‌گه‌ڕێته‌وه بۆ گواستنه‌وه‌ی نه‌وت، ئه‌مه‌ش بڵێم، پێشتر و پێش ئه‌م كابینه‌یه، نێوان ٢٥ تاوەكو ٢٨ % ی ئه‌م پاره‌یه ده‌هاته‌وه بۆ مووچه، له‌م كابینه‌یه دوای ئه‌و گۆڕانكاری و چاكسازییانه‌ی كه كردوومانه، ئێستا ٤١ % ی پاره‌ی نه‌وت ته‌نیا بۆ مووچه ته‌رخانده‌كرێت، واته له كۆی گشتیی ئه‌و پاره‌یه‌ی كه نه‌وته‌كه‌مان به حیساب داهاتی هه‌یه، ٤١ % ی ته‌نیا بۆ مووچه ته‌رخانده‌كرێت، بە مانای ئه‌وه نییه پاره‌كه‌ی دیکەش به‌فیڕۆده‌ڕوات، ئه‌وه‌ی دیکەش هه‌ر بۆ خزمه‌تگوزارییه‌كانی ئه‌و كۆمپانیایانه ده‌بێت كه نه‌وت ده‌رده‌هێنن، چونکە ئه‌ویش تێچووی هه‌یه.  خۆشتان ده‌زانن كاتی خۆی نه‌وتی هه‌رێم به رێژه‌یه‌كی زۆر كه‌متر له نرخی سۆمۆ ده‌فرۆشرا، ئێمه دیسان هه‌ر له‌م كابینه‌یه‌دا گفتوگۆی زۆرمان كرد له‌گه‌ڵ ئه‌و كۆمپانیایانه‌ی كڕیاری نه‌وتن، وامانكرد رێژه‌ی ئه‌و جیاوازییه‌ی كه له‌نێوان نرخی نه‌وتی هه‌رێم و سۆمۆ، یان برێنتە، كه‌می بكه‌ینه‌وه، كه‌واته به تێكڕا ئێمه له هه‌ر به‌رمیلێك نه‌وت توانیمان به‌پێی رێژه‌ی زیادبوون و كه‌مبوونی نه‌وته‌كه ده‌وروبه‌ری ٤ دۆلار بۆ خه‌زێنه‌ی هه‌رێمی كوردستان بگه‌ڕێنینه‌وه، ئه‌وانه هه‌مووی چاكسازین له‌و كابینه‌یه كراوه.  به‌ڵام به‌ڕێزان، با من باسی خاڵێكی دیکە بكه‌م، پرسیار له‌وه ده‌كرێت باشه نرخی نه‌وت ئه‌وه‌نده زیادبووه، ئه‌ی بۆ مووچه كێشه‌ی تێده‌كه‌وێت؟ خه‌رجییه‌كانی حكومه‌ت ته‌نیا بۆ مووچه زیاتر له ٦٠٠ ملیۆن دۆلارە، به‌ڵام خه‌رجیی دیكه‌شی هه‌یه، دروستكردنی پرۆژه‌یه، پابه‌ندی و قه‌رزه، ئه‌وانه هه‌مووی ده‌كه‌وێته سه‌ر شانی حكومه‌ت، له داهاتی نه‌وت كه دێته‌وه، من باسمکرد کە ٤١ % ی دێته‌وه، بۆ ئه‌و مانگه پێشبینیی ئه‌وه ده‌كرێت ٩٩٠ ملیۆن دۆلارێك بێته‌وه، ٤١ % ی ئه‌و پاره‌یه بۆ مووچه ده‌بێت، ٤٠٠ بۆ ٤٠٥ ملیۆن دۆلار، شتێکی وا دێته‌وه، ئه‌ی باقیه‌كه‌ی دیکەی له كوێ دێت؟ باقیه‌كه‌ی دیکەی ئه‌وه‌یه كه له داهاتی نانه‌وتی دێنه‌وه، له باج، رسوومات، داهاتی ناوخۆ و خاڵە سنوورییه‌كان بوون.  ئێمه له‌وه‌ش چاكسازیمان كرد، داهاتی نانه‌وتیی ناوخۆییشمان زیادكرد، به‌ڵام دوای ئه‌وه‌ی كه كۆرۆنا هات، تۆزێك كێشه‌ی تێكه‌وت، ویستمان ئابووریمان به‌ره‌و كێرڤێكی به‌رزتر بڕواته‌وه. به‌داخه‌وه له هه‌ندێك له خاڵه سنوورییه‌كان بێ ئیلتیزامی كرا، ئه‌و داهاته بۆ خه‌زێنه‌ی حكومه‌ت نه‌گه‌ڕێندرایه‌وه، كه‌واته نابێت ئێمه تەسەوری ئەوەمان هەبێت كه نرخی نه‌وت زیادیكرد، ده‌بووایه ئه‌وه‌ی دیکەش وه‌كو خۆی بمێنێته‌وه بۆئه‌وه‌ی داهات زیادبكات، به‌ڵام له‌لایه‌ك زیادبكات و له لایه‌كی دیكه كه‌م بكاته‌وه، ئێمه دیسان دووچاری هه‌مان گرفت و كێشه ده‌بینه‌وه، له لایه‌كی دیكه‌وه حكومه‌تی فیدراڵی ده‌بووایه ٢٠٠ ملیاره‌كه بنێرێت، كه نه‌ینارد، کاریگەریی ده‌بێت، له ناوخۆییش ده‌بێت وه‌كو خۆی بمێنێته‌وه، هه‌موو لایه‌كیش پابه‌ندبێت به‌وه‌ی داهاته‌كه بگه‌ڕێنێته‌وه خه‌زێنه‌ی هه‌رێم. داوای شۆڕكردنه‌وه‌ی ده‌سه‌ڵات كرا، موافقەتم کرد، به‌ڵام شۆڕكردنه‌وه‌ی ده‌سه‌ڵات به‌و مانایه دێت، كه ده‌بێت به‌رپرسیارێتیش ته‌حه‌مول بكرێت، بۆ گه‌ڕانه‌وه‌ی داهاته‌كان بۆ خه‌زێنه‌ی حكومه‌ت به‌رده‌وام بێت به‌و شێوه‌یه‌ی كه پێشتر هه‌بووه، له‌گه‌ڵ زیادكردنی جووڵه‌ی بازرگانی ئه‌و داهاته زیاتریش بكرێت.  به‌داخه‌وه! له لایه‌كه‌وه نرخی نه‌وت زیاد دەبێت، به‌ڵام له لایه‌كه‌وه داهاته‌كانی ناوخۆیی به‌ره‌و كزی ده‌چن، ئه‌و ئیلتیزامەی کە پێویسته ده‌سه‌ڵاتداره‌كان له هه‌ندێك لە پارێزگاكان بیكه‌ن، وه‌كو پێویست ئه‌و به‌رپرسیارێتییه‌یان هه‌ڵنه‌گرتووه.  من دەمویست ئەم خاڵانەتان بۆ باسبکەم، له‌باره‌ی بڕیاره‌كه‌ی دادگەی فیدراڵی، دیسان ده‌یڵێمه‌وه، ئێمه ئاماده‌ین گفتوگۆ له‌گه‌ڵ حكومه‌تی فیدراڵی بكه‌ین، بۆ گه‌یشتن بە چاره‌سه‌رێكی ده‌ستووریی بنه‌ڕه‌تی و كۆتایی به‌م كێشانه بهێنین، ده‌ستوور حه‌كه‌م بێت، ده‌ستوور ماف و ئه‌ركه‌كانی ئێمه دیاری بكات، به هه‌ردوولاشه‌وه، ئێمه ئیلتیزامی ته‌واو به ئه‌و مافە دەستووری و ئه‌ركه ده‌ستوورییانه‌ی خۆشمان ده‌بین، تاوەکو ئه‌و كاته به‌پێی ده‌ستوور و یاسای په‌رله‌مانی كوردستان كه ئێمه پێیه‌وه پابه‌ندین پێی، له‌سه‌ر ئه‌ركه‌كه‌ی خۆمان به‌رده‌وام ده‌بین.  من لێشتان ناشارمه‌وه، گفتوگۆم هه‌بووه له‌گەڵ به‌رپرسانی عێراق و به‌ڕێز سه‌رۆكوه‌زیران، پرسیارم كردووه ئایا حكومه‌تی عێراقی ئاماده‌یه پابه‌ندیی دارایی خۆی به‌رامبه‌ر به هه‌رێم جێبه‌جێ بكات؟ گوتیان، نه‌خێر پاره‌مان نییه و ناتوانین ئه‌و بڕه پاره‌یه دابین بكه‌ین. باشه ده‌توانن ئه‌و بڕه نه‌وته هه‌نارده‌ی ده‌ره‌وه بكه‌ن؟ گوتیان، نه‌خێر ئێمه توانای ته‌كنیكیمان نییه ئه‌وه‌ش بكه‌ین،. ئێ باشه ئه‌و بڕیاره كه‌ی له به‌رژه‌وه‌ندیی خه‌ڵكی عێراقدایه، ئه‌گه‌ر خه‌ڵكی كوردستانیش به خه‌ڵكی عێراقیش ناسراون، بۆ ئه‌و غه‌دره ده‌رحه‌ق به خەڵكی كوردستان بكرێت، تۆ خۆت نه‌توانیت هیچ پابه‌ندییه‌كی دارایی به‌رامبه‌ر به خه‌ڵكی كوردستان جێبه‌جێ بكه‌یت وه‌كو حكومه‌تی فیدراڵی و رێگه‌مان لێبگرێت، ئه‌و مافه‌شمان لێوه‌ربگرنه‌وه، ئه‌ی ئه‌م وڵاته چۆن به‌ڕێوه‌بچێت؟  باس له‌وه ده‌كه‌ن به حیساب ٦٤ ملیار دۆلار زیاتر یه‌ده‌گی ئێستا له عێراقدا هه‌یه، من ده‌مه‌وێت بپرسم، ئه‌و یه‌ده‌گه له كوێ هاتووه؟ ئایا به‌شێكی له‌و بڕه پاره‌یه نییه كه هی هه‌رێمه و بۆ ئێمه نه‌نێردراوه و به‌ناوی یه‌ده‌گ خه‌زنیان كردووه؟ ئه‌ی ئه‌و هه‌موو ساڵه ئه‌و هه‌موو پاره‌یه بۆ هه‌رێم نه‌نێردراوه، چی به‌سه‌رهاتووه؟ خۆ ئه‌مه هه‌مووی پابه‌ندیی حكومه‌تی فیدراڵییه، ناكرێت یه‌كلایه‌نه باسی ئه‌وه بكرێت كه حكومه‌تی هه‌رێم پابه‌ندیی لەسەرە، به‌ڵام حكومه‌تی فیدراڵی هیچی له‌سه‌ر نییه.  كاتی خۆی گفتوگۆی ئه‌وه‌شمان له‌گه‌ڵ حكومه‌تی فیدراڵی كرد، كه ئه‌گه‌ر ده‌تانه‌وێت بێن به‌گوێره‌ی ده‌ستوور چاره‌سه‌ری ئه‌و مه‌له‌فه بكه‌ن و حكومه‌تی عێراق بیه‌وێت ئه‌و به‌رپرسیارێتییه هه‌ڵبگرێت، ده‌بێت پابه‌ندییه‌كانی ئه‌و به‌رپرسیارێتییه‌ش له‌گه‌ڵ خۆی هه‌ڵبگرێت.  ئێمه قه‌رزێكی زۆرمان له‌سه‌ره، به‌ڵام هۆكاره‌كه‌ی چییه، له ساڵی ٢٠١٤ تاوەكو ٢٠١٧ یه‌ك فلس له بودجه‌ی حكومه‌تی فیدراڵی بۆ هه‌رێم نه‌هاتووه، حكومه‌ته‌كانی پێشووی هه‌رێمی كوردستان ئه‌م بڕه پاره‌یان قه‌رز كردووه، له‌به‌رئه‌وه‌ی هیچ داهاتێكی دیكه‌یان له‌به‌رده‌ستدا نه‌بووه، ئێستا ئه‌و قه‌رزه كه‌وتووه‌ته سه‌ر هه‌رێم، حكومه‌تی عێراق ناتوانێت خۆی بێبه‌ری بكات و بڵێت: من هیچ به‌رپرسیارێتیم نییه له‌و قه‌رزانه‌ی كه‌وتووه‌ته سه‌ر هه‌رێم. ئه‌گه‌ر ده‌ته‌وێت دۆسییه‌كه بگریته ده‌ست، ده‌بێت پابه‌ندییه‌كانی دیكه‌ش هه‌مووی قبووڵ بكه‌یت، ناكرێت خۆی لێ بێبه‌ری بكات و خۆی له‌ژێر به‌رپرسیارێتییه‌كه ده‌ربكات، مافی ده‌ستووریشمان هه‌یه و ده‌ستوور پێمان ده‌ڵێت هه‌رێمی كوردستان ده‌توانێت چی بكات؟     به هیچ شێوه‌یه‌ك ئێمه واز له یه‌ك مافی ده‌ستووریی خۆمان ناهێنین، داوا ده‌كه‌ین ئه‌و مافه ده‌ستوورییانه‌ی دیكه‌ش كه پێشێلكراون یان جێبه‌جێ نه‌كراون، له‌م خوله‌ی داهاتووی په‌رله‌مان كاری جیددییان بۆ بكرێت بۆ جێبه‌جێكردنیان، به دروستكردنی ئه‌نجوومه‌نی فیدراڵی و له‌گه‌ڵ ئه‌وه‌ش دروستكردنی دادگەی فیدراڵی، كه به‌گوێره‌ی ده‌ستوور هاتووه له مادده‌ی ٩٢، هاوكات قه‌ره‌بووكردنه‌وه‌ی ئه‌و زیانانه‌ی كه به خه‌ڵكی ئێمه كه‌وتووه، له مادده‌ی ١٢٢ی ده‌ستووردا هاتووه، جێبه‌جێكردنی مادده‌ی ١٤٠ له ناوچه دابڕێندراوه‌كان، كه ده‌بووایه له ساڵی ٢٠٠٧ جێبه‌جێكرابا. بۆچی تاوەکو ئێستا جێبه‌جێ نه‌كراوه، كێ به‌رپرسه؟ بۆ ئه‌و پێشێلكارییانه‌ی له جێبه‌جێكردنی ده‌ستوور له خەڵكی كوردستان كراوه، من داوا له ئێوه‌ی به‌ڕێز و میدیاكاران و خه‌ڵكی كوردستان و عێراق ده‌كه‌م، بۆچی ناپرسن پێشێلكردنی ئه‌م هه‌موو مادده ده‌ستوورییانه لەپێناو چی؟     من ده‌مه‌وێت لێره‌وه په‌یامێك بۆ خوشك و برایانی خۆم، بۆ هه‌موو عێراق بنێرم، كوردستان دۆستی ئێوه‌یه، ئێمه وه‌كو به‌شێك له عێراقێكی فیدراڵی، مافێكی ده‌ستووریی دیاریكراومان هه‌یه، نه مافی كه‌سمان خواردووه، نه داوای ئه‌وه ده‌كه‌ین مافی كه‌س بخۆین، نه قبووڵیش ده‌كه‌ین كه‌س مافی ئێمه بخوات.     كوردستان ده‌رگای به‌ڕووی ئێوه‌دا كراوه بووه، له خۆشی و ناخۆشیدا كوردستان له‌گه‌ڵتان بووه، ئه‌و به‌رپرسانه‌ی ئێستا له به‌غدا ده‌سه‌ڵاتیان له ده‌سته، رۆژێك له رۆژان له كوردستان بوون، كوردستان باوه‌شی بۆ ده‌كردنه‌وه له كاتێكدا هه‌موو عێراقیان له‌به‌رده‌م داخرابوو، ئێستا ئینساف و ویژدان نییه خه‌ڵكی كوردستان تاوانبار بكه‌ن، به‌وه‌ی ته‌نیا داوای مافی خۆی ده‌كات، ئه‌و ئیداره‌یه‌ی كه نه‌یتوانیوه خزمه‌ته‌كان له پارێزگاكانی دیكه‌ی عێراقی دابین بكات، ئێستا بێن فه‌شه‌لی ئیداری بخه‌نه ئەستۆی خه‌ڵكی كوردستان و بڵێن خه‌ڵكی كوردستان مافی ئێوه ده‌خوات، نه‌خێر وا نییه.     به‌ڕێزان، كوردستان ئێستاش به هه‌موو شێوه‌یه‌ك له زاخۆوه تاوەكو به‌سره، ئه‌وه‌ی پێی بكرێت له خزمه‌تی هاووڵاتییانی عێراقیدا بێت، دەیكات؛ به‌ڵام ده‌بێت به‌پێی ده‌ستوور ئه‌وه بكات، ئێمه خوشك و برای یه‌كترین، شانازی ده‌كه‌ین به‌وه‌ی كه تاوەكو ئێستاش یه‌ك ملیۆن كه‌س، لێقه‌وماوان یان په‌نابه‌ر له شوێنه‌كانی دیكه‌ی عێراق و وڵاتانی ده‌وروبه‌ر له كوردستان له كه‌مپه‌كاندا هه‌ن، به‌پێی به‌رپرسیارێتی ده‌بووایه حكومه‌تی عێراق هیچ نه‌بێت رووبه‌ڕووی ئه‌وه‌ش ببێته‌وه كه به‌رپرسیارێتیی به‌خێوكردن و گه‌یاندنی خزمه‌تگوزاری به‌م خه‌ڵكه بگه‌یێنێت، به‌ڵام ئه‌وه‌شی نه‌كردووه، گوتوومانه ئێمه ئاماده‌ین پێشوازی له هه‌ر خه‌ڵكێكی لێقه‌وماو بكه‌ین. به شانازیشه‌وه به‌رده‌وام ده‌بین، كوردستان وڵاتێكه شوێنی پێكه‌وه‌ژیانی ئایینی و ئیتنییه، هیچ كێشه‌یه‌كمان له‌گه‌ڵ خوشك و برا عه‌ره‌به‌كان یان هیچ پێكهاته‌یه‌كی دیكه نییه. به پێچه‌وانه‌وه، ئێمه داوای پشتیوانیی هه‌موو خوشك و برا عه‌ره‌به‌كانیش ده‌كه‌ین، له به‌دیهێنانی مافه ده‌ستوورییه‌كانی خۆیان و خه‌ڵكی كوردستان، ئه‌و ئه‌زموونه‌ی له كوردستان هه‌یه ئاماده‌ین بیگوازینه‌وه بۆ هه‌ر شوێنێك كه پێویست بێت.     كاتێك كه به‌سره ئاوی نه‌بوو، رێكخراوه خێرخوازییه‌كان، له سه‌رووی هه‌موویانه‌وه ده‌زگای خێرخوازیی بارزانی لێره‌وه ئاوی بۆ به‌سره ده‌نارد، له هه‌موو پارێزگاكانی دیكه كه پێویست بێت، له ئه‌نبار، سه‌ماوه، نه‌جه‌ف، به‌غدا و له هه‌ركوێ بێت، كه پێویستی بە هاوكاری هەبووبێت، ده‌زگاكانی كوردستان ئاماده‌بوون به‌پیریانه‌وه بچن و له‌مه‌ودواش به‌رده‌وام ده‌بین، له گه‌یاندنی هه‌ر هاوكارییه‌ك ئێمه بتوانین بۆیان دابین بكه‌ین. له هه‌مان كاتدا ئێمه‌ش چاوه‌ڕوان ده‌كه‌ین مافه ده‌ستوورییه‌كانمان پارێزراوبن، ته‌نیا ئێمه‌ی خه‌ڵكی كوردستان به كورد و عه‌ره‌ب و توركمان و كریستیان و به هه‌موو پێكهاته‌كانه‌وه، ئێمه ته‌نیا ئه‌وه نه‌بین كه به‌رگری له مافه‌كانی خۆمان بكه‌ین، من داواده‌كه‌م خه‌ڵكی عێراق له هه‌موو پارێزگاكان و ناوچه‌كانی دیکەی عێراق، به‌رگری له مافه ده‌ستوورییه‌كانی خۆیان و خه‌ڵكی كوردستانیش بكه‌ن.     له هه‌مان كاتدا داوا له خوشك و برایانی خۆمان ده‌كه‌م له هه‌رێمی كوردستان، سوپاسیان ده‌كه‌م بۆ خۆڕاگرییان و تێگه‌یشتنیان، به‌ڵام ئه‌وانیش مافێكی ده‌ستووریی خۆیانیان هه‌یه، ئه‌گه‌ر حكومه‌تی هه‌رێم له هه‌ر شوێنێك كه‌مته‌رخه‌م بێت، ئێمه سینگمان فراوانه و ئاماده‌ین گوێ له هه‌موو ره‌خنه‌یه‌ك بگرین، كه بۆ بونیاتنتان و پێشخستنی وڵاته‌كه‌مان ده‌خرێنه‌ڕوو، به‌ڵام زۆر له‌و مافانه‌ی كه پێشێلكراون حكومه‌تی هه‌رێم لێی به‌رپرس نییه، حكومه‌تی فیدراڵی لێی به‌رپرسه، ده‌مانه‌وێت هه‌موومان به‌یه‌كه‌وه داوای ئه‌و مافه پێشێلكراوه‌ی خۆمان له حكومه‌تی فیدراڵی بكه‌ین، تاوەکو ئه‌و كاته‌ش هیوادارم ئێمه بگه‌ینه ئه‌نجامێك كه به هه‌موو كێشه‌كانی ئێمه به شێوه‌یه‌كی بنه‌ڕه‌تی چاره‌سه‌ر بكرێن، حكومه‌تی هه‌رێم پابه‌نده به مافە ده‌ستوورییه‌كانی خۆی، پابه‌نده به یاسا به‌ركاره‌كانی هه‌رێمی كوردستان به یاسای نه‌وت و غازیشه‌وه، ئێمه پابه‌ندین به گرێبه‌سته‌كانمان له‌گه‌ڵ كۆمپانیاكان، كه له‌گه‌ڵ هه‌رێمی كوردستان كارده‌كه‌ن، چ لێره، چ ئه‌وانه‌ی نه‌وته‌كه‌مان لێده‌كڕن، به‌رده‌وام ده‌بین تاوەكو ئه‌و كاته‌ی ده‌گه‌ینه ئه‌نجامێكی بنه‌ڕه‌تی له‌سه‌ر بنه‌مای ده‌ستوور له‌گه‌ڵ حكومه‌تی فیدراڵی له به‌غدا.