رۆژی چوارشەممە ٠٩ - ٠٢ - ٢٠٢٢ نەبەز عەبدولحەمید، قایمقامی هەولێر بە تۆڕی میدیایی رووداوی راگەیاند، بەردەوامن لە داخستنی ئەو شوێنانەی پابەندی رێنوێنییەکان نابن و گوتیشی، ئەمڕۆ شوێنێکی مەساجیان داخستووە و بەردەوامن لە هەڵمەتەکەیان.  قایمقامی هەولێر دەڵێت، پلانیان هەیە ئەمڕۆ ١٦ شوێنی مەساج دابخەن و سەبارەت بە هۆکارەکەی گوتی، "هەندێکی کاری نەشیاوی تێدا کراوە، هەندێکی دیکە کێشەی جۆراوجۆریان هەیە".  زیاتر لە مانگێکە هەڵمەتێکی داخستنی یانەکانی شەوان و شوێنی مەساج لە هەولێر بەڕێوەدەچێت و چەندین شوێن داخراون.