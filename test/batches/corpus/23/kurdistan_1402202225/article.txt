بەشێک لە هاونیشتمانییان رێگری لە بەستنی پێوەری کارەبا دەکەن لە ماڵەکانیان، ئەوەش بە پاساوی ئەوەی کە پارەی زیاتری کارەبایان بۆ دێتەوە و بڕی پێدانی ئەمپێری کارەباش کەمدەبێتەوە.  محەممەد حوسێن، خاوەنی دووکانەکەیە و داوا دەکات کە پارەی کارەبای بۆ کەمبکرێتەوە.  خالید رەفیق، دووکاندارێکی دیکەیە و دەڵێت، چوار گڵۆپی هەیە، بەڵام زیاتر لە ٥٠٠ هەزار دنیار کرێ کارەبای بۆ هاتووەتەوە و دەڵێت، هیچی پێ ناکرێت، "مەگەر وایەرەکان ببڕم و بە لایت ئیش بکەم".  بەپێی ئەو سیستەمی کە بۆ پێوەری زیرەک دانراوە یەک تاوەکو ٤٥٠ کیلۆوات بۆ ماڵان بە ١٨ دینارە و بۆ شوێنە پیشەسازییەکان بە ١٤٥ دینارە.  ئالان ئەرکان، گوتەبێژی کارەبای گەرمیان داوا دەکات هەر هاوبەشێکی کارەبا گومانی هەیە لەوەی پارەی زۆری بۆ هاتووەتەوە سەردانی بەڕێوبەرایەتییەکەیان بکات.  بەپێی ئاماری بەڕێوبەرایەتیی گشتیی کارەبای گەرمیان، لە سنووری ئیدارەی گەرمیان ٧٦ هەزار و ١٣٤ هاوبەشی کارەبا هەن، لەو ژمارەیەش ٦٦ هەزار و ٥٠١ هاوبەشیان پێوەری زیرەکی کارەبایان بۆ بەستراوە.