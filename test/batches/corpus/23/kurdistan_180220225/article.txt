رۆژی پێنجشەممە ١٧ی شوباتی ٢٠٢٢ لە دادگای سزای گیادین پرۆسەی دادگاییکردنی شەش کەس بەڕێوەچوو، کە لە ئۆپەراسیۆنێكی هێزە ئەمنییەکانی تورکیا لە شارۆچکەی گیادین سەر بە پارێزگای ئاگری دەستگیرکرابوون.  بە بڕیاری دادگا سێ لەو کەسانە بە مەرجی دادی ئازادکران و سێیانەکەی دیکەش بە تۆمەتی ئەندامێتیی پەکەکە سزای زیندانیکردنیان بەسەردا سەپێندرا.   لە شاری ئاگری و شارۆچکەکانی ئەو پارێزگایە لە چەند رۆژی رابردوودا لە سەروبەندی ساڵڕۆژی دەستگیرکردنی عەبدوڵڵا ئۆجەلان، رێبەری زیندانیکراوی پەکەکە، هێزە ئەمنییەکان چەند ئۆپەراسیۆنێکیان ئەنجامدا.  رۆژی چوارشەممە هەر لە ئاگری شەش کەسی دیکە دەستبەرکرابوون، کە بەرپرسێکی رێکخستنەکانی هەدەپەی ئاگری، لقی ئاگری کۆمەڵەی مافی مرۆڤ و چەند ئەندامێکی ئەنجوومەنی شارەوانییان لە نێودابوو. دوای کۆتاییهاتنی لێکۆڵینەکان پێنج کەسیان درانە دادگا و بەمەرجی دادی ئازادکران.