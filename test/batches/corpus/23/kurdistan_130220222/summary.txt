گوتەبێژی کۆمیسیۆنی باڵای سەربەخۆی هەڵبژاردنەکانی عێراق دەڵێت، حکومەتی عێراق پارەی چاودێرانی سندووقەکانی دەنگدانی هەڵبژاردنی ١٠ی ئۆکتۆبەری ٢٠٢١ی کۆمیسیۆنی باڵای سەربەخۆی هەڵبژاردنەکانی بۆ گەنجینەکان لە پارێزگاکان ناردووە و چاوەڕوانن بزانن بەچەک دەدرێت یان بە رێگەیەکی دیکە. بەرپرسی لقی هەولێری کۆمیسیۆنیش دەڵێت: "پارەکە گەیشتووە و لەم هەفتەیەدا دابەشدەکرێت".