ئۆکای مەمیش، پارێزگاری ئەرزەڕۆم دەڵێت، '' بەبۆنەی چالاکیی نێودەوڵەتیی ئەرزەڕۆم بۆ سەرکەوتن بەسەر سەهۆڵدا، کە ئەمساڵ هەشتەمینی ساز دەکرێت بەیەکەوە کۆبووینەتەوە. لە سرووشتێکی نایابداین، ئاوی ئەو تاڤگەیە دەبینین بەستوویەتی کە بە هاوین بەخوڕ دێتە خوارەوە. ئێمەش خۆشحاڵین پێشوازی لە وەرزشڤانانی سەرکەوتن بەسەر سەهۆڵدا دەکەین کە لەسەر ئاستی جیهاندا ناسراون و لە وڵاتانی وەکو رووسیا، ئازەربایجان و قرغیزستانەوە هاتوون".  چالاکییەکە یەک هەفتە دەخایەنێت و بە بەشداریی ١٦ شاخەوانی پڕۆفیشناڵ کە لە حەوت وڵاتی جیهانەوە بەشدارن، بەڕێوەدەچێت.  ئۆکای مەمیش، پارێزگاری ئەرزەڕۆم رایگەیاند، "ئەم جۆرە چالاکییانە لەسەر ئاستی جیهاندا زۆر کەم دەبیندرێت و لە هەموو شوێنێکدا ناکرێن. راستییەکەی ئەم چالاکییانە ئاوێتەی سرووشتمان دەکەن. ئێمەی مرۆڤ ناچارین رێز لە سرووشت و ژینگە بگرین ''.  لە چوارچێوەی ئەو چالاکییەشدا، وەرزشڤانان بەسەر ١٣ تاڤگەی شارۆچکەکانی تۆرتوم و ئوزوندەرەدا سەرکەوتن کە بەهۆی سەرماوە بە تەواوی بەستوویانە. هاوکات لەو شوێنانەی چالاکیی سەرکەوتن بەسەر سەهۆڵیان تێدا کراوە، تیمەکانی پۆلیس رێوشوێنی ئەمنیی تووندوتۆڵیان گرتەبەر، هەروەها تیمە پزیشکییەکانیش بۆ رووداوی لەناکاو و نەخوازراو لە ئامادەباشیدا بوون.