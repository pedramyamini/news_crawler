رۆژی سێشەممە ٠٨ - ٠٢ - ٢٠٢٢ رەجەب تەیب ئەردۆغان، سەرۆککۆماری تورکیا تویتێکی کرد و رایگەیاند، "دەمەوێت سوپاسگوزاریی خۆم دەربڕم بۆ بەڕێز نێچیرڤان بارزانی بۆ هیواخواستن بۆ چاکبوونەوەم لەڕێگەی تەلەفۆنکردن و سۆشیاڵ میدیاوە".  رۆژی ٠٥ - ٠٢ - ٢٠٢٢ رەجەب تەیب ئەردۆغان، سەرۆککۆماری تورکیا رایگەیاند، خۆی و هاوژینەکەی تووشی ڤایرۆسی کۆرۆنا بوون.  رۆژی ٠٦ - ٠٢ - ٢٠٢٢ نێچیرڤان بارزانی، سەرۆکی هەرێمی کوردستان تویتێکی کرد و ئومێدی چاکبوونەوەی بۆ هەریەکە لە رەجەب تەیب ئەردۆغان و ئەمینە ئەردۆغان خواست.  سەرۆکی هەرێمی کوردستان ئومێدی چاکبوونەوەی بەپەلەشی بۆ هەموو ئەو کەسانە خواست کە تووشی کۆرۆنا بوون.