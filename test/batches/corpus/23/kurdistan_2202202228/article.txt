ئەمڕۆ سێشەممە ٢٢ - ٠٢ - ٢٠٢٢ سەرکەوت ئەحمەد، گوتەبێژی پۆلیسی پارێزگای سلێمانی بە تۆڕی میدیایی رووداوی راگەیاند، مەفرەزەكانی بنكەی پۆلیسی رزگاری تۆمەتبارێكیان دەستگیركرد كە چەند فەرمانێکی ده‌ستگیركردنی هەبووە بە تۆمەتی فێڵكردن لە هاوڵاتییان.  سەرکەوت ئەحمەد گوتی: "تۆمەتبارەکە لە هەولێر و سلێمانی سکاڵای یاسایی لەسەر تۆمارکراوە، تۆمەتەکانیش دزیکردن و فێڵکردنن لە خەڵک. "  بەگوتەی گوتەبێژەکەی پۆلیسی سلێمانی، تۆمەتبارەکە ناوی (ه، ح، ح)ـە و پێشینه‌ی تاوانی هەبووە، ئێستا بەبڕیاری دادوەر راگیراوە و لێكۆڵینەوە لەگەڵیدا بەردەوامە.