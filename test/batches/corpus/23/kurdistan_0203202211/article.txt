هۆگر عەزیز، گوتەبێژی پۆلیسی هەولێر ئەمڕۆ چوارشەممە ٠٢ - ٠٣ - ٢٠٢٢ بە تۆڕی میدیایی رووداو راگەیاند، هێزەکانی ئەنجوومەنی ئاسایشی هەرێمی کوردستان، دژەتیرۆری هەرێمی کوردستان، بەڕێوەبەرایەتیی ئاسایشی هەولێر و بەڕێوەبەرایەتیی پۆلیسی پارێزگای هەولێر بە هاوئاهەنگی لەگەڵ هێزە ئەمنییەکانی دیکە تۆمەتبارێکیان دەستگیرکردووە بە ناوی (ا، س، م) کە چەندین تاوانی دزیی ئەنجامداوە.  وەک لە راگەیێندراوەکەی پۆلیسی هەولێردا هاتووە، ئەو کەسەی کە دەستگیر کراوە تۆمەتبارە بە دزینی؛  ١. ئۆتۆمبێلێکی جۆری تۆیۆتا لاندگرۆزەر رەنگی سپی مۆدیل ٢٠٢٢ لە گوندی زانکۆ لە هەولێر.  ٢. دزینی ئۆتۆمبێلێکی جۆری تۆیۆتا لاندگرۆزەر مۆدیل ٢٠٢٢ ڕەنگی سپی.  ٣. دزینی ئۆتۆمبێلێکی جۆری تۆیۆتا لاندگرۆزەر مۆدێل ٢٠١٣ رەنگی سپی لە شەقامی ٦٠ مەتری لە گەراج.  ٤. دزینی ئۆتۆمبێلێکی جۆری تۆیۆتا لاندگرۆزەر مۆدیل ٢٠١١ رەنگی سپی.  ٥. دزینی ئۆتۆمبێلێکی جۆری تۆیۆتا کرۆلا مۆدیل ٢٠١٧ رەنگی سپی.  ٦. دزینی ٨٠ مسقاڵ زێڕی عەیار ٢١ لەگەل بڕی (٢٠٠٠ $) دۆلاری ئەمریکی لە شاری ئیتاڵی ٢.  ٧. دزینی بڕی ٢١ ملیۆن دینار عێراقی، بڕی (٥٠٠٠ $) دۆلاری ئەمریکی و ١٥ مسقاڵ زێڕی عەیار ٢١ لە شاری مامۆستایان.