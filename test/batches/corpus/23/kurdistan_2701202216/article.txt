عەلی ئەکبەر جاویدان، فەرماندەی پۆلیسی کرماشان راگەیاند بەرەبەیانی ئەمڕۆ ٢٧ - ٠١ - ٢٠٢٢ لە گەڕەکی پەردیسی شاری کرماشان زاوای پێشووی ئەو خێزانە بە دەمانچە ئەو سێ ژنەی کوشتووە.  بکوژەکە بە ناوی میوانداری شەو چووەتە ماڵی پووری و بۆ خەوتن لەوێ ماوەتەوە و نیوە شەو پووری، پووری خۆی، پورزاکەی کە پێشتر هاوژینی بووە و لەگەڵ پوورزایەکی دیکەی کوشتوون و دواتر هەڵاتووە.  بکوژ پێنج ساڵ لەمەوبەر لە هاوژینەکەی جیا بووەتەوە و کوڕێکیان هەیە، کە ئێستا تەمەنی نۆ ساڵە و شەوی رووداوەکە هاوکات لەگەڵ راکردنی باوکی و لە خوێن گەوزانی دایک، نەنک و پووری بەسەر رووداوەکەدا کەوتووە.  عەلی ئەکبەر جاویدان دەڵێت: دوای ئەوەی لە رووداوەکە ئاگادارکراونەتەوە، دەستیان بە گەڕان کردووە و کاژێر ٠٨: ٠٠ی ئەمڕۆ پێنجشەممە قۆڵبەستیان کردووە.  بەگوتەی جاویدان، بکوژ لە لێکۆڵینەوە سەرەتاییەکاندا گوتوویەتی "رق و قینە"ی بەرامبەر ئەو ژنانە لە دڵدا بووە، بۆیە کوشتوونی.