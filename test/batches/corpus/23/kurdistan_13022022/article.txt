بەگوێرەی راگەیێندراوی به‌ڕێوه‌به‌رایه‌تیی ئاسایشی پارێزگای وان، رۆژی شەممە ١٢ی شوباتی ٢٠٢٢ تیمه‌كانی هۆبه‌ی ده‌روازه سنوورییه‌كان و قاچاخچیێتیی بە كۆچبه‌رانەوە، له چوارچێوه‌ی ئۆپەراسیۆنەکانی به‌ره‌نگاربوونه‌وه‌ی قاچاخچیێتیکردن بە کۆچبەران، له شارۆچكه‌ی توشبای وان هه‌ڵمه‌تێكی گه‌ڕان و پشكنینیان کرد.  تیمەکانی پۆلیس لە شارۆچکەی توشبا بەمەبەستی پشکنین داوایان لە شۆفێری ئۆتۆمبێلێک کردووە ئۆتۆمبێلەکەی رابگرێت، بەڵام شۆفێرەکە گوێی پێ نەدوان و هەڵاتووە.   دوای راوەدوونانی تیمەکانی پۆلیس، دەستگیرا بەسەر ئۆتۆمبێلەکەدا کە ١٨ کۆچبەری نایاسایی تێدابوو. کۆچبەرەکان دەستبەسەرکران و رەوانەی بەڕێوەبەرایەتیی کۆچ کران لە شاری وان.   شۆفێری ئۆتۆمبێلەکە درایە دادگا و بە تۆمەتی قاچاخچێتیی بە کۆچبەران بە بڕیاری دادگا خرایە زیندانەوە.