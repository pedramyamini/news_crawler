نەوشیروان ئەحمەد، باوکی محەممەد لەبارەی چارەنووسی کوڕەکەیەوە بە تۆڕی میدیایی رووداوی گوت، "محەممەد ١٦ رۆژ پێش ئێستا چووەتە سەر کار و تاوەکو ئێستا نەگەڕاوەتەوە، ئاسایش و پۆلیسم لەو رووداوە ئاگادار کردووەتەوە، بەڵام تاوەکو ئێستا نەدۆزراوەتەوە. "  بەگوتەی باوکی محەممەد، ئەو لە ناوچەی پیشەسازیی لای کەسێک کاری کردووە، ئەو رۆژەی کە دیار نەماوە وەستاکەی تەلەفۆنی بۆ کردووە و گوتوویەتی محەممەد وەڵامی تەلەفۆن ناداتەوە، دەشڵێت، "لەو کاتەوە تەلەفۆنەکەی داخراوە و دەنگی نییە. "  باوکی ئەو گەنجە ونبووەی گەرمیان ئاماژەی بەوەش کرد، کوڕەکەی نە باسی چوونە دەرەوەی کردووە و نە گومانیشی هەیە کە پەیوەندیی بە هیچ حیزب و لایەنێکەوە کردبێت، ئەو کوڕێکی کاسب بووە و رۆژانە کاژێر ٨ دەچووە سەر کارەکەی و کاژێر ٤ ـی ئێوارە دەگەڕایەوە.