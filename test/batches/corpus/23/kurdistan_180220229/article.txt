روحوڵڵا لەتیفی، گوتەبێژی گومرگی ئێران رایگەیاند، قاچخچییانی شوێنەوار ٥٧٠ پارچە شوێنەوار و لیرەیان لەنێو بارێکی کەلوپەلی نێوماڵدا شاردبووەوە و لە هەوڵدابوون لە رێگەی دەروازەی بازرگان لە سنووری شاری ماکۆ بیگوازنەوە بۆ تورکیا و لەوێشەوە بیبەن بۆ کەنەدا، بەڵام دەستیان بەسەردا گرتووە.  بەگوتەی لەتیفی، ١٨ پارچە کەلوپەلی برۆنزی، ٣٢٢ پارچە لیرەی زیو، ٨٧ پارچە لیرەی مس، گوڵدان، کتێب و کەلوپەلی مێژوویی نێوماڵیان لەنێودابووە کە مێژووی دروستکردنی بەشێکیان بۆ سێ هەزار ساڵ لەمەوبەر دەگەڕێتەوە.