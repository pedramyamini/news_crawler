ئەمڕۆ هەینی ٤ی ئاداری ٢٠٢٢، بەڕێوەبەرایەتیی کەشناسی و بوومەلەرزەزانی هەرێمی کوردستان راگەیێندراوێکی لەبارەی کەشوهەوای ئەمڕۆ هەینی و سبەی شەممەی پارێزگاکانی هەرێمی کوردستان بڵاوکردەوە و تێیدا هاتووە لە پارێزگای هەولێر، " ئاسمان نیمچەهەوری تەواو دەبێت لەگەڵ بوونی تۆزێکی سووک و بارینی نمەباران لە کات و ناوچە جیاجیاکاندا بەتایبەت لە ناوچە شاخاوییەکان، لە کاتەکانی دوای نیوەڕۆ کەشەکە ئاسایی دەبێتەوە، خێرایی با لەنێوان ١٠ بۆ ٢٠ کیلۆمەتر دەبێت لە کاژێرێکدا و مەودای بینین لەنێوان ٧ بۆ ٩ کیلۆمەتر دەبێت و نزمترین پلەی گەرمیی تۆمارکراو ٨ پلە و بەرزترین پلەش ١٤ پلەی سیلیزی دەبێت".  هەرچی کەشوهەوای سبەی شەممەیە ئاسمان لەنێوان پەڵەهەور و نیمچەهەور دەبێت، خێرایی با لەنێوان ٥ بۆ ١٥ کیلۆمەتر دەبێت لە کاژێرێکدا، مەودای بینین لەنێوان ٩ بۆ ١٠ کیلۆمەتر دەبێت و نزمترین پلەی گەرما و بەرزترین پلە لەنێوان ٦ بۆ ١٥ پلەی سیلیزی دەبێت".  پەیوەست بە کەشوهەوای پارێزگای سلێمانی، لە راگەیێندراوی بەڕێوەبەرایەتیی کەشناسی و بوومەلەرزەزانی هەرێمی کوردستان هاتووە، "ئاسمان نیمچەهەور دەبێت لەگەڵ بوونی تۆزوخۆڵ، هەروەها لە ناوچە شاخاوییەکان باران دەبارێت، لە کاتەکانی ئێوارەشدا کاریگەریی تۆز نامێنێت، خێرایی با لەنێوان ١٠ بۆ ٢٠ کیلۆمەتر دەبێت لە کاژێرێکدا و مەودای بینین لەنێوان ٥ بۆ ٨ کیلۆمەتر دەبێت و نزمترین پلەی گەرمیی تۆمارکراو ٧ پلە و بەرزترین پلەش ١١ پلەی سیلیزی دەبێت".  لەبارەی کەشوهەوای رۆژی شەممەی پارێزگای سلێمانییەوە، بەپێی راگەیێندراوەکە، ئاسمان لەنێوان پەڵەهەور و نیمچەهەور دەبێت، خێرایی با لەنێوان  ٥ بۆ  ١٥ کیلۆمەتر دەبێت لەکاژێرێکدا، مەودای بینین لەنێوان ٩ بۆ ١٠ کیلۆمەتر دەبێت و نزمترین پلەی گەرما و بەرزترین پلە لەنێوان ٥ بۆ ١٣ پلەی سیلیزی دەبێت.  سەبارەت بە کەشوهەوای پارێزگای دهۆکیش لە ئەمڕۆ هەینیدا، لە راگەیێندراوەکەی بەڕێوەبەرایەتیی کەشناسی و بوومەلەرزەزانیی هەرێمی کوردستان هاتووە، "ئاسمان هەوری تەواو دەبێت، لەگەڵ بارینی باران لەکات و ناوچە جیاجیاکاندا بەتایبەت لە ناوچە شاخاوییەکان باران دەبارێت، لەگەڵ بوونی تۆزی سووک، خێرایی با لەنێوان ٥ بۆ ١٥ کیلۆمەتر دەبێت لەکاژێرێکدا و مەودوای بینین لەنێوان ٧ بۆ ٩ کیلۆمەتر دەبێت و نزمترین پلەی گەرمیی تۆمارکراو ٦ پلە و بەرزترین پلەش ١٢ پلەی سیلیزی دەبێت".  هەروەها پێشبینی دەکرێت کەشوهەوای رۆژی شەممەی پارێزگای دهۆک، ئاسمان نیمچەهەور بێت لەگەڵ نمەباران لەناوچە شاخاوییە سنوورییەکاندا، مەودای بینین لەنێوان ٨ بۆ ١٠ کیلۆمەتر دەبێت و نزمترین پلەی گەرما و بەرزترین پلە لەنێوان ٦ بۆ ١٢ پلەی سیلیزی دەبێت.  بەڕێوەبەرایەتیی کەشناسی لەبارەی کەشوهەوای پارێزگای هەڵەبجە لە ئەمڕۆ هەینیدا پێشبینی دەکات، "ئاسمان نیمچەهەور بۆ هەوری تەواو دەبێت، لەگەڵ هەبوونی تۆز و خۆڵ و بارینی نمەباران لە ناوچەشاخاوییەکان لە کاتەکانی ئێوارەدا کاریگەریی تۆز نامێنێت، خێرایی با لەنێوان ١٠ بۆ ٢٠ کیلۆمەتر دەبێت لەکاژێرێکدا و مەودای بینین لەنێوان ٦ بۆ ٨ کیلۆمەتر دەبێت و نزمترین پلەی گەرمیی تۆمارکراو ٦ پلە و بەرزترین پلەش ٨ پلەی سیلیزی دەبێت".  هەروەها لەبارەی کەشوهەوای سبەی شەممەی پارێزگای هەڵەبجە، پێشبینی دەکرێت ئاسمان نیمچەهەور بۆ هەوری تەواو دەبێت، مەودای بینین لەنێوان ٩ بۆ ١٠ کیلۆمەتر دەبێت و نزمترین پلەی گەرما و بەرزترین پلە لەنێوان ٦ بۆ ١٣ پلەی سیلیزی دەبێت.