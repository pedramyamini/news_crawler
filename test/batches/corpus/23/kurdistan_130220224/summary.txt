سەرۆکایەتیی شارەوانی هەولێر لە رێگەی هەر شەش بەڕێوەبەرایەتییەکانی شارەوانی و بە هاوئاهەنگی لەگەڵ قایمقامیەتی قەزای ناوەندی هەولێر هەڵمەتێکی فراوان بۆ نەهێشتنی زێدەڕۆیی سەر شەقام و شۆستەکان لە سنووری سەرۆکایەتیی شارەوانیی هەولێر دەکات، سەرۆکی شارەوانیی هەولێریش دەڵێت هۆشدارییەکان بۆ دووکاندارەکان بۆ سێ رۆژە و دواتر ئەوەی زێدەڕۆییەکە لانەدات رێکاری یاسایی لە بەرامبەر دەگرنەبەر.