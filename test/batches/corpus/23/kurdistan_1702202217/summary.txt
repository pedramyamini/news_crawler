بڕیارەکەی دادگەی فیدراڵیی عێراق لەبارەی دۆسیەی نەوت و گازی هەرێمی کوردستان کاردانەوەی نێوخۆیی لە عێراق و هەرێمی کوردستان بەدوای خۆیدا هێنا. لە نێوخۆی هەرێمی کوردستان زیاتر بە مەترسی لەسەر فیدراڵییەت و دەستکەوتەکانی هەرێمی کوردستان لێکی دەدەنەوە، بەڵام پەرلەمانتارێکی یەکگرتووی ئیسلامی لە پەرلەمانی عێراق پێیوایە، خاڵی ئەرێنیشی تێدایە و گەیشتن بە رێککەوتن لەنێوان هەولێر و بەغدا خێراتر و ئاسانتر دەکات.