بەگوێرەی میدیاکانی تورکیا، رووداوەکە بەرەبەیانی ئەمڕۆ دووشەممە ٢٤ی کانوونی دووەمی ٢٠٢٢ لە شەقامی یافەس لە نزیک پردە کۆنی جزیر روویداوە و  زریپۆشێکی هێزە ئەمنییەکانی تورکیا خۆی کێشاوە بە گەنجێكی کورد  بە ناوی عەبدولغەفار دایان، کە تەمەنی ٢٣ ساڵە.   لە رووداوەکەدا عەبدولغەفار دایان بە سەختی برینداربووە و گوازراوەتەوە بۆ نەخۆشخانە و لەوێ نەشتەرگەری بۆ کراوە. بەگوێرەی زانیارییەکان تەندروستیی گەنجەکە ناجێگیرە.   لە ١٢ ساڵی رابردوودا، لە باکووری کوردستان بەهۆی زریپۆشەکانی سەر بە هێزە ئەمنییەکانی تورکیا دەیان کەس گیانیان لەدەستداوە و برینداربوونە.