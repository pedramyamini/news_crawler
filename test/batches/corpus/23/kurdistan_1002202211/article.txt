رۆژی پێنجشه‌ممه ١٠ - ٢ - ٢٠٢٢، وه‌زاره‌تى دارایی و ئابووری گشتاندنێكى بڵاوکردەوە کە واژۆی ئاوات شێخ جەنابی لەسەرە و تێیدا هاتووە، ئاماژه به كۆنووسى ژماره ٤٦ له ٧/١٢/٢٠٢١ لیژنه‌ى پێداچوونه‌وه و ده‌ركردنى رێنماییه داراییه‌كان، ئه‌و فه‌رمانبه‌رانه‌ى كه خانه‌نشین كراون و پاداشتى خانه‌نشینییان وه‌رگرتووه، به‌ڵام دووباره دامه‌زراونه‌ته‌وه و خانه‌نشین كراون، پێویسته ره‌چاوى ئه‌م نووسراوە بکەن.  لە نووسراوەکەدا هاتووە "ئه‌و فه‌رمانبه‌رانه‌ى كه دامه‌زراونه‌ته‌وه و یان گه‌ڕاونه‌ته‌وه سه‌ر كار و پاداشتى خانه‌نشینییان بۆ خه‌رجكراوه، به‌پێى یاسا و رێنماییه كارپێكراوه‌كان ده‌بوایه پاداشتى خانه‌نشینییان بگه‌ڕاندبایه‌ته‌وه بۆ گه‌نجینه‌ی حكومه‌تی هه‌رێمى كوردستان له‌لایه‌ن فه‌رمانگه‌كه‌یه‌وه، به‌ڵام نه‌یانگه‌ڕاندووه‌ته‌وه و دووباره خانه‌نشین كراونه‌ته‌وه، ده‌توانن ئه‌و پاداشته بگه‌ڕێننه‌وه دووباره له‌سه‌ر خانه‌نشینكردنی دووه‌مجار پاداشتیان بۆ خه‌رج بكرێته‌وه له ماوه‌ی ٦٠ شه‌ست رۆژدا له رێكکه‌وتی ده‌رچوونی ئه‌م گشتاندنه".