سەرۆک بارزانی لە رۆژی جیهانیی ژنان پەیامێکی لە تویتەر بڵاوکردەوە و رایگەیاند "بە بۆنەی هەشتی مارس پیرۆزبایی لە ئافرەتانی کوردستان و جیهان دەکەم. پێزانینم بۆ فیداکاری و رۆڵی بەرزی ئافرەتانی کوردستان لە شۆڕش و خەباتی گەلەکەماندا هەیە. "  رۆژی ٨ - ٣ی هەموو ساڵێک رۆژی جیهانیی ژنانە و بەم بۆنەیەوە چەندین چالاکیی جۆراوجۆر لە سەرانسەری کوردستان جیهان بەڕێوەدەچێت، ئەمڕۆش لە هەرێمی کوردستان چەندین چالاکی جۆراوجۆر بەڕێوەچوو.   هەوڵە بێ وچانەکان بۆ کەمکردنەوەی تووندتیژی بەرامبەر ژنان لە باشووری کوردستان و پارچەکانی دیکەی کوردستان بەردەوامن، بەڵام بەپێی ئامارەکانی بەڕێوەبەرایەتیی گشتی بەرەنگاربوونەوەی تووندوتیژی دژی ژنان، ساڵی رابردوو لە پارێزگاکانی هەرێمی کوردستان ٢٤ کوشتن، ٦٢ خۆکوشتن و ٧٨ خۆسووتانی ژنان تۆمارکراون. هەروەها بە گوتەی پەرلەمانتارێکی کوردستان ئەمساڵ ١١ ژن کوژراون.