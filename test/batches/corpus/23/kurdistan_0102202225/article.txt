ئێوارەی ئەمڕۆ سێشەممە ٠١ - ٠٢ - ٢٠٢٢ موقەدەم عامر نووری، بەرپرسی راگەیاندنی پۆلیسی کەرکووک بە تۆڕی میدیایی رووداوی راگەیاند، "کەسەکە ناوی (ھ. ف) و لەدایکبووی ساڵی ١٩٧٦ و دووکاندارە لە بازاڕی رەحیماوا و ئێوارەی ئەمڕۆ بە چەکێکی جۆری کلاشینکۆف فیشەکێکی بە خۆیەوە ناوە و دەستبەجێ گیانی لە دەستداوە".  موقەدەم عامر دەشڵێت، "ئەو کەسە ژیانی ھاوژینی پێکنەھێناوە و ھێشتاش ھۆکاری خۆکوشتنەکەی دیارنییە و ھێزەکانی پۆلیس دەستیان بە لێکۆلینەوە کردووە و تەمەرکەش رەوانەی پزیشکی دادوەری نەخۆشخانەی ئازادی کراوە".