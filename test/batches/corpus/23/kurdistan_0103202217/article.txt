ئەمڕۆ سێشەممە ٠١ - ٠٣ - ٢٠٢٢ سەرکەوت ئەحمەد، گوتەبێژی پۆلیسی سلێمانی بە تۆڕی میدیایی رووداوی راگەیاند، دوای ئەوەی دوو هاونیشتمانی لە بنكەی پۆلیسی كوردسات سکاڵایان تۆماركرد كە فێڵیان لێكراوە، پۆلیس لێكۆڵینەوەكانی دەستپێكرد و دوای وەرگرتنی بڕیاری دادوەر توانرا تۆمەتبارەکە بدۆزرێتەوە و دەستگیربكرێت.  تۆمەتبارەکە ناوی (س، ج، ع)ـە و بە بڕیاری دادوەر راگیراوە. سەرکەوت ئەحمەد دەڵێت: "چەندین فەرمانی دەستگیرکردنی هەبووە بە تۆمەتی فێڵكردن، هەروەها لە بەڕێوەبەرایەتی تووندوتیژیی خێزانیش، فەرمانی دەستگیرکردنی هەبووە بەپێی ماددەی ٧ی خێزانی، بەڵام ئامادە نەبووە بچێتە دادگە".