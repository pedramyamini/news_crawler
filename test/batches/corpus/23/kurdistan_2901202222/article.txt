کەریم عەبدوڵڵا، ژینگەدۆست بە تۆڕی میدیایی رووداوی راگەیاند "ئەو خواردن و خۆراکەی رۆژانە لە گەشتیاران دەمێنێتەوە نایخەمە زبڵدانەوە و دەیخەمە ئاوی رووبارەکە، دواتر دەبێتە خۆراکی زیندەوەرە ئاوییەکان، هەر بۆیە لێرە هەست بە خزمەت و سەلامەتی دەکەن و کۆدەبنەوە، دیسان رێگەم نەداوە لێرە کەس راو بکات. "  لە ئاودا خێرا و ئازایە، جۆرەکانی ماسی زیندەوەرە ئاوییەکان دەخوات، بەڵام لە وشکانیدا لاواز و بێهێزە، کۆمەڵایەتین و زیاتر بە کۆمەڵ دەژین، دووژمنیشی زۆرن و هەمیشەش لە وشکانیدا دەبێتە نێچیر.  ئازاد خالید، ژینگەدۆست دەڵێت "لێرە کەشوهەوا و ژینگە لەبارە بۆ ئەوەی زۆربەی گیانلەبەرە کێوییەکانی لێبێت و دیسان چەند ساڵە راوکردنیان قەدەخەکراوە، پارێزگاریان لێدەکرێت ئەمەش هۆکاری زیادبوونیانە. "  پێشتر بەهۆی راوکردنیانەوە ژمارەیان زۆر کەم بوو بوو، بەڵام ئێستا پارێزگاریان لێدەکرێت و رێگە بەراوکردنیان نادرێت.