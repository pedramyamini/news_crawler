رۆژی شەممە ٢٩ - ٠١ - ٢٠٢٢ عەلی عەبدوڵڵا، گوتەبێژی هاتووچۆی راپەڕین بە تۆڕی میدیایی رووداوی راگەیاند، بەیانی ئەمڕۆ دەوروبەری کاژێر ٠٧: ٠٠ رووداوێکی هاتووچۆ لە نێوان دوو ئۆتۆمبێلی جۆری تۆیۆتا هایلوکس و نیسان پیکاپ روویداوە کە بووەتە هۆی گیانلەدەستدانی کەسێک و برینداربوونی سێی دیکە.  گوتەبێژی هاتووچۆی راپەڕین ئاماژەی بەوەش دا، یەکێک لە بریندارەکان لە نیسان پیکاپەکە بووە و دوو بریندارەکەی دیکە و ئەو کەسەی گیانی لەدەستداوە لە تۆیۆتا هایلوکسەکە بووە.  بە گوتەی عەلی عەبدوڵڵا، ئەو کەسەی گیانی لەدەستداوە برای هاوژینی شۆفێرەکە بووە. شۆفێرەکە و خەزووریشی بریندار بوون.