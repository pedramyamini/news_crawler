ژمارەیەک لە کەسایەتییە دیارەکانی سنووری پارێزگای کەرکووک ئاماژە بەوە دەکەن، دۆخەکە بۆ هاونیشتمانیان زۆر خراپە و دەبێت لایەنە سیاسییە کوردستانییەکان هەوڵی چارەسەرکردنی کێشەکان بدەن؛ ئەوان لە میانی بەشداریکردن لە پڕۆگرامی ئەمڕۆ پێنجشەممە ٣ - ٢ - ٢٠٢٢ ـی لەگەڵ رەنجی تۆڕی میدیایی رووداو رایانگەیاند، ستەمێکی گەورە لە کورد دەکرێت و دۆخێکی سەربازیی سەپێندراو لە بەشێکی زۆری گوندەکانی سنوورەکەدا هەیە؛ شاخەوان عەبدوڵڵا، جێگری سەرۆکی پەرلەمانی عێراقیش دەڵێت، قۆناخ بە قۆناخ ئەو کێشانە چارەسەر دەکەن.