رۆژی چوارشەممە، ٢ - ٢ - ٢٠٢٢، موقەدەم عەلی جەمال قدووری، گوتەبێژی پۆلیسی گەرمیان بە تۆڕی میدیایی رووداوی گوت، نیوەڕۆی ئەمڕۆ لەنزیک قەڵای شێروانە تەرمی گەنجێک بە ناوی (ع - م - غ) لە دایکبووی ٢٠٠٠، دۆزرایەوە.  بە گوتەی قدووری، "گەنجەکە دانیشتووی ناحییەی رزگاریی سەر بە قەزای کەلارە و بە بلۆک و بەرد کوژراوە. بەمەبەستی توێکاری، تەرمی گەنجەکە رەوانەی دادپزیشکی کەلار کراوە. "  کەسوکاری گەنجەکە بە پۆلیسیان گوتووە، کوڕەکەیان ماتۆڕسکیلی پێبوە و لە ئێوارەی دوێنێ سێشەمەوە لە ماڵ چووەتە دەرەوە و نەگەڕاوەتەوە.   گوتەبێژی پۆلیسی گەرمیان گوتیشی، "پەڕاوی لێکۆڵینەوەمان بۆ رووداوەکە کردووەتەوە و لێکۆڵینەوە سەرەتاییەکان دەستیان پێکردووە، رووداوەکە نوێیە، هۆکاری کوشتنەکەی هێشتا ئاشکرا نەکراوە و کەسیش دەستگیرنەکراوە. "