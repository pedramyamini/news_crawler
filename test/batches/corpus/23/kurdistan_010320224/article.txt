له كۆبوونه‌وه‌يه‌كدا، بەپێی راگەیێندراوی سەرۆکایەتیی هەرێمی کوردستان، "دوايين پێشهاته ئه‌منييه‌كانى عێراق و به‌ره‌نگاربوونه‌وه‌ى  هه‌ڕه‌شه و مه‌ترسييه‌كانى داعش تاوتوێكران و جه‌خت له گرنگيى هاريكارى و  هه‌ماهه‌نگيى نێوان پێشمه‌رگه و سوپاى عێراق كرايه‌وه، به‌تايبه‌تيش له‌و ناوچانه‌ى  بۆشاييى ئه‌منییان تێدايه. "   له ته‌وه‌رێكى ديكه‌ى كۆبوونه‌وه‌كه‌دا باس له دوايين هه‌نگاوه‌كانى پرۆسه‌ى  چاكسازى له وه‌زاره‌تى پێشمه‌رگه‌دا کراوە. سەرۆکایەتیی هەرێمی کوردستان دەڵێت، "هه‌ردوولا هاوڕابوون له‌سه‌ر گرنگيى  يه‌كخستنه‌وه‌ى پێشمه‌رگه و به‌رده‌واميى پشتگيريى ئه‌مريكايان بۆ پرۆسه‌كه و بۆ  پێشكه‌شكردنى مه‌شق و راهێنان به پێشمه‌رگه به پێويستزانى. "   شانده‌كه سوپاسى رۆڵی نێچيرڤان بارزانييان له پرۆسه‌ى چاكسازى و  يه‌كخستنه‌وه‌ى پێشمه‌رگه‌دا كردووە.   شانده ئه‌مريكييه‌کە دووپاتیکردووەتەوە كه، به‌ره‌نگاربوونه‌وه و تێكشكاندنى داعش بۆ  ئه‌مريكا "كارى له‌پێشينه‌يه" و له‌و پێناوه‌شدا له نزيكه‌وه له كاركردن له‌گه‌ڵ  هاوبه‌شه‌كانى له عێراق و هه‌رێمى كوردستان و ناوچه‌كه به‌رده‌وام ده‌بێت. هاوکات " خۆشحاڵيى خۆيشيان به هاوكاريى پێشمه‌رگه و سوپاى عێراق ده‌ربڕى. "   "په‌يوه‌ندييه‌كانى هه‌ولێر و به‌غدا، مه‌ترسى و هه‌ڕه‌شه‌كانى داعش له سووريا و  دۆخى كه‌مپى ئه‌ل هۆل له سووريا، دوايين پێشهاته‌كانى دۆخى شه‌ڕ له ئۆكرانيا و  چه‌ند پرسێكى ديكه‌ى جێى بايه‌خى هاوبه‌ش" لە کۆبوونەوەی سەرۆکی هەرێمی کوردستان و شاندە ئەمریکییەکەدا باسکراون.