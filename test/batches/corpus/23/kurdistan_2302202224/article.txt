مەردان ئەحمەد، بەرپرسی بەشە ناوخۆییەکانی زانکۆی دهۆک ئێوارەی ئەمڕۆ چوارشەممە ٢٣ - ٠٢ - ٢٠٢٢ بە تۆڕی میدیایی رووداوی گوت: "کاژێر ٠٦: ٠٠ ـی ئێوارەی ئەمڕۆ ئاگر لە بەشە ناوخۆییەکی کۆلێژی کشتوکاڵی زانکۆی دھۆک لە قەزای سێمێل کەوتەوە، بەڵام زیانی گیانی نەبوو. "  ئەو بەرپرسەی بەشە ناوخۆییەکانی زانکۆی دهۆک ئاماژەی بەوەش کرد، "ئاگرەکە لە ئەنجامی بوتڵی غازەوە دروستبووە، تیمی بەرگریی شارستانی زوو گەیشتوونەتە شوێنەکە و ئاگرەکەیان کۆنتڕۆڵکردووە. "  بەگوتەی مەردان ئەحمەد، زیانەکە زۆر نییە، تەنیا ھەندێک کەلوپەلی خوێندکاران سووتاون.