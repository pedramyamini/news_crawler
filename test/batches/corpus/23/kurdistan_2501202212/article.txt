رۆژی سێشەممە ٢٥ - ١ - ٢٠٢٢، بژار ئەکرەم، بەڕێوەبەری بەشی پێشبینی لە بەڕێوەبەرایەتیی گشتیی کەشناسیی و بوومەلەرزەزانی هەرێمی کوردستان بە تۆڕی میدیایی رووداوی راگەیاند، لە سبەینێ چوارشەممەوە لە شەودا نزمە پاڵەپەستۆی دەریای سپی نێوەڕاست روو لە ناوچەکە دەکات و رۆژی پێنجشەممە کاریگەری شەپۆلەکە چالاکتر دەبێت و لەگەڵ بارانبارین و بارستە هەوایەکی سارد روو لە ناوچەکە دەکات.  بژار ئەکرەم گوتی: "لە ناوچە شاخاوییەکان بەفر دەبێت؛ لە سەنتەری پارێزگاکە نمەباران و ناوچەکانی دیکە بارانێکی ئاسایی دەبێت؛ سەنتەری سلێمانی و هەڵەبجە سەرەتا نمەبارانی دەبێت و دواتر بۆ بارانی ئاسایی دەگۆڕدرێت؛ لە سلێمانی بەفربارینیش دەبێت".  سەبارەت بە پارێزگاکانی دهۆک و کەرکووک، بژار ئەکرەم گوتی: "سەنتەری دهۆک لەگەڵ نمەباران هەندێکجار ئەگەری کەمی بەفربارینی هەیە. لە سەنتەری کەرکووکیش نمەباران دەبارێت".  بەگوێرەی پێشبینییەکانی کەشناسی، کاریگەریی شەپۆلەکە تاوەکو بەرەبەیانی رۆژی هەینی لەسەر ناوچەکە دەمێنێتەوە.  نزمترین پلەی گەرمیی تۆمارکراوی ئەمڕۆ بەمجۆرە بووە: