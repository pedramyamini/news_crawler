عەلی جەمال قەدووری، گوتەبێژی پۆلیسی گەرمیان بە تۆڕی میدیایی رووداوی راگەیاند، ئێوارەی رۆژی چوارشەممە ٠٩ - ٠٢ - ٢٠٢٢  لە گەڕەکی شۆڕشی قەزای کەلار تەرمی هاووڵاتییەک بەناوی (خ - ف - ع) لەدایکبووی ١٩٨٥ بردراوەتە بەشی فریاکەوتنی شەهید هەژار کە بەهۆی بەرکەوتنی فیشەکی تاپڕەوە گیانی لەدەستداوە.  گوتەبێژی پۆلیسی گەرمیان ئاماژەی بەوەش کرد، بەگوتەی کەسوکاری کوژراوەکە، ئەوان کێشەی کۆمەڵایەتییان لەگەڵ دوو هاووڵاتیی هەبووە و ئێوارەی ئەمڕۆ لەپێش دەرگەی ماڵی خۆیان بەچەکی تاپڕ تەقەیان لێی کردوە و لە ئەنجامدا گیانی لەدەستداوە.  عەلی جەمال قەدووری گوتیشی، لەسەر سکاڵای کەسوکاری کوژراوەکە دادوەر بەپێی مادەی ٤٠٦ فەرمانی دەستگیرکردنی بۆ دوو تۆمەتبار دەرکردووە.