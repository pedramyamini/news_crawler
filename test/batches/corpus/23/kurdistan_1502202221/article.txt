رۆژی سێشەممە ١٥ - ٢ - ٢٠٢٢، عەبدولڕەحمان زەهاوی، گوتەبێژی پۆلیسی هاتووچۆی گەرمیان بە تۆڕی میدیایی رووداوی گوت، ئۆتۆمبێلەکە لە نزیک گوندی توران لە سنووری ناحیەی رزگاری لە ئیدارەی گەرمیان وەرگەڕاوە.  ئۆتۆمبێلەکە لە جۆری نیسان پیکابە، لە ناحیەی رزگارییەوە و بە ئاڕاستەی ناحیەی تیلەکۆ رۆیشتووە؛ پۆلیسی هاتووچۆی گەرمیان گەیشتوونەتە پەڕاوی یاساییان بۆ رووداوەکە کردووەتەوە.  بەگوێرەی ئەو ئامارەی هاتووچۆی گەرمیان بە تۆڕی میدیایی رووداوی داوە، مانگی رابردوو لە سنوورەکە شەش رووداوی هاتووچۆ روویانداوە، لە ئەنجامدا سێ هاونیشتمانی گیانیان لەدەستداوە و ١٦ی دیکەش برینداربوون.