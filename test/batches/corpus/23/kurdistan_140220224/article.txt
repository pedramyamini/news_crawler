پۆلیسی سلێمانی رایگەیاندوو، ە "شه‌وى رابردوو له گه‌ڕه‌كى كانى سپیكه له شارى سلێمانى گرژى و ئاڵۆزى له‌نێوان خاوه‌ن ماركێتێك و چه‌ند كه‌سێکدا دروستبووە و به‌هۆیه‌وه ٤ كه‌س به چه‌قۆ بریندار بوون"؛ بەڵام ئاماژە بەوە نەکراوە کە شەڕەکە لەسەر چی دروستبووە.  لە راگەیێندراوەکەی پۆلیسی سلێمانیدا هاتووە، مه‌فره‌زه‌كانى پۆلیس دوای رووداوەکە دەستبەجێ گه‌یشتنه شوێنى رووداوه‌كه و توانراوە له‌لایه‌ن بنكه‌ى پۆلیسى هه‌وارى شار و به هاوكارى به‌شى پۆلیسى فریاكه‌وتن ٨ تۆمه‌تبار لەو رووداوەدا ده‌ستگیربكرێن و ده‌ستیش بگیرێت به‌سه‌ر ئوتومبێلێک و، دوو چه‌ك له جۆرى كڵاشینكۆف، ده‌مانچه و چه‌ند چه‌قۆیه‌كدا.  دواتریش له‌لایه‌ن بنكه‌ى پۆلیسى هه‌وارى شاره‌وه تۆمه‌تبارێكى دیکە له‌سه‌ر هەمان دۆسیه دەستگیرکراوە.  ئێستا سه‌رجه‌م تۆمه‌تبارەکان، كه ژماره‌یان نۆ كه‌سه، به بڕیارى دادوه‌ر راگیراوان و لێكۆڵینه‌وه له‌گه‌ڵیاندا به‌رده‌وامه.