ئەمشەو ٠٦ - ٠٣ - ٢٠٢٢ کاژێر ٨: ٠٠ له که‌مپی چه‌مشکۆ له زاخۆ سێ خێوه‌تی که‌مپه‌که سووتان، بزاڤ عه‌بدولعه‌زیز، بەرپرسی کەمپەکەش بە تۆڕی میدیایی رووداوی راگەیاند، ته‌نیا زیان به خێوەتەکان و نێوماڵیان که‌وتووە و زیانی گیانیان نه‌بووه.  به‌رپرسی که‌مپی چه‌مشکۆ ئاماژەی بەوەش دا، رووداوەکە به‌هۆی شۆرتی کاره‌باوه بووە، هه‌رسێ خێوه‌ته‌کە دراوسێی یه‌کدین و ئاگر له یه‌کێکیانەوە گواستراوەتەوە بۆ ئەوانی دیکە.  له زاخۆ چوار که‌مپی ئاواره‌کانی کوردانی ئێزدی هه‌ن. که‌مپی چه‌مشکۆ نزیکه‌ی ٢٦ هەزار که‌سی تێدا ده‌ژی، یه‌کێکه له گه‌وره‌ترین که‌مپه‌کانی پارێزگای دهۆک.