سەلیم خانی، بەڕێوبەری پزیشکی دادی پارێزگای کرماشان رایگەیاند، نزیکەی نیوەی قوربانییانی رووداوەکانی کار، لە شوێنی بەرزەوە کەوتوونەتە خوارەوە، بە جۆرێک کە لە کۆی ٣٢ کەس کە گیانیان لەدەستداوە، ١٩ یان لە شوێنی بەرزەوە کەوتوونەتە خوارەوە.  بە گوتەی سەلیم خانی، بەرکەوتنی زەبر، کارەبا و سووتان هۆکارەکانی دیکەی گیانلەدەستدانی کرێکارانن لە کاتی کاردا.  بەپێی ئەو راپۆرتە، لەو ماوەیەدا ژنێک بە رووداوەکانی کار گیانی لەدەستداوە و پێنج ژنی دیکەش برینداربوون، هەموو قوربانییەکانی دیکەی رووداوەکانی کار پیاو بوون.  بەپێی بڕیاری بەڕێوەبەرایەتیی کاری ئێران دەبێت خاوەن کارەکان کەلوپەلەکانی خۆپارێزی بۆ کرێکارەکان دابین بکەن، بەڵام زۆرجار خاوەن کارەکان پابەندیی ئەم بڕیارە نابن.  بەڕێوەبەرایەتیی کار دەڵێت، لە هەر شوێنێک خاوەن کارەکان پابەندی یاسای پاراستنی گیانی کرێکارەکان نەبن، سزا دەدرێن.