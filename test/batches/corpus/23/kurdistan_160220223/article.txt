ئەمڕۆ چوارشەممە ١٦ - ٠٢ - ٢٠٢٢ مەسرور بارزانی لە میانی سەردانەکەی بۆ قەتەر لە دەوحەی پایتەختی ئەو وڵاتە لەگەڵ محەممەد بن حەمەد ئالسانی، وەزیری بازرگانی و پیشەسازی کۆبووەوە.  بەپێی راگەیێندراوی سەرۆکایەتیی حکومەتی هەرێمی کوردستان، لە کۆبوونەوەکەدا پەرەپێدانی پەیوەندییەکانی نێوان هەرێمی کوردستان و قەتەر تاوتوێکراوە، بەتایبەتی لە بواری بازرگانی و پیشەسازیدا. ھەروەھا گفتوگۆ لەبارەی دەرفەتەکانی بەھێزکردنی ئاڵۆگۆڕی بازرگانی لە نێوان ھەردوولادا کراوە.  دوێنێ مەسرور بارزانی لەسەر بانگهێشتنامەی تەمیم بن حەمەد ئالسانی، میری قەتەر گەیشتە قەتەر، لەو بارەوە مەسرور بارزانی لە تویتێکدا راگەیاند، لە سەردانەکە لەبارەی هاوئاهەنگیکردن لە بواری وزە، سەرمایەگوزاری و بازرگانی گفتوگۆ دەکەن.