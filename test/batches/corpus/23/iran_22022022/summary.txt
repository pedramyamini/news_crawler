رۆژی ٢١ی شوبات، کە رۆژی جیهانیی زمانی دایکە، لە رۆژهەڵاتی کوردستان زیاتر لە ساڵانی رابردوو گرنگیی پێدرا و هاونیشتمانیان بە دەرفەتیان زانی بۆ داواکردنی مافی سەرەتایی خوێندن بە زمانی دایک. خەڵکی ئاسایی و پیشەیی تاوەکو چالاکیی رێکخراوەکان لە شارە جیاوازەکان ئەو داواکارییەیان هەبوو. کۆمەڵێک لە هاونیشتمانیانی شاری ئیلامیش لە رۆژی زمانی دایکدا کۆبوونەوە و داوایان کرد خوێندن بە زمانی کوردی بێت.