شەوی رابردوو خانەمیر مستەفا پێشمەرگەی هەردوو شۆڕشی ئەیلوول و گوڵان لە کۆچی دواییکرد و ئەمڕۆش لە گۆڕستانی قەزای مێرگەسۆر بەخاکسپێردرا.  نێچیرڤان بارزانی، سەرۆکی هەرێمی کوردستان بەو بۆنەوە پەیامێکی سەرەخۆشی ئاڕاستەی بنەماڵەکەی کرد و هاوخەمیی خۆی پێ راگەیاندن.  نێچیرڤان بارزانی لەبارەی ئەو پێشمەرگە دێرینەوە دەڵێت، خانەمیر مستەفا "نموونه‌ى مرۆڤێكى پاك و وه‌فادار بوو".  خانه میر مسته‌فا یەکێک لە پێشمەرگەکانی ئیدریس بارزانی بووە، لە ساڵی ١٩٦١ بووەته پێشمه‌رگه‌ی شۆڕشی ئه‌یلوول، ساڵی ١٩٦٩ له دیلمانی باڵه‌كایه‌تی بووەته پێشمه‌رگه‌ی ئیدریس بارزانی کە ئه‌وكات شۆڕش له‌گه‌ڵ حكومه‌تی عێراق له شه‌ڕدا بووه.