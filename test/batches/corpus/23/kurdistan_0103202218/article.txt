ئەمڕۆ سێشەممە ٠١ - ٠٣ - ٢٠٢٢ بەڕێوەبەرایەتیی گشتیی کەشناسی و بوومەلەرزەزانیی هەرێمی کوردستان رایگەیاند، سبەی چوارشەممە لە پارێزگای هەولێر ئاسمان هەوری تەواو دەبێت لەگەڵ بارینی باران لە هەندێ کات و شوێندا، هەروەها ئەگەری بارینی بەفرێکی کەم هەیە لە ناوچە شاخاوییە بەرزەکان. لە پارێزگای سلێمانیش ئاسمان هەوری تەواو دەبێت و لە هەندێ شوێن نمەباران دەبارێت.  بەڕێوەبەرایەتیی گشتیی کەشناسی و بوومەلەرزەزانی هەرێمی کوردستان ئاماژەی بەوەکردووە، لە پارێزگای دهۆکیش ئاسمان هەوری تەواو و باراناوی دەبێت، هەروەها لە پارێزگای کەرکووک ئاسمان هەوری تەواو دەبێت و لە هەڵەبجەش بە هەمانشێوە.  بەپێی پێشبینییەکانی بەڕێوەبەرایەتیی گشتیی کەشناسی و بوومەلەرزەزانیی هەرێمی کوردستان پلەی گەرمای سبەی چوارشەممە بەمشێوە دەبێت:-  هەولێر، بەرزترین ١٧ پلە و نزمترین ٨ پلە  دهۆک، بەرزترین ١٥ پلە و نزمترین ٩ پلە  هەڵەبجە، بەرزترین ١٧ پلە و نزمترن ٩ پلە  کەرکووک، بەرزترین ١٩ پلە و نزمترین ١٠ پلە