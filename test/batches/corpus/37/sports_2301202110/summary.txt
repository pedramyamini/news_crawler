کێشەی سەرەکی لیڤەرپوول چییە؟ رەنگە هەر یەکێک لە ئێمە بایی ئەوە درک بە کێشەکانی دوای پێکانی ڤاندایک بکات، کە بەرۆکی تیمەکەی یۆرگن کڵۆپی گرتووە کە بۆچی ترسێنەرترین تیپی جیهان، کەوتووەتە نێو تەنگەژەیەکی گەورەوە. کێشەکە دابڕانی ڤاندایکە؟ بەڵێ. بەڵام سەرەکیترین کێشە دابڕانی ڤاندایکە؟ نەخێر... راستە ڤاندایک دڵ و گیانی تیپەکەیە، سەرچاوەی دڵنیاییە بۆ هێڵی بەرگری و زۆر جاریش لەکاتی جێبەجێکردنی تۆپە جێگیرەکان "فاوڵ - کۆڕنەر" رۆڵی بەرگریکارێکی گۆڵکەر دەبینێت، تەنانەت لەکاتی شکست، یان یەکسانبوون، رۆڵی هێرشبەر دەبینێ. با کەمێک لە کاریگەری دابڕانی ڤاندایک دووربکەوینەوە و جەوهەری کێشەکە درک پێبکەین. کێشەی سەرەکی لیڤەرپوول لاوازبوونی هێڵی ناوەندی یاریگایە، راهێنەر بۆ پڕکردنەوەی کەلێنی هێڵی بەرگری و قەرەبووکردنەوەی شوێنی گۆمێز و ڤاندایک، سەنگ و کارایی هێڵی ناوەندی کردە قوربانی.