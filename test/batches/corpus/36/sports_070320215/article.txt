درێسەکە ژمارە ٢ و ناوی پاپا فرانسیسی لەسەردا نووسرابوو، وەک ئاماژەیەک بۆ ستایشی وەرزشڤانان و لاوان بە گشتی و ھەڵبژاردەی تۆپی پێی عێراق بەتایبەتی بۆ قەداسەتی پاپا.   دوای دیدارەکە، عەدنان دەرجال بە میدیاکانی عێراقی راگەیاند، پاپا جەختیکردەوە لە بایەخدانی زیاتر بە وەرزش و لاوان بەتایبەتیش تۆپی پێ، بەو پێیەی تۆپی پێ ھێندەی سیاسەت کاریگەری بەسەر جەماوەر ھەیە و گرێدراوە بە ژیانی گشتیی خەڵک.   دەرجال راشیگەیاند، پاپا پێداگری لەوەکردووە بۆ ئەوەی گەنجان لێھاتوویی و بەھرە و تواناکانیان زیاتر بخەنەگەڕ، پێویستە بازنەی وەرزش و چالاکییەکانیان فراوانتر بکەن و راشگەیاند بەمشێوەیە گیانی تەبایی و خۆشەویستی زیاتر گەشە دەکات.   پاپا فرانسیس، پەیوەندییەکی بەهێزی لەگەڵ جیهانی وەرزشی بەگشتی و تۆپی پێ بە تایبەتی هەیە و هاندەری مارادۆنایە.