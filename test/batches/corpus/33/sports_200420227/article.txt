ریال مەدرید کە لەم یارییەدا سوود لە تواناکانی هەردوو یاریزانی هیڵی ناوەڕاستی، لوکا مۆدریچ و کاسێمیرۆ وەرناگرێت، هەوڵدەدات ٣ خاڵی یارییەکە بباتەوە مەدرید، بۆ ئەوەی جیاوازی خاڵەکانی لەگەڵ نزیکترین رکابەری، کە بارسێلۆنایە بکاتە ١٨ خاڵ.  ئەگەر ریال مەدرید لە ئۆساسۆنا بباتەوە، لە دوایین ٥ گەڕی لالیگادا پێویستی بە ٣ خاڵ دەبێت بۆ ئەوەی پێشوەختە و بێ گەڕانەوە بۆ ئەنجامی رکابەرەکانی نازناوی لالیگا مسۆگەر بکات.  ریال مەدرید لەم یارییەدا پشت بە تواناکانی ئەستێرەی یەکەمی، کەریم بنزیمای فەرەنسی دەبەستێت، کە ئەم وەرزە ئاستێکی سەرسوڕهێنەر پێشکێش دەکات و تاوەکو ئێستا بە تۆمارکردنی ٢٥ گۆڵ گۆڵکاری لالیگایە، ئەگەرچی ئامارەکانی کەریم بەرامبەر یانە باسکییەکە دڵخۆشکەر نین، کە تاوەکو ئێستا لەو ١٦ یارییەدا کە بەرامبەر ئۆساسۆنا کردوویەتی، تەنیا ٥ گۆڵی کردووە، هەروەها لە دوایین ٧ یارییدا بەرامبەر ئۆساسۆنا لە لالیگادا هیچ گۆڵێکی نەکردووە.  ئاتلێتیکۆ مەدرید - گرانادا ٢٠: ٠٠ ئۆساسۆنا - ریال مەدرید ٢٢: ٣٠