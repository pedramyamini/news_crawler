بەپێی هەواڵی میدیای بەریتانیا، هەردوو یانەی ئارسیناڵ و چێڵسی ئینگلیزی چاودێری بارودۆخی یاریزانە ئۆرۆگواییەکە دەکەن، بۆ ئەوەی لە کەمترین هەلدا گرێبەستی لەگەڵدا واژۆبکەن و یاریزانەکە ببەنە پرێمەرلیگ.  گرێبەستی ئاراوخۆ لەگەڵ بارسێلۆنا لە هاوینی ٢٠٢٣ کۆتاییدێت، تاوەکو ئێستا هەنگاوەکانی یانە ئیسپانییەکە بۆ نوێکردنەوەی گرێبەستی ئەو یاریزانە بێ ئەنجام بووە و دیارنییە کە یاریزانەکە بەردەوامدەبێت یان نا.  چاڤی هێرناندێز، راهێنەری یانەی بارسێلۆنا داوای لە کارگێڕیی یانەکەی کردووە، نوێکردنەوەی گرێبەستی ئاراوخۆ پێویستییەکی گرنگە و لە داهاتوودا بەشێکی گرنگ دەبێت لە پرۆژەکەی لە یانەکەدا، بەڵام یاریزانەکە چاوی لەوەیە مووچەکەی بەرزبکرێتەوە، بۆ ئەوەی گرێبەستەکەی نوێبکاتەوە.  بەپێی هەواڵێکی رۆژنامەی دەیلی ئێکسپرێسی بەریتانی، ئاراوخۆ دەستەوارەی بارسای بۆ نوێکردنەوەی گرێبەستەکەی رەتکردووەتەوە.  بەرگریکارەکەی ئۆرۆگوای تەمەنی ٢٣ ساڵە، لە ٢٠٢٠ پەیوەندیی بە یانەی بارسێلۆناوە کردووە و نرخی ئێستای دەگاتە ٤٠ ملیۆن یۆرۆ، بەڵام بەهۆی ئەو ئاستە بەرزەی پێشکێشیدەکات، پێناچێت کارگێڕیی یانە کەتەلۆنییەکە بە ئاسانی دەستبەرداری ئەو یاریزانە ببێت.      رۆناڵد ئاراوخۆ