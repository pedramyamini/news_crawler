کۆمەڵێک پیاو ساڵانە بەشداری لەو پێشبڕکێیەدا دەکەن و هەر یەکێکیان پێویستە هاوژینەکەی لە کۆڵبکات و ماوەی ٣٨٠ مەتر بڕوات و لە رێگەشدا ئاویان پێدا دەکرێت و دەبێت بەرگە بگرن و ماوەی پیشبڕکێیەکە تەواو بکەن.  یاسایەکی سەرەکی ئەو پاڵەوانێتییە ئەوەیە کە نابێت کێشی هیچ بەشداربووەک، پیاوەکە یان هاوژینەکەی لە ٥٠ کیلۆگرام کەمتر بێت، کە هەندێک هاوژینی بەشداربوو لە هەمان رەگەزن و پەیوەندی سۆزداریشیان لەنێواندا نییە.  لە پێشبڕکێیەکەدا بەشداربووان دەتوانن بە چەندین شێوە هاوژینەکانیان هەڵگرن، واتە بە ئارەزووی خۆیانە، پێیانوایە چۆن و بە چ شێوازێک کارەکەیان بەباشی ئەنجام دەدەن، دەتوانن ئەو شێوازە بەکاربێنن.  ئەلیکس بۆن و میلی بارنهامی خۆشەویستەکەی پلەی یەکەمیان بەدەستهێنا، دوای ئەوەی توانیان ماوەی پێشبڕکێیەکە بە ٢ خولەک و ٤ چرکە ببڕن، بە جیاوازی ٢٠ چرکە لە نزیکترین رکابەریان.  خەڵاتی براوەکان بەرمیلێک بیرە بوو، کە لە ئێستاوە خۆیان بۆ پاڵەوانێتی جیهان ئامادە دەکەن کە بڕیارە لە فینلەندا بەڕێوەبچێت.