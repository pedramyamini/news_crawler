ریال مەدرید لە دەرەوەی یاریگەی خۆی رووبەڕووی یانەی سێڤییا بووەوە، دوای ٢٠ خولەک یارییکردن ئیڤان راکێتیچ، بەلێدانێکی راستەوخۆ گۆڵی پێشکەوتنی بۆ خاوەن یاریگە تۆمارکرد.  دوای چەند خولەکێکی کەم لەو گۆڵە سێڤییا گۆڵی دووەمی تۆمارکرد و ئێریک لامێلا، سێڤییای لە بردنەوەی یارییەکە لە نیوەی یەکەمدا نزیککردەوە، بەڵام پێشکەوتنی ئەوان هەر لە نیوەی یەکەمدا بوو.  لە سەرەتای نیوەی دووەمدا و دوای ٤ خولەک لە هاتنە ناوەوەی بۆ نێو یاریگە رۆدریگۆ ئەنجامەکەی بۆ ریال مەدرید کەمکردەوە.  دوای ئەوە ڤینیسیۆس گۆڵی دووەمی تۆمارکرد، بەڵام ڤار رەتیکردەوە.  ناچۆ لە خولەکی ٨٣ ئەنجامەکەی بۆ ریال مەدرید بەلێدانێکی بەهێز یەکسانکردەوە و یارییەکەی گەڕاندەوە خاڵی سەرەتا.  ٧ خولەک بۆ یارییەکە زیادکرا، کەریم بنزیما وەک هەمیشە دەرکەوت و گۆڵی سێیەم و یەکلاکردنەوەی یارییەکەی تۆمارکرد، ریال مەدرید لە دواکەوتن بە دوو گۆڵ، ئەنجامەکەی بۆ سێ گۆڵ بەرامبەر دوو گۆڵ لە بەرژەوەندی خۆی گۆڕی و یارییەکەی بردەوە.  بەم بردنەوەیە ریال مەدرید هەنگاوێکی زیاتر لە بردنەوەی نازناوی ئەم وەرزەی خولەکە نزیکبووەوە و ژمارەی خاڵەکانی بۆ ٧٥ خاڵ بەرزکردەوە.  ئەمە یەکەم دۆڕانی سێڤییا بوو لەم وەرزەدا لەنێو یاریگەی خۆیدا، کەریم بنزیماش بەو گۆڵەی تۆمارکرد ژمارەی گۆڵەکانی بۆ ٢٥ گۆڵ بەرزکردەوە و لە پێشەنگی ریزبەندی گۆڵکارانی خولەکەدایە.