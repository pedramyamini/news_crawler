یانەی خانمە پیرەکە لە یاریی گەڕانەوەی قۆناخی پێشکۆتایی جامی ئیتاڵیادا، لەسەر یاریگەی ئەلیانز ستادیۆم لە تۆرینۆ، میوانداری یانەی فیۆرێنتینا کرد و بە دوو گۆڵی بێوەڵام لێیبردەوە و بلیتی یاریی کۆتایی پاڵەوانێییەکەی بەدەستهێنا، کە لە یاریی چوونیشدا ١ - ٠ لێیبربووەوە،  فێدیریکۆ بێرناردێسکی لە خولەکی ٣٢ ـدا یوڤێتوسی بە گۆڵێک پێشخست و نیوەی یەکەم بەو تاکە گۆڵە کۆتاییهات.  لە نیوەی دووەمدا یاریزانانی تیپی میوان زۆر هەوڵیاندا گۆڵی یەکسانبوون تۆماربکەن، بەڵام بۆیان نەکرا، تاوەکو دانیلۆ لە خولەکی چواری زیادکراودا، توانی گۆڵی دووەم و سەرکەوتن بۆ یوڤێنتوس تۆماربکات.  بەم ئەنجامە یوڤێنتوس گەیشتە یاریی کۆتایی جامی ئیتاڵیا، کە تێیدا رووبەڕووی یانەی ئینتەرمیلان دەبێتەوە، دوای ئەوەی نیراتزۆریش دوێنی ٣ - ٠ لە میلانی بردەوە و بلیتێکی فایناڵی بەدەستهێنا.  یاریی کۆتایی جامی ئیتاڵیا رۆژی ١١ ـی مانگی ٥ لەسەر یاریگەی ئۆڵیمپیکۆ لە رۆمای پایتەخت ئەنجام دەدرێت.