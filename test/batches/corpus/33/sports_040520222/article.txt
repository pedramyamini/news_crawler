لە گەڕی دووەمی پاڵەوانێتییەکەدا، جۆکۆڤیچ لە مەدریدی پایتەختی ئیسپانیا رووبەڕوی گیل مۆنفێسی تێنسزانی فەرەنسی بووە و بە ئەنجامی دوو کۆمەڵەی بێبەرامبەر شەش سێ و شەش دوو لێیبردەوە.  پێشەنگی پۆڵینی باشترین تێنسزانانی جیهان بە ئاسانی یارییەکەی بردەوە و بە شایستەیی گەیشتە گەڕی سێیەمی پاڵەوانێتییەکە، چونکە مۆنفێس تەنیا لە سەرەتای هەردوو کۆمەڵەکەدا ماوەیەک خپڕاگری دەکرد و دواتر بە ئاسانی خۆی بەدەستەوە دەدا.  گەڕی سێیەم رووبەڕووبوونەوەیەکی ئاگرین بەخۆیەوە دەبینێت و جۆکۆڤیچ تێیدا رووبەڕووی ئاندی مۆرایی تێنسزانی بەریتانی دەبێتەوە، کە مۆرای لە گەڕی دووەمدا دینیس شاپۆڤالۆڤی تێنسزانی کەنەدی بردەوە.