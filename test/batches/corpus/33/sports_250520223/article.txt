بنزیما دوای ئەو ئاستە بەرزەی لەم وەرزەدا لەگەڵ یانەی شاهانە پێشانیدا، وەک باشترین یاریزانی یانەکە دەستنیشانکراو، لەو بارەیەوە کەریم گوتی " شانازییەکی گەورەیە بۆ من، وەرزێکی زۆر زۆر باشبوو، لە رووی تۆمارکردنی گۆڵ، ئاسیست، بردنەوە و بەدەستهێنانی نازناو، هەست بە دڵخۆشییەکی زۆر دەکەم. "  بنزیما لەکاتی دەستنیشانکردنی وەک باشترین یاریزانی یانەکە باسی لە یاریی کۆتایی چامپیۆنزلیگ کرد و کلیلی بردنەوەی لە لیڤەرپوول ئاشکراکرد، ئەو دەڵێت " کلیلی بردنەوە لە لیڤەرپوول چوونە نێو یاریگەیە بۆ بردنەوە، یاریی کۆتایی بەرامبەر یانەیەکی زۆر بەهێزە، بەڵام ئێمە متمانەمان بەخۆمان هەیە، چونکە ئێمەش بەهێزین، پێویستە هەموو هزرمان لەسەر یارییەکە بێت و کارەکە لەگەڵ هاندەرانمان تەواوبکەین، ئێمە زۆر متمانەمان بەخۆمان هەیە و لە یاریگەدا پێشانی دەدەین. "  بنزیما لەم وەرزەدا لەسەرجەم پاڵەوانێتییەکاندا ٤٥ یاریی بۆ ریال مەدرید ئەنجامداوە، ٤٤ گۆڵی تۆمارکردووە و ١٥ گۆڵی بۆ هاوڕێکانی دروستکردووە.