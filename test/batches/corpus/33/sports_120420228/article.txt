رافایێل سۆریانۆ، راهێنەری یانەی دیسپۆرتیڤا لەسەر کارەکەی لادرا، دوای ئەوەی لە یاریی یانەکەی بەرامبەر یانەی نوڤا ڤالێنسیا کەلەیەکی لە مارسیلی نیتۆی خانمە ناوبژیوان دا.  رووداوەکە لە کاتی پشووی نێوان هەردوو گێمە یارییەکەدا روویدا، کاتێک سۆریانۆ چووە لای ناوبژیوانی یارییەکە، بۆ ئەوەی رەخنە لە بڕیارەکانی بگرت، بەڵام مارسیلی کە لەو یارییەدا یاریدەدەری راهێنەر بوو، رووبەڕووی راهێنەرەکە بووەوە و ئەویش کۆنترۆلی خۆی لەدەستدا و کەلەیەکی لێدا، کە بەهۆیەوە ناوبژیوان راستەوخۆ کارتی سووری بە رووی راهێنەری دیسپۆرتیڤادا بەرزکردەوە.  دوای ئەم رووداوە، یانەی دیسپۆرتیڤا بڕیاریدا دەستبەجێ پۆستی راهێنەری یانەکە لە رافایێل سۆریانۆ وەربگرێتەوە، دادگای ناوبژیوانیی ویلایەتی ئێسپیریتۆ سانتۆش سزای ٣٠ رۆژ دەستگیرکردنی بۆ راهێنەرەکە دەرکردووە.  راهێنەرەکە لە بارەی رووداوەکەوە، رەتیکردەوە کەلەکەی بەر ئەو خانمە ناوبژیوانە کەوتبێت و گوتی "هیچم لەو خانمە نەکردووە، ئەگەر کەلەم بەریکەوتبێت با لای پۆلیس ئەوە بسەلمێنێت".