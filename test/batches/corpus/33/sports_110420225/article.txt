لە یاریی نێوان هەردوو یانەی ڤیتۆریا و پۆرتۆ لە خولی پۆرتوگال، کە ئەمەی دوایی بە گۆڵێکی بێبەرامبەر بردییەوە، هاندەرێک لە دواخولەکەکانی یارییەکەدا توانی خۆی بخاتە نێو یاریگە و هەوڵیدا دەستدرێژی بکاتە سەر یاریزانانی ڤیتۆریا، بەڵام هەر زوو یاریزانان رێگەیان لێگرت و لە لایەن ئاسایشی یاریگەکەوە دەستگیر کرا.  زۆرجار هاندەران هەل دەقۆزنەوە و بە دزی پۆلیس و ئاساییشی یاریگە خۆیان دەخەنە نێو یاریگە بۆ ئەوەی بگەنە یاریزانە دڵخوازەکانیان و تەوقەیان لەگەڵ بکەن یان ئەگەر دەرفەت هەبوو وێنەیەکیان لەگەڵ بگرن، بەڵام زۆر کەم وا روویداوە مەبەستی هەندەر لێدانی یاریزانان بێت.