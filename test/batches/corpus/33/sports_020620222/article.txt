ئێمباپێ لە سەروبەندی گواستنەوەی بۆ یانەی ریال مەدرید بوو، بەڵام ئەو گرێبەستی لەگەڵ مێرینگێ رەتکردەوە و رازی بوو لە گەڵ پاریس سانجێرمان بەردەوام بێت، ئەمەش سەرۆک، راهێنەر، یاریزانان و هاندەرانی یانەکەی مەدریدی تووڕە کرد.  بەگوێرەی رۆژنامەکانی ئیسپانیا، ئێمباپێ هەوڵدەدات هاونیشتیمانی خۆی ئورێلین چوامینی، یاریزانی هێڵی ناوەڕاستی یانەی مۆناکۆی فەرەنسی رازی بکات، بۆ ئەوەی روو لە پاریس سانجێرمان بکات نەک یانەی ریال مەدرید.  ریال مەدرید بە جددی هەوڵدەدات چوامینی بباتە ریزەکانی بۆ بەهێزکردنی هێڵی ناوەڕاستی، کە پێشتر رەزامەندی سەرەتایی لە یاریزانە لاوەکە وەرگرتووە.  ئەو سەرچاوەیە ئاماژەی بەوەشکردووە "ئێمباپێ کاردەکات بۆ ئەوەی چوامینی بە پڕۆژەی نوێی پاریس سانجێرمان رازی بکات، بڕوای پێبێنێت کە ئەو دەتوانێت تێیدا بەهرەی خۆی بزانێت و دەتوانێت چی پێشکەش بە تیپەکەی بکات".  لە ململانێیەکەیدا لەگەڵ ریال مەدرید لەسەر تواناکانی چوامینی، ئێمباپێ تاکە چەکی پاریس سانجێرمان نییە بۆ رازیکردنی یاریزانەکە، بەڵکو توانای داراییشی هەیە کە ١٠٠ ملیۆن یۆرۆ بخاتە سەر مێزی مۆناکۆ بۆ ئەوەی دەستبەرداری ئەو ئەستێرە گەنجە بێت.