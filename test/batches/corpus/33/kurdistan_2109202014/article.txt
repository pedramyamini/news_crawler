لەو راگەیێندراوەدا کە هاتووچۆی هەولێر بڵاویکردووەتەوە، ئاماژە بەوە کراوە "ئاگاداری هاووڵاتییان و شۆفێران دەکەینەوە کەوا رێگەی هەولێر - پیرمام سایدی هاتن لە پیرمامەوە بۆ هەولێر، لە زین سیتی تاوەکو ماس سیتی لە رۆژی ٢١ی ئەیلوولی ٢٠٢٠ دەگیرێت بۆ ماوەی سێ رۆژ و رێگەی بەدیل بۆ شۆفێران هەمان رێگەی پیرمام دەبێت لە سایدی چوون بۆ پیرمام و بە فسفۆڕ لاینەکان جیادەکرێنەوە بۆ ئەو ماوە کاتییە".  لەبارەی هۆکاری داخستنی رێگەکەوە، لە راگەیێندراوەکەی هاتووچۆی هەولێردا هاتووە "ئەو داخستنی رێگەیەش بەمەبەستی دروستکردنی ئاوەڕۆیە بۆ نەهێشتنی کێشەی کۆبوونەوەی ئاوی باران لەو شوێنە بە درێژایی وەرزەکانی زستان و بەهار".