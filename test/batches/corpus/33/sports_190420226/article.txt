ئەمشەو کاژێر ٢٢: ٠٠ بە کاتی باشووری کوردستان، لە یارییەکی دواخراوی گەڕی ٣٠ ـی پرێمەرلیگدا، یانەی لیڤەرپوول لەسەر یاریگەی ئانفێڵد میوانداری یانەی مانچێستەر یونایتد دەکات.  یۆرگن کڵۆپ، راهێنەری یانەی لیڤەرپوول، لە کۆنگرەی رۆژنامەڤانی بەر لە یارییەکەدا، گوتی "یارییەکی زۆر گەورەیە، لە نێوان دوو لە گەورەترین یانەکانی جیهان، مێژوویەکی گەورە و جەنگێکی بەهێز لەم یارییەدا بوونی دەبێت، رووبەڕووبوونەوەی مانچێستەر یونایتد هەمیشە سەرنجڕاکێشە".  ئەو گوتیشی "کاتێک خشتەی یارییەکان دەردەچێت بیر لەوە دەکەمەوە کە چۆن خۆمان بۆ رووبەڕووبوونەوەی مانچێستەر یونایتد ئامادە دەکەین و ئایا ئەوکات بارودۆخمان چۆن دەبێت".  کڵۆپ باسی راهێنەری مانچێستەر یونایتدیشی کرد و گوتی "رالف رانگنیک لەوەتەی هاتووەتە مانچێستەر وەک رێزێک قسەم لەگەڵی نەکردووە، بەڵام دەکرێت هەست بەو گۆڕانە بکرێت کە بەسەر یانەکەیدا هێناوە، یارییەکە بۆ هەردوو تیپ زۆر گرنگە و هەردوو تیپ لەپێناو ئامانجەکانیان تێدەکۆشن".  راهێەنری رێدز زیاتر گوتی "یونایتد لەپێناو بردنەوەدا دەجەنگێت، چونکە دەیانەوێت ببەنەوە و بگەینە چامپیۆنزلیگ، بۆیە ٩٠ خولەکی شێتانە دەبێت، پێویستە رێگە نەدەین خاڵەکانی یارییەکە ببەنەوە".  یۆرگن کڵۆپ، لە کۆتایی قسەکانیدا، باسی محەممەد سەڵاحی ئەستێرەی یانەکەیشی کرد، لە لە دوایین ١٢ یارییدا، لەگەڵ لیڤەرپوول و هەڵبژاردەی میسر گۆڵی نەکردووە و گوتی "پرسی گەڕانەوەی محەممەد سەڵاح بۆ گۆڵکردن تەنیا کاتییە و بەمنزیکانە دەست بە گۆڵکردن دەکاتەوە".