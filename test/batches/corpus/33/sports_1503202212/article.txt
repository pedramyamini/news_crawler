گوتەبێژێک بەناوی بۆریس جۆنسۆن، سەرۆکوەزیرانی بەریتانیا رایگەیاند، پێویستە هاندەرانی یانەی چێڵسی گوتنەوەی ناوی رۆمان ئەبرامۆڤیچ لە یاریگەدا رابگرن و گوتنەوەی درووشمی ناگونجاو لەنێو یاریگەدا رابگرن.  ئەم قسانەی گوتەبێژی بۆریس جۆنسۆن لەکاتێکدایە، رۆژی یەکشەممە بەر لە یاریی چێڵسی بەرامبەر نیوکاسڵ یونایتد، هاندەرانی یانە لەندەنییەکە بەیەکەوە هاواریان دەکرد رۆمان رۆمان.  دوای هێرشەکانی رووسیا بۆ سەر ئۆکراینا، حکومەتی بەریتانیا سزای قورسی بەسەر رۆمان ئەبرامۆڤیچدا سەپاند، هاندەرانی یانەی چێڵسی داوا دەکەن واز لە یانەکەیان بهێنرێت، بەڵام بێ سوودبوو و یانەکە لە گرێبەستکردن، کڕین و فرۆشتنی یاریزانان و فرۆشتنی هەموو بەرهەمەکانی سڕکرا.  ئەو گوتەبێژەی سەرۆکوەزیرانی بەریتانیا دەڵێت " لە هەستی هاندەرانی یانەی چێڵسی تێدەگەین، بەڵام ئەوە بیانوو نییە بۆ گوتنەوەی درووشمی نەگونجاو، پێویستە هاندەران پاڵپشتی و خۆشەویستیان بۆ یانەکەیان پێشانبدەن بەبێ ئەوەی رێگەی لەم شێوەیە بگرنەبەر. "  لەبارەی فرۆشتنی یانەکەشەوە ئەو بەرپرسەی حکومەتی بەریتانیا رایگەیاند، ئێمە ئامادەین بۆ فرۆشتنی یانەکە، چاوەڕێی پێشکێشکردنی دەستەوارەی ئەو لایەنانە دەکەین کە دەیانەوێت چێڵسی بکڕن بۆ ئەوەی رێکاری پێویست بگرینەبەر.