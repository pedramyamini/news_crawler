یارییەکە لەسەر یاریگەی جاپۆما لە شاری دوالا لە کامیرۆن بەڕێوەچوو، کە تێیدا سەرکەوتن بە گۆڵێکی بێبەرامبەر بووە بەشی جەزائیر.  یارییەکە دەستیپێکرد و تا راددەیەک هاوسەنگ بوو، کە چەندجارێک هێرشیان دەگۆڕییەوە، تاوەکو لە خولەکی ٤٠ ئیسلام سلێمانی توانی گۆڵی پێشکەوتن و سەرکەوتن بۆ تیپی میوان تۆمار بکات.  لە نیوەی دووەمدا هەموو هەوڵەکانی تیپی خاوەن یاریگە بۆ یەکسانکردنەوەی ئەنجامی یارییەکە بێسوودبوون و ٩٠ خولەکی یارییەکە بە ئەنجامی ئەو تاکە گۆڵەی جەزائیرییەکان کۆتاییهات.  جەزائیر سەرەڕای بەدەستهێنانی ئەم سەرکەوتنە گرنگە، هێشتا ئەرکی ئاسان نییە و پێویستە لە یاریی گەڕانەوەشدا لەسەر یاریگەی خۆیدا هەمان ئاست پێشکێش بکات، چونکە کامیرۆنییەکان دەرفەتی ئەوەیان ماوە ئەنجامەکە پێچەوانە بکەنەوە.