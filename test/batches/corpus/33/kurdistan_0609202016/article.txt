ئەو کچە کوردە لەبارەی خەڵاتەکەوە لە لێدوانێکی تایبەتدا بۆ رووداو، گوتی "خەڵاتەکە دەدرێت بەو کەسانەی کە رۆڵی تایبەت دەگێڕن لە پلاندانان، راوێژکاری و کارکردن لە هەموو ئەو بەرنامانەی کە پەیوەستن بە دژەتیرۆرەوە".  تانیا خەڵکی سلێمانییە و ئێستا لە ئەمریکا دەژی، لەبارەی ئەوەی کە هەستی چۆنە بە وەرگرتنی خەڵاتەکە ئاماژەی بەوە کرد "بەدڵنیاییەوە خۆشحاڵم، چەندین خەڵاتی دیکەشم وەرگرتوون، بەڵام ئەم خەڵاتە یەکێکە لەو خەڵاتە تایبەتانەی کە لەلایەن فەرماندەی گشتیی هاوپەیمانیی نێودەوڵەتی پێشکەشکراون".  لە ساڵی ٢٠٠٤ ەوە تانیا لەگەڵ وەزارەتی بەرگریی ئەمریکا کاردەکات و ماوەی چوار ساڵیشە وەکو گەورە راوێژکار لەگەڵ هاوپەیمانیی نێودەوڵەتیی دژی داعش کاردەکات.