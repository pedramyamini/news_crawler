لیژنەیەکی تایبەت لە دادگای سازاک لە بەریتانیا، ٤ تۆمەتی خستە پاڵ بۆریس بیکەری تەمەن ٥٤ ساڵان، لەوانەش شاردنەوەی بڕی قەرزەکانی و ئاشکرا نەکردنی موڵکیەتی خانووبەرەکانی، دوای ئەوەی لە ساڵی ٢٠١٧ مایەپووچبوونی خۆی راگەیاند.  بەشێوەیەکی گشتی ٢٠ تۆمەت دراوەتە پاڵ براوەی ٦ نازناوی گراند سلام، بەڵام بیکەر هەموو ئەو تۆمەتانە رەتدەکاتەوە، بەتایبەتیش کە رازی نییە ئەو جامانە بگەڕێنێتەوە کە بەدەستیهێناون.  تەنانەت راپۆرتە رۆژنامەڤانییەکان باس لەوە دەکەن کە ئەگەری هەیە ئەفسانەی تێنسی ئەڵمانیا بەهۆی ئەو تۆمەتانەوە بچێتە زیندانەوە، کە کەمترین سزا ٧ ساڵ دەبێت.  بۆریس بیکەر دەستبەسەر نەکراوە، بە کەفاڵەت ئازادە تاوەکو لە رۆژی ٢٩ ـی ئەم مانگەدا ئامادەی دانیشتنی دادگا دەبێت.