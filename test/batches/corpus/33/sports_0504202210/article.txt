میدیای بەرازیل بڵاویکردەوە، دادگای ویلایەتی مینا گیرایسی باشووری رۆژهەڵاتی بەرازیل، کڕینەوەی یانەی کروزیرۆی لەلایەن رۆناڵدۆوە پەسەندکرد، دوای ئەوەی چەند ئەندامێکی ئەنجوومەنی بەڕێوەبردنی یانەکە داوای راگرتنی کارەکانیان کردبوو، بەهۆی نەبوونی گەرەنتییەوە، بەڵام رۆناڵدۆ لەژێر گوشاری هاندەراندا سەرجەم رێکارەکانی تەواوکرد و یانەکەی کڕییەوە.  بەپێی راپۆرتە رۆژنامەڤانییەکان، یانەی کروزیرۆ نزیکەی ٤٠ ملیۆن یۆرۆ قەرزی لەسەرە و رۆناڵدۆ دانەوەی قەرزەکانی یانەکە دەگرێتە ئەستووی خۆی.  کڕینەوەی یانە بەرازیلییەکە لەکاتێکدا ئەو هێرشبەرەی پێشووی هەڵبژاردەی بەرازیل خاوەنی یانەی ڤایادۆلیدی ئیسپانیشە و هەردوو یانە بەیەکەوە بەڕێوەدەبات.  کروزیرۆ یەکەم یانەبوو رۆناڵدۆ لە تەمەنی ١٧ ساڵیدا لەگەڵیدا دەرکەوت و لەوێوە کاروانی پیشەگەری یاریزانەکە دەستیپێکرد و پاشان بووە ناوێکی دیار و ئەستێرەیەکی بەنێوبانگ، ئەو یانەیەش بەهەمان شێوە یانەیەکی بەنیوبانگی بەرازیلە، بەڵام ئێستا لە خولی پلە دووی وڵاتەکە یارییدەکات.