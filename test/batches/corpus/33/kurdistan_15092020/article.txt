ئەوەی لە ڤیدیۆکەدا دەردەکەوێت، چەند خانەوادەیەکی کۆچەریی ئاژەڵدارن لە پارێزگای مووش کە نیوەی ژیانیان لەژێر رەشماڵدا بەسەردەبەن. ئەوان بەردەوامی بەو مۆدێلەی ژیان دەدەن کە باپیرانیان بۆی جێهێشتوون.  یەملیخاب قۆچئاغا، کۆچەرییە و دەڵێت، "ئەم هەوارە هی ئێمەیە. ماوەی ١٥٠ ساڵە ئێمە لێرە دەژین. هەموو ساڵێک شەش مانگ لێرە بەسەردەبەین".  ئەو رەشماڵانە کە هەم لە ساردیدا و هەمیش لە گەرمیدا شوێنی حەوانەوەی کۆچەرییەکانە، لە مووی ئاژەڵ، بەتایبەتیش مووی بزن دروستدەکرێت. ژنانی کورد لە دروستکردنی ئەم کەرەستە سەرەکییەی رەشماڵدا وەستان.  ئەو ژنانە نەوەک هەر تەنیا لە دروستکردنی رەشماڵدا، بەڵکو هێزی پێشەنگن لای کۆچەرییەکان. هێز و بازووی ژن رۆڵی سەرەکی لە ژیانی کۆچەریدا هەیە. ژنە کۆچەری لە هەمانکاتدا، منداڵ بەخێودەکەن، کاری ناوماڵدەکەن، خواردن ئامادەدەکەن و بەشداریشن لە ئاژەڵداریدا.