لە راگەیێندراوێکی شانەی راگەیاندنی ئەمنیی عێراقدا کە ئەمڕۆ یەکشەممە ٢٠٢٠/٠٩/١٣ بڵاوی کردووەتەوە هاتووە، هێزی هاوپەیمانان توانیی لە رێگەی ئەو هێرشەوە "دوو چەکداری داعش بکوژن".  لای خۆیشیەوە ئاژانسی هەواڵگریی عێراق رایگەیاند، راگەیاندنکارێکیان گرتووە کە لە کەرکووک سەر بە ئاژانسی "ئەعماق"ـی سەر بە داعش بووە.  هەواڵگریی عێراق لە راگەیێندراوەکەیدا ئاماژەی بەوە داوە، ئەو راگەیاندنکارەی دەستگیر کراوە دانی بەوەدا ناوە کە سەر بە داعش بووە و ئەرکی ئەوە بووە ڤیدیۆی تایبەتی چالاکییەکانی دژ بە هێزە ئەمنییەکان لە رێگەی ئاژانسی ئەعماقەوە بڵاوبکاتەوە.