سکالۆنی لە کۆنگرەیەکی رۆژنامەڤانیدا بەرلە دوایاری هەڵبژاردەکەی بەرامبەر ئیکوادۆر قسەی بۆ میدیاکارانکرد، رەتیکردەوە هەست بەترس بکات دوای ئەوەی مێسی و دیماریا باسیان لەوە کردووە لە دوای مۆندیال بە پلانە کەسییەکانی خۆیاندا دەچنەوە.  لیۆنێل سکالۆنی، راهێنەری هەڵبژاردەی ئەرجەنتین، دەڵێت "بۆچی ئێمە بیر لە داهاتوو بکەینەوە، لەکاتێکدا مێسی و دیماریا لە ئێستایەکی نایابدا دەژین؟ بۆچی چێژ لەوە وەرنەگرین کە ئەوان ئێستا لەگەڵماندان؟ بیرکردنەوە لەوەی لە دوای مۆندیال چی روودەدات، هیچ سوودێکی نییە".  سکالۆنی هەروەها باسی لە چوونە دەرەوەی هەڵبژاردەی ئیتاڵیا لە مۆندیال کرد، گوتی "بەبڕوای من ئێستاش ئیتاڵیا یەکێکە لە هەڵبژاردە نایابەکانی جیهان".  ئەو زیاتر گوتی "من هەمیشە گوتوومە، تۆپی زۆر قورسە، ناتوانی پێشبینی هیچ بکەیت، بۆ نموونە ئیتاڵیا سەرنەکەوت بۆ مۆندیال، بەڵام من پێموایە ئیتاڵیا هێشتا یەکێکە لە باشترین هەڵبژاردەکانی جیهان، ئەوان پالەوانی ئەوروپان، ئەمەش نیشانەی ئەوەیە کارەکە چەند قورسە.