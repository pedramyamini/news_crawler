لەنێو هێڵی سزادا دەردەکەوێت و بەگۆڵ تۆمارکردن تیپەکەی بەرەو سەرکەوتن دەبات. ئیرلینگ هالاند بەم هەموو تایبەتمەندییانەوە دەچێتە مانچێستەر سیتی، ئەو تیپەی پێویستیی یەکجار زۆری بە هێرشبەرێکی سەرەڕم و یەکلاکەرەوە هەیە.  ئیرلینگ هالاند بەیەکێک لە بەهرەمەندترین هێرشبەرانی لە دایکبووی دوای ساڵی دوو هەزار لە دونیادا دادەنرێت، ئەو یەکێکە لەو نەوەیەی چاوەڕێی لێدەکرێت بۆشایی پاش مێسی و رۆناڵدۆ لە تۆپی پێدا پڕ بکاتەوە.  هالاند دەبێتە یاریزانی پێپ گواردیۆلا. پێپ تائێستا هیچ کۆمێنتێکی لەسەر ئەو یاریزانە نەداوە، لە راستیدا کەس پێویستی بەوە نییە باس لە لێهاتوویی هالاند بکات، چونکە ئەو هەمیشە لە نێو یاریگەدا خۆی پێشانی هەمووان دەدات و تواناکانی نمایشدەکات.   چوونی هالاند بۆ سیتی، هەمووانی لەسەرئەوە کۆککردووە کە ئەو یانەیە بەهۆی هالاندەوە دەچێتە ئاستێکی دیکە، ئاستێکی بەرزتر و گەشەسەندووتر، بەهێزتر و رکابەرتر لەسەر نازناوەکان، چونکە ئەو پێشبینیکراوە بۆی کە ژمارەیەکی زۆری گۆڵ بکات. ئەو گۆڵانەی هالاند دەبێ تۆماریان بکات، سەرئێشەی بێتوانایی و گۆڵ تۆمارنەکردن لە تیپەکەی پێپدا چارە دەکات، کە هەندێکجار بوونەتە هۆکاری شکست و نەگەیشتن بەبردنەوە.