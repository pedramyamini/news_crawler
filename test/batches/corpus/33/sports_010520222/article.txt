ماینز لە گەڕی ٣٢ ـی بوندێسلیگادا میوانداری بایرن میونشنی کرد، کە پێشوەختە بووەتە پاڵەوانی ئەم وەرزەی خولی ئەڵمانیا و ٣ - ١ شکستی پێهێنا.  جۆناسان بورکاردت لە خولەکی ١٨ گۆڵی پێشکەوتنی بۆ ماینز تۆمارکرد و موسا نیاخاتیش لە خولەکی ٢٧ گۆڵی دووەمیشی تۆمارکرد.  دوای ٦ خولەک رۆبێرت لیڤاندۆڤسکی گۆڵێکی بۆ یانەی باڤاری تۆمارکرد.  لە نیوەی دووەمدا لیندرۆ بارێرۆی یاریزانی لوکسمبۆرگی گۆڵی سێیەمی بۆ تیپی خاوەن یاریگە تۆمارکرد و یارییەکە بە بردنەوەی ماینز بە ئەنجامی ٣ - ١ کۆتاییهات، کە ئەمە پێنجەم دۆڕان بوو لەم وەرزەی بوندێسلیگادا پاڵەوانی خولەکە دووچاری ببێت.  بایرن میونشن بە کۆکردنەوەی ٧٥ خاڵ نازناوی خولەکەی یەکلاییکردووەتەوە، ماینزیش ژمارەی خاڵەکانی گەیاندە ٤٢ خاڵ لە پلەی نۆیەمی ریزبەندیی.