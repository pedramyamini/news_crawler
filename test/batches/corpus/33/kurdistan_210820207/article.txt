لە ماڵپەڕی "Change. org" لە کۆتایی ساڵی ٢٠١٩ دا هەڵمەتێک بۆ کۆکردنەوەی واژۆی بەکارهێنان دەستیپێکرد کە داوای دەکرد ئاڵای کوردستان بۆ ئیمۆجی زیادبکرێت.  پێشتر هیوا ئەفەندی، سەرۆکی فەرمانگەی تەنکنەلۆجیای زانیاری لە ساڵی ٢٠١٧ دا بە رووداوی گوتبوو، سەرەتا دەبیت کوردستان ببێتە ولاتێکی سەربەخۆ، ئەوکات دەتوانێت ئاڵای وڵاتەکەی بۆ ئیمۆجی زیادبکات.  پێشتر هیوا ئەفەندی لە تۆمارکردنی دۆمەینی "krd" بۆ ئینتەرنێت و هەروەها زیادکردنی زمانی کوردی بۆ سیستەمی یونیکۆد بەشداربووە.  یونیکۆد هەرچەندە دەڵێت هەموو کەسێک و لایەنێک دەتوانن داوا بکەن کارەکتەرێک زیادبکرێت بۆ سیستەمەکە، بەڵام سەرەتا دەبێت ئەو وڵاتە یان ناوچەیە خاوەنی کۆدی نێودەوڵەتی بن لە رێکخراوی ستانداردی جیهانیی ناسراو بە "ISO".