مقەدەم فازڵ حاجی حوسێن، گوتەبێژی هاتووچۆی هەولێر بە (تۆڕی میدیایی رووداو)ی راگەیاند: "فۆڕمی مۆڵەتی شۆفێری تاوەکو ساڵی ٢٠٢١ لە بەڕێوەبەرایەتی هاتووچۆی هەولێر وەرگیرابوو و دەبووایە بەشێک لە خاوەن مامەڵەکان تاوەکو ئەوکاتە چاوەڕوانیان بکردایە، بۆیە بڕیارماندا بە زیاترکردنی کارمەند و کاتی دەوام بۆ راییکردنی مامەڵەی فۆڕمی مۆڵەتی شوفێران لە کاژێر ٩ی بەیانییەوە تاوەکو ٥ی ئێوارە".  گوتەبێژی هاتووچۆی هەولێر گوتیشی: "ئه‌وانه‌ی نۆره‌ی ئۆنلاینیان بۆ وه‌رگرتنی فۆرم له به‌شی مۆڵه‌ت گرتووه، ده‌توانن زووتر به‌پێی خشته‌یه‌ك فۆرم وه‌رگرن، ئه‌وانه‌ی نۆره‌ی مانگی ئابیان بۆ دانراوه، ئه‌مڕۆ یه‌كشه‌ممە ده‌توانن سه‌ردانمان بکەن، ئه‌وانه‌ی نۆره‌ی مانگی ئه‌یلوولیان بۆ دانراوه، سبه‌ی دووشه‌ممە ١٧ - ٨ - ٢٠٢٠ و ئه‌وانه‌ش کە نۆره‌ی مانگی تشرینی یه‌كه‌میان بۆ دانراوه، رۆژی سێشه‌ممە ١٨ - ٨ - ٢٠٢٠ ده‌توانن سه‌ردان بكه‌ن، واتە کارەکانی ٣ مانگ لە ماوەی ٣ رۆژدا جێبەجێدەکرێن".  لەبارەی بەردەوامبوونی وەرگرتنی فۆڕم بەشێوەی ئۆنڵاینیش، مقەدەم فازڵ حاجی حوسێن دەڵێت: "ئه‌و کەسانەی نۆره‌یان وه‌رنه‌گرتووه و به‌نیازی وه‌رگرتنی فۆرمن، ده‌توانن به‌بێ وه‌رگرتنی نۆره‌ی ئۆنلاین له رۆژی چوارشه‌ممە ١٩ - ٨ - ٢٠٢٠ سه‌ردانی به‌شی مۆڵه‌ت بكه‌ن و فۆرم وه‌رگرن، لە رۆژی ٢٣ی ئەم مانگەش وەرگرتنی فۆڕم بەشێوەی ئۆنڵاین نامێنێت".