فابریزیۆ رۆمانۆ، رۆژنامەڤانی بەنێوبانگی ئیتاڵی دەڵێت " مانچێستەر یونایتد دەیەوێت لەوە دڵنیاببێتەوە، کە ئێریک تێن هاگ، راهێنەری یانەی ئایاکس بە ئینگلیزییەکی باش دەتوانێت قسە بکات، بۆ ئەوەی گفتوگۆکانی لەگەڵ ئەو راهێنەرە دەستپێبکات، بۆ ئەوەی وەرزی داهاتوو ببێتە راهێنەری یانەکە، ئەمەش دوای ئەوەی تێن هاگ رەتیکردەوە راهێنەرایەتی یانەی تۆتێنهام وەربگرێت.  مان یونایتد ئامانجی ئەوەیە لەم لایەنەوە هیچ کێشەیەکی نەبێت، بۆ ئەوەی بچێتە نێو وردەکارییەکانی دیکەوە.  هەفتەیەک لەمەوبەر میدیای بەریتانیا بڵاویکردەوە، تێن هاگ خۆی فێری زمانی ئینگلیزی دەکات، بۆ ئەوەی بۆ وەرگرتنی راهێنەرایەتی یانەی مانچێستەر یونایتد ئامادەبێت.  مانچێستەر یونایتد لە دوایین یارییدا لە پرێمەرلیگدا، لە دێربیی مانچێستەر رووبەڕووی دۆڕانێکی گەورە بووەوە و بە ١ - ٤ بەرامبەر یانەی مانچێستەر سیتی دۆڕا، ئەمەش جارێکی دیکە کارگێڕیی یانەکەی ناچار کرد بەدوای راهێنەرێکی نوێدا بگەڕێت، بەشێکی زۆری یانەکەش لەگەڵ ئەوەن تێن هاگ ببێتە راهێنەری تیپەکە.  تێن هاگ، لەم وەرزەدا لەگەڵ ئایاکس بە ئەنجامی باشەوە دەرکەوتووە ئێستا لە پلەی یەکەمی ریزبەندی خولی هۆڵەندایە، لە دوای ٢٥ گەڕی خولەکە تەنیا ٣ یاریی دۆڕاندووە.     راڵف رانگنیک، بۆ شەش مانگ پۆستی راهێنەرایەتی یانە ئینگلیزییەکەی وەرگرتووە، بەڵام ئەنجامەکانی وەک پێویست نین و خۆیشی نایەوێت بۆ وەرزی داهاتوو لەگەڵ یانەکە بەردەوامبێت.      ئێریک تێن هاگ                       راڵف رانگنیک، بۆ شەش مانگ پۆستی راهێنەرایەتی یانە ئینگلیزییەکەی وەرگرتووە، بەڵام ئەنجامەکانی وەک پێویست نین و خۆیشی نایەوێت بۆ وەرزی داهاتوو لەگەڵ یانەکە بەردەوامبێت.      ئێریک تێن هاگ