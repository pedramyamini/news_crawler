بەپێی دوایین خەمڵاندنی دانیشتووان لە دەستەی ئامار بۆ ساڵی ٢٠١٨ هەرزەکاران و لاوان (تەمەن ١٠ بۆ ٣٠ ساڵ)، رێژەی ٣٩.٥ % ی دانیشتووانی هەرێمی کوردستان پێکدەهێنن.  نموونەی رووپێوییەکە بەشێوەیەکی یەکسان بەسەر پارێزگاکانی هەرێمی کوردستان دابەشکراوە و لە مانگی ئاداری ٢٠١٩ دەستی بە کاری مەیدانی کردووە. بۆ هەر پارێزگایەک ١٢٥ بوار دیاریکراوە و بۆ هەر بوارێک ٥ خێزان، واتە کۆی گشتیی بۆ هەر پارێزگایەک ٦٢٥ خێزان وەرگیراون و رەچاوی هەردوو ژینگەی شارنشین و گوندنشین کراوە.  لە رووپێوییەکەدا ٤٨١١ کەس لە تەمەنی ١٠ بۆ ٣٠ ساڵی بەشدارییان کردووە. ٩٣.٢ % ی خێزانەکان کە چاوپێکەوتنیان لەگەڵ کراوە خۆجێیین و ٦ % یان خێزانە ئاوارەکانن و ٠.٨ % یان پەنابەرانن.  رووپێوییەکە شەش تەوەری جیاوازی لەخۆگرتووە و بەپێی رووپێوییەکە، ژمارەی هەرزەکار و لاوانی هەرێمی کوردستان کە سەڵتن زیاترن لە بەغدا و پارێزگاکانی دیکەی عێراق، بەڵام رێژەی جیابوونەوە لەنێو هەرزەکار و لاوان (ئەوانەی هاوسەرگیرییان کردووە) لە هەرێمی کوردستان زیاترە بە بەراورد بە بەغدا و پارێزگاکانی دیکەی عێراق.   بەپێی رووپێوییەکە رێژەی ئەو هەرزەکار و لاوانەی هەرێمی کوردستان ئامێری زیرەک و توانای دەستگەیشتنیان بە ئینتەرنێت هەیە زیاترە لە بەغدا و پارێزگاکانی دیکەی عێراق.  لەبارەی بێکارییەوە کە تەوەرێکی رووپێوییەکەیە، لە ٤٥.٦ % ی هەرزەکاران و لاوانی هەرێمی کوردستان پێیانوایە بێکاری هۆکارە بۆ خواردنەوەی کحوولی، بەڵام  ٣٣.٨ % ی هەرزەکار و لاوانی پارێزگاکانی دیکەی عێراق هەمان رایان هەیە، ئەویش لە کاتێکدا بێکاری لە پارێزگاکانی دیکەی عێراق سێ هێندەی پارێزگاکانی هەرێمی کوردستانە.   ٦.٦ % ی هەرزەکار و لاوانی هەرێمی کوردستان خواردنەوە کحوولییەکان دەخۆنەوە کە زیاترە لە بەغدا و شارەکانی دیکەی عێراق. لە بەغدا ١ % و لە پارێزگاکانی دیکەی عێراق ٠.٩ % ی گەنجان دەخۆنەوە.  • بەپێی رووپێوییەکە، رێژەی ٨٢.٦ % هەرزەکاران و لاوانی هەرێمی کوردستان سەڵتن، بەڵام لە پارێزگاکانی دیکەی عێراق ٧٧.١ % سەڵتن، لە بەغدا ٧٩.٣ % سەڵتن.  • هەرزەکاران و لاوانی هەرێمی کوردستان ١٦.٧ % هاوسەرگیرییان کردووە، بەڵام لە بەغدا ١٩.٤ % و لە پارێزگاکانی دیکەی عێراق ٢٢.١ % هاوسەرگیرییان کردووە.  • لەروو جیابوونەشەوە لەناو ئەو هەرزەکاران و لاوانەی هاوسەرگیرییان کردووە، هەرێمی کوردستان بە رێژەی ٠.٢ %، بەڵام رێژەکە لە بەغدا و پارێزگاکانی دیکەی عێراق ٠.١ % بووە.  • ناوەندی تەمەنی یەکەم هاوسەرگیری لە هەرێمی کوردستان ٢٣ ساڵییە، لە بەغدا و پارێزگاکانی دیکەی عێراق ٢١ ساڵی بووە.  • ئەوانەی هاوسەرگیرییان کردووە (پیاوان) خۆی یان هاوسەرەکەی رێگەکانی رێگری لە سکپڕی بەکاردەهێنن، لە هەرێمی کوردستان ٥٤.٥ %، لە بەغدا ٣٩.١ % و لە پارێزگاکانی دیکەی عێراق ٢٣.٤ % بووە.  • ئەوانەی هاوسەرگیرییان کردووە (ژنان) خۆی یان هاوسەرەکەی رێگاکانی رێگری لە سکپڕی بەکاردەهێنن، لە هەرێمی کوردستان ٦١.٣ %، لە بەغدا ٣٩.٧ % و لە پارێزگاکانی دیکەی عێراق ٣٨.٧ % بووە  • بەپێی رووپێوییەکە، ئەوانەی ئێستا بەردەوامن لە خوێندن لە هەرێمی کوردستان ٦٠.٢ %، بەڵام لە بەغدا ٥٥.٢ % و پارێزگاکانی دیکەی عێراق ٥١.٨ % بووە.  • ئەوانەی هەرگیز پەیوەندییان بە خوێندن نەکردووە، لە هەرێمی کوردستان ٢.٣ %، لە بەغدا ٤.٦ % و لە پارێزگاکانی دیکەی عێراق ٥.٢ % بووە.  • ئەوانەی کێشیان دەپارێزن، لە هەرێمی کوردستان ٤٥.١ %، لە بەغدا ٧٠.٥ % و لە پارێزگاکانی دیکەی عێراق ٧٢.٩ % بووە.  • ئەوانەی گرنگی بە کێشیان نادەن، لە هەرێمی کوردستان ١١.٨ %، لە بەغدا و  پارێزگاکانی دیکەی عێراق ١١.٤ % بووە.  • ئەوانەی ژەمی بەیانیان ناخۆن، لە هەرێمی کوردستان ٨.٢ %، لە بەغدا ٢.٥ % و لە پارێزگاکانی دیکەی عێراق ٢.٩ % بووە.  • ئەوانەی خوێندن بە گرنگ دەزانن لە هەرێمی کوردستان ٣٩.٩ %، بەڵام لە بەغدا ٣٣.٩ % لە پارێزگاکانی دیکەی عێراق ٣٢.٥ % بووە.  • ئەوانەی تەندروستی بە گرنگ دەزانن و ئەولەویەتی پێدەدەن، لە هەرێمی کوردستان ٢٩.١ %، لە پارێزگاکانی دیکەی عێراق ٣٦ % و لە بەغدا ٣٩.٥ % بووە.  • ئەوانەی ئینتەرنێت و تۆڕە کۆمەڵایەتییەکان بە گرنگ دەزانن، لە هەرێمی کوردستان ١٢ %. لە بەغدا ١٩.٨ % و لە پارێزگاکانی دیکەی عێراق ٩.٩ % بووە.  • ئەوانەی گرنگی بە هیچ نادەن، لە هەرێمی کوردستان ١.٦ %، لە بەغدا ٥.٦ % و لە پارێزگاکانی دیکەی عێراق ٤.٢ % بووە.  • ئەوانەی پێیانوایە بە بەراورد بە ساڵی رابڕدوو (٢٠١٨) بەشێوەیەکی گشتی ژیانیان باشتر بووە، لە هەرێمی کوردستان ٥٩.٥ %، لە بەغدا ٣٦.٩ % و لە پارێزگاکانی دیکەی عێراق ٤١.٨ % بووە.  • ئەوانەی جگەرەیان کێشاوە، لە هەرێمی کوردستان ٧٧.٤ %، لە بەغدا ٧٧.٨ و لە پارێزگاکانی دیکەی عێراق ٧٧.٦ % بووە.  • ئەوانەی کحوولیان خواردووەتەوە، لە هەرێمی کوردستان ٦.٦ %، لە بەغدا ١ % و لە پارێزگاکانی دیکەی عێراق ٠.٩ % بووە.  • ئەوانەی (جگەرە، نێرگەلە، نێرگەلەی ئەلیکترۆنی)ییان کێشاوە، لە هەرێمی کوردستان ٢٠.٢ %، لە بەغدا ١٣.٦ % و لە پارێزگاکانی دیکەی عێراق ١١.٣ % بووە.  • ئەوانەی پێش تەمەنی ١٥ ساڵی (جگەرە، نێرگەلە، نێرگەلەی ئەلیکترۆنی)ییان کێشاوە، لە هەرێمی کوردستان ٣٦.٦ %، لە بەغدا ٧.٦ % و لە پارێزگاکانی دیکەی عێراق ١١.٣ % بووە.  • ئەوانەی کاتە بەتاڵەکانیان بە سەیرکردنی بەرنامەی تەلەڤزیۆنی بەسەردەبەن، لە هەرێمی کوردستان ٥٢.١ %، لە بەغدا ٦٢.١ % و لە پارێزگاکانی دیکەی عێراق ٥٦.١ % بووە.  • ئەوانەی کاتە بەتاڵەکانیان بە گەڕان لەناو ئینتەرنێت بەسەردەبەن، لە هەرێمی کوردستان ٥٧ %، لە بەغدا ٥٣.١ % و لە پارێزگاکانی دیکەی عێراق ٤٠.٧ % بووە.  • ئەوانەی دەخوێننەوە، لە هەرێمی کوردستان ٥٤.٨ %، لە بەغدا ٣٥.١ % و لە پارێزگاکانی دیکەی عێراق ٢٦.٦ % بووە.  • ئەوانەی خاوەن ئامێرە ئەلیکترۆنییەکانن (مۆبایل، کۆمپیوتەر و لاپتۆپ، تابلێت و ئای پاد)، لە هەرێمی کوردستان ٨٤.٩ %، لە بەغدا ٦٧.٥ % و پارێزگاکانی دیکەی عێراق ٥٧.٩ % بووە.  • ئەوانەی ئینتەرنێت بەکاردەهێنن، لە هەرێمی کوردستان ٧٢ %، لە بەغدا ٦٦.٣ % و لە پارێزگاکانی دیکەی عێراق ٥٢.٣ % بووە.  • ئەوانەی ئارەزووی کۆچکردن دەکەن بۆ دەرەوەی وڵات بەهۆی سەختی بارودۆخی ژیان لە وڵات، لە هەرێمی کوردستان ٥٤.٤ %، لە بەغدا ٤٦.٤ % و لە پارێزگاکانی دیکەی عێراق ٤٥.٢ % بووە.