ئێڤرا لە تەمەنی ٤٠ ساڵیدا و ٨ ساڵ لەمەوبەر بڕیارییدا واز لە یارییکردن بهێنێت، پاشان روویکردە شرۆڤەکردنی یارییەکان، بەڵام ئەو کەسێکە زۆر یاریی بۆکسێنی خۆشدەوێت، هاوشێوەی وەین روونی هاوڕێی پێشووی لە مانچێستەر یونایتد.  ئەستێرە فەرەنسییەکە دەڵێت " رۆژی ٣٠ ـی ئەم مانگە رووبەڕووی ئادەم ساڵحی ئێرانی، ئەستێرەی سۆشیاڵمیدیا دەبمەوە و بۆ ئەوەش داوا لە هەموو ئەوانە دەکەم کە منینان خۆشدەوێت پاڵپشتیم بکەن، لە هەموو ئینگلتەرا نەک تەنیا لە لەندەن، چونکە یارییەکی شێتانە دەبێت. "  پاتریس ئێڤرا بۆکسێن بە شەترەنج دەچوێنێت و دەڵێت " پێویستی بە ژیری و جوڵەی تەکتیکی و رێزگرتن لە بەرامبەرەکەت هەیە و رێک وەک یاریی شەترەنج. "  پاتریس لاتیر ئێڤرا، بەرەچەڵەک سەنیگالییە و لە ١٥ - ٥ - ١٩٨١ لە شاری داکاری پایتەختی ئەو وڵاتە لە دایکبووە، ٨١ یاریی نێودەوڵەتی لە ساڵی ٢٠٠٤ ـەوە تاوەکو ٢٠١٦ بۆ هەڵبژاردەی فەرەنسا کردووە.    لە کاروانی یارییکردنیدا یاریی بۆ یانەکانی، ماسالای ئیتاڵی، مۆنزای ئیتاڵی، نیسی فەرەنسی، مۆناکۆی فەرەنسی، مانچێستەر یونایتدی ئینگلیزی، یوڤێنتوسی ئیتاڵی، مارسیلیای فەرەنسی و وێستهام یونایتدی ئینگلیزی کردووە.