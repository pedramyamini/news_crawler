خانمانی بایرن میونشن بوونە میوانی خانمانی کارل زیس جینا و نیوەی یەکەمی یارییەکە بەبێ گۆڵ کۆتاییهات، بەڵام لە نیوەی دووەمدا خانمانی میونشن ئاستێکی بەرزیان پێشکێشکرد و ٤ گۆڵیان تۆمارکرد.  دینیس لاندمانی خانمە یاریزانی کارل زیس لە خولەکی یەکەمی نیوەی دووەمدا گۆڵێکی بۆ بایرن بە هەڵە لە گۆڵی خۆیان کرد، ئینجا دوای ٣ خولەکی دیکە لیا شۆلەر گۆڵی دووەمی بۆ یانەی باڤاری تۆمارکرد.  جۆلیا گوین بە لێدانی سزا لە خولەکی ٥٦ گۆڵی سێیەمی بۆ خانمانی بایرن تۆمارکرد، بەرلەوەی شۆلەر لە خولەکی ٦٦ بەسەر گۆڵی دووەمی خۆی و چوارەمی یانەکەی تۆماربکات.  بەم سەرکەوتنە خانمانی بایرن میونشن بە جیاوازی تەنیا خاڵێک لە دوای خانمانی فۆلڤسبۆرگی پێشەنگ پلەی دوووەمی ریزبەندیی خولەکەیان گرتووە.