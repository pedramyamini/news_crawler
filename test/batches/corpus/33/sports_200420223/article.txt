شارپۆڤای تەمەن ٣٥ ساڵ، کە لە مانگی دووی ٢٠٢٠ وازهێنانی لە یارییکردن رایگەیاندووە، لە رۆژی لەدایکبوونیدا، لە رێگەی تۆڕە کۆمەڵایەتییەکانەوە ئاشکرایکرد کە دووگیانە.  خانمە تێنسزانە رووسییەکە، لە کۆتایی ٢٠٢٠ ـدا رایگەیانە کە ژیانی هاوژینی لەگەڵ ئەلیکساندەر فیلیکس پێکهێناوە، کە بزنسمانێکی بەریتانییە و هاوڕێیەکی نزیکی شازادەکانی بەریتانیا، ويليام و هاريیە.  ماریا شاراپۆڤا یەکێکە لە بەنێوبانگرتین خانمە تێنسزانانی مێژووی ئەو یارییە، کە خاوەنی چەندین نازناوی جیهانییە، زێدەباری ئەوەی کە لەبەر جوانییەکەی سەرنجی هەموو جیهانی راکێشاوە.  پێشتر ماریا شاراپۆڤا بەهۆی بەکارهێنانی ماددەی میلیدینیۆمی وزەبەخش بۆ ١٥ مانگ لە هەموو چالاکییەک سڕکراوە و دواتر گەڕاوەتەوە نێو یاریگەکانی تێنس و چەندین نازناوی بردووەتەوە، بەرلەوەی بە یەکجاری واز لە یاریکردن بێنێت.