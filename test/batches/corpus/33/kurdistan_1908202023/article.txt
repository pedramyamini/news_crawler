ئەحمەد عەبدولڕەحمان، گوتەبێژی وەزارەتی دارایی و ئابووریی هەرێمی کوردستان بە تۆڕی میدیایی رووداوی راگەیاند، رۆژانی پێنجشەممە و هەینی و شەممە پشوون، بەڵام دابەشکردنی مووچە بەردەوام دەبێت. "  یەکی موحەڕەم سەری ساڵی کۆچییە بەپێی ساڵنامەی کۆچی و بریتییە لە رۆژی کۆچکردنی محەممەد پێغەمبەری ئیسلام (د. خ) لە مەککە وە بۆ مەدینە.   سەرەتای دانانی ئەم ساڵنامەیە دەگەڕێتەوە بۆ سەردەمی عومەری کوڕی خەتاب، دووەم خەلیفەی راشیدین، كاتێك خەلیفە بوونی ساڵنامەیەكی بۆ مێژووی ئیسلام بە كارێكی پێویستی دانا، مێژووی كۆچكردنی پێغەمبەری ئیسلام و هاوەڵەکانی لە شاری مەككەوە بۆ شاری مەدینە بەسەرەتای ئەم ساڵنامەیە دیاریكرد.  بەپێی راگەیێیندراوی وەزارەتی دارایی هەرێمی کوردستان، رۆژانی پێنجشەممە و هەینی ئەم وەزارەت و شوێنانە مووچەکانیان وەردەگرن.  وەزارەتی شەهیدان و ئەنفالکراوان  کەسوکاری شەهیدان و ئەنفالکراوان و زیندانی سیاسی  وەزارەتی کارو کاروباری کۆمەڵایەتی  وەزارەتی سامانە سرووشتییەکان  وەزارەتی ئەوقاف و کاروباری ئایینی  وەزارەتی پیشەسازی و بازرگانی  وەزارەتی گواستنەوە و گەیاندن  وەزارەتی خوێندنی باڵا و توێژینەوەی زانستی