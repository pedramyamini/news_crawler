لە رکابەرییەکانی گەڕی ٣١ ـی لالیگادا، یانەی ریال مەدریدی پێشەنگی ریزبەندی خولەکە لەنێو یاریگە و هاندەرانی بەرامبەر خێتافی یارییدەکات و چاوی لە بردنەوەی سێ خاڵی دیکە و نزیکبوونەوەی زیاترە لە بردنەوەی نازناوی ئەم وەرزەی خولی ئیسپانیا.  ریال مەدرید لەم وەرزەی لالیگادا سێ یاریی دۆڕاندووە، یەکێک لەو یارییانە لە قۆناخی یەکەمی ئەم وەرزەی خولەکەدا بەرامبەر یانەی خێتافی بووە، بۆیە پێدەچێت پێکهاتەی کارلۆ ئەنچێلۆتی خوێندنەوەیەکی زیاتری بۆ رکابەرەکەی بکات.  لە یارییەکەی ئەمشەودا هەریەکە لە ئیدێر میلیتاو، فێرلان مێندی، کاسێمیرۆ و لوکا مۆدریچ کارتی زەرد وەربگرن لە یاریی داهاتووی یانەکەیاندا بەرامبەر یانەی سێڤییا یاریی ناکەن، بۆیەش دەبێت ئەو یاریزانانە بە وریاییەوە یارییەکە ئەنجامبدەن.  ریال مەدرید پێشەنگی لالیگایە بە ٦٩ خاڵ و خێتافی ٣٢ خاڵی هەیە و لە پلەی چواردەیەمی ریزبەندی خولەکەیە.  ریال مایۆرکا - ئاتلێتیکۆ مەدرید ١٧: ١٥ ڤیاریال - ئاتلێتیک بیلباو ١٩: ٣٠ ریال مەدرید - خێتافی ٢٢: ٠٠