ئەنچێلۆتی لە کۆنگرەی رۆژنامەڤانی دوای یارییەکە گوتی " تۆ پێویستیت بەبەخت هەیە بۆ بردنەوەی یارییەکی ئاوا، بەراستی مانچێستەر سیتی تیپێکی بەهێزە، یارییەکەمان زۆر قوڕسبوو، ئێمە خۆمان بەدەستەوە نەدا کاتێک مانچێستەر سیتی گۆڵی تۆمارکرد، لەکاتێکدا دەمانزانی بارودۆخەکە زیاتر قورسبوو. "  کارلۆ زیاتر گوتی " ئێمە لە یارییەکەدا هەموو ئەم شتانەمان هەبوو، قوربانیدان، هەندێک بەخت و هێز، بەڕاستی یاریزانە یەدەگەکان هاوکارییەکی زۆریان کردین، هەروەک ئەوانەی بەسەرەکی یارییانکرد هەموو توانایەکیان خستەگەڕ، یارییەکە زۆر بەهێزبوو، ئێمە شتێکی زۆرباشمان کرد و گوشارمان لە یاریگەی تیپی رکابەردا دروستکرد، مانچێستەر سیتی بەشێوەی ئاسایی خۆی یاریی نەکرد، چونکە ئێمە گوشاری زۆرمان کرد و پلانەکە سەری گرت، ئێمە رووبەڕووی زەحمەتی زۆر بووینەوە، لە قۆناخی ١٦، قۆناخی هەشت و پێشکۆتایی و ٣ بەربژێری بردنەوەی نازناوەکەمان کردە دەرەوە. "  راهێنەری ریال مەدرید لەبەشێکی دیکەی قسەکانیدا گوتی " زۆر دڵخۆشم بەسەرکەوتنی تیپەکەم بۆ گەیشتن بە یاریی کۆتایی و رکابەریکردن لەگەڵ یانەیەکی گەورەی وەک لیڤەرپوول، پێشتر وەک یاریزان لە ١٩٨٤ بەرامبەر لیڤەرپوول یاریمکردووە، لە ٢٠٠٥ و ٢٠٠٧ رووبەڕووی لیڤەرپوول بوومەتەوە، من دوو ساڵ لە لیڤەرپوول ژیاوم، یارییەکەمان بەرامبەر ئەوان دەبێتە یاری لووتکە و من ئێستاش هاندەری ئێڤێرتۆنم. "  ئەنچێلۆتی دەڵێت " یۆرگن کڵۆپ باش دەناسم و رێزی زۆری دەگرم، لیڤەرپوول تیپێکی بەهێز و نایابە. "  کارلۆ ئەنچێلۆتی گوتی " لەوانەیە هەندێکجار هاندەر و ئەو هەستە گشتییەی لە یاریگەدا هەیە هاوکارتبن، بەڵام ئەو تیپەی کە هەتە دەبێت کوالێتییەکەیت لەبەرچاوبێت، رۆدریگۆ کە وەک یەدەگ دێتە نێو یاریگە دوو گۆڵ بکات، ڤایێخۆ تەنیا پێنج خولەک یارییکرد، بەڵام سەرکەوتووبوو لە رووبەڕووبوونەوەی هەموو تۆپە بەرزەکاندا، سێبایۆس و ئاسێنسیۆ بەباشی دەرکەوتن، هیچ کەسێک چاوەڕێی ئەوە نەبوو ریال مەدرید بگاتە یاریی کۆتایی چامپیۆنزلیگ، بەڵام ئێستا ئەوەتا لێرەین. "