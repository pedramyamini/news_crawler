پینی زاهاڤی، بەڕێوەبەری کارەکانی رۆبێرت لیڤاندۆڤسکی بۆ رۆژنامەی بیڵدی ئەڵمانی قسەیکردووە و دەڵێت " بایرن میونشن بۆ لیڤاندۆڤسکی بووە رابردوو و ئەو یاریزانە دەیەوێت لە یانەکە بڕوات، بۆ ئێمە پارە گرنگ نییە، لە راستیدا بایرن میونشن و بەڕێوەبەرایەتییەکەی رێزی یاریزانەکەی نەگرت، ئەوان لیڤاندۆڤسکی وەک یاریزان لەدەستنادەن، بەڵکو وەک پیاوێک لەدەستی دەدەن، بەڵی گرێبەستەکەی تاوەکو ٢٠٢٣ ـەیە، بەڵام رێنماییان دەکەم کە تاوەکو گرێبەستەکەی نامێنێتەوە. "  لەبارەی قسەکانی حەسەن ساڵح حەمیدزیچ، بەڕێوەبەری وەرزشیی بایرن میونشن کە دەڵێت " گرێبەستمان پێشکێشی لیڤا کردووە، زاهاڤی گوتی " لە راستیدا نەمدەویست لەبارەی یانەکەوە قسە بکەم، چونکە رێزی زۆرم بۆیان هەبوو، بەڵام وەڵامی حەمیدزیچ دەدەمەوە. "  بەڕێوەبەری کارەکانی لیڤاندۆڤسکی زیاتر گوتی " وەرزی رابردوو پرسیاری نوێکردنەوەی گرێبەستیم لیڤام کرد، کارگێڕیی بایرن میونشن بێدەنگ وەستان، نە وتیان بەڵێ نە نەخێر، هیچ شتێکیان پێ نەگوتین. "  پینی زاهاڤی دەڵێت " لیڤاندۆڤسکی هەلی ئەوەی هەیە پەیوەندی بەو یانەیەوە بکات، کە هەمیشە خەونی پێوە بینیوە، بۆچی بایرن لە هەلە بێبەشی دەکات.