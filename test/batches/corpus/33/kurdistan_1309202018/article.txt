لە راگەیێندراوێکدا کە ئەمڕۆ یەکشەممە ١٣ - ٠٩ - ٢٠٢٠، بڵاوکراوەتەوە هاتووە، لە درێژەی کار و چالاکییەکانی بەڕێوەبەرایەتی ئاسایشی راپەڕین، هێزەکانیان لە بنکەی ئاسایشی شکارتە پاش وەرگرتنی رەزامەندی دادوەر بە وەرگرتنی زانیاری بەدواداچوونی دروست توانیان دوو تۆمەتبار دەستگیربکەن بە ناوەکانی (ش، ح، ع) و (ب، م، ف).  ئەو دوو تۆمەتبارەی دەستگیرکراون لە رەگەزی نێرن و دانیشتووی سلێمانین، ئەو بڕە پارەیشی دەستی بەسەردا گیراوە لە جۆرەکانی ٢٥ هەزار و ١٠ هەزار دینارین.   ئاسایشی راپەڕین ئاماژە بەوەش دەدەن کە ئەو دوو تۆمەتبارە بڕێکی زۆر پارەی وڵاتانی بیانیان پێبووە کە سەختە نەبوون لەوانە: ١٠٠ دۆلاری ئەمریکی، ٤٠ رۆبلی بیلاڕووسی، ٥٠٠ درهەمی ئیماراتی، ١٠ ریاڵی سعودی. هەروەها ١٣ کارتی مۆبایلی کۆڕەک و دوو مۆبایلی ئایفۆن هەشت پڵاس و یەک مۆبایلی عادی (سادە) نۆکیاو چوار ئاڕمی ئۆتۆمبێلیان پێبووە.   هەردوو تۆمەتبارەکە بەپێی ماددەی ٢٨١ پەڕاوی لێکۆڵینەوەیان بۆ کراوەتەوە و لێکۆڵینەوە لەگەڵیان بەردەوامە. تۆمەتبارەکانیش بە ئاسایشی راپەڕینیان گوتوە کە لە هەولێرەوە چوونەتە راپەڕین.