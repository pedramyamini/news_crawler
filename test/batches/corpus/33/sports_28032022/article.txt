ئەمریکییەکان لە سەرەتای یارییەکەدا لێدانێکی سزایان بەدەستهێنا و پۆلیسیچ لە خولەکی ١٧ دا گۆڵی یەکەمی ئەمریکای تۆمارکرد. پۆل ئاریۆلا دوای شەش خولەک گۆڵی دووەمی ئەمریکای تۆمارکرد، پاش چوار خولەک ویلایەتە یەکگرتووەکانی ئەمریکا لە رێگەی خیسۆس پۆلەوە گۆڵی سێیەمی تۆمارکرد.  دواتر پۆلیسیچ لێدانێکی سزای دیکەی بۆ ئەمریکا جێبەجیکرد لە کاتی زیادکراوی گێمی یەکەمی یارییەکە و بەوەش گۆڵی چوارەمی ئەمریکا و دووەمی خۆی تۆمارکرد.  لە گێمی دووەمدا هێرشبەرەکەی چێڵسی لە خولەکی ٦٥ دا هاتریکەکەی خۆی تەواوکرد و ئەنجامەکەی کردە پێنج گۆڵی بێبەرامبەر.  بەم بردنەوەیە ئەمریکا بەتەواوەتی لە گەیشتن بە مۆندیال نزیکبووەتەوە و یاریی داهاتوویان بەرامبەر هەڵبژاردەی کۆستاریکایە، لە بەرەبەیانی رۆژی پێنجشەممە.