سەعدیە خدر لە گوندی حەردانی شنگال تەمەنی یەک ساڵ بوو کاتێک کەوتە دەستی داعش، باوک و دایکی و خوشک و براکانی براون و بێسەروشوێنن، پێش دوو ساڵ کەسێکی نەناسراو سەعدیەی بردووەتە خانەی بێسەرپەرشتانی موسڵ، وێنەیان بڵاوکردووەتەوە و کەسوکاری چوون بەدەمیەوە، وەرگرتنەوەی سەعدیەش دوو ساڵی خایاندووە.  دوو خوشکی سەعدیە پێش چوار ساڵ لەدەست داعش رزگارکراون، هەردووکیان ئێستا لە ئوسترالیان. سەعدیە کوردی نازانێت و بە عەرەبی قسە دەکات.