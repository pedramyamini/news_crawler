بەشێکی راپۆرتە رۆژنامەڤانییەکان بڵاویانکردبووە، باوکی مێسی پەیوەندیی بە خوان لاپۆرتا، سەرۆکی یانەی بارسێلۆنا کردووە، بۆ ئەوەی گفتوگۆ لەبارەی گەڕانەوەی یاریزانەکە بۆ بارسێلۆنا بکەن.  رۆژنامەی مارکای ئیسپانی دەڵێت " مێسی دەیەوێت وەفای خۆی بەرامبەر پاریس سانجێرمان پێشانبدات و بۆ ساڵی دووەمی گرێبەستەکەشی لەگەڵ یانەکە بەردەوامبێت، بەڵام ئەو بەندەی گرێبەستەکەی کاری پێناکات کە رێگەی دەدات بۆ وەرزی سێیەم لەگەڵ یانەکە بێت. "  سەرچاوەکە ئاماژەی بۆ ئەوە کردووە، پاریس سانجێرمان دەیەوێت بەسەرکردایەتی مێسی پرۆژەیەکی نوێ بونیادبنێت، بەتایبەت کە چاوەڕواندەکرێت کیلیان ئێمباپێ بچێتە یانەی ریال مەدرید و ئاستی نەیماریش دابەزیووە.  مارکا دەڵێت " رۆیشتنی ئێمباپێ لە پاریس سانجێرمان ئازادییەکی زیاتر لە یاریگەدا دەداتە مێسی و رۆڵی لە دروستکردنی یارییەوە دەگۆڕێت بۆ نزیکبوونەوەی زیاتر لە هێڵی پێشەوە و مەترسیی تۆمارکردنی گۆڵ لەلایەن یاریزانەکەوە زیاتر دەکات. "  مێسی هەست بە نیگەرانییەکی زۆر دەکات، دوای ئەوەی پاریس سانجێرمان لە یاریی گەڕانەوەی قۆناخی شازدەی خولی یانە پاڵەوانەکانی ئەوروپا بەرامبەر ریال مەدرید دۆڕا و ماڵئاواییکرد.  لیۆنێل مێسی دوای کۆتاییهاتنی گرێبەستەکەی پەیوەندیی بە یانەی پاریس سانجێرمان کردووە و گرێبەستەکەشی لەگەڵ یانە فەرەنسییەکە تاوەکو ٢٠٢٣ دەبێت.