میدیای فەرەنسا رایگەیاند، نەیمار لە لایەن لیژنەی تەمبێکردنی خولی فەرەنساوە سزا درا و نابێت بەرامبەر یانەی ئانژی یاری بکات.  سزادانی نەیمار بەهۆی یاسایەکی تایبەتی خولی فەرەنسایە، کە پەیوەندی بە کارتە زەردەکانەوە هەیە و بریتییە لەوەی هەر یاریزانێک لە ماوەی کەمتر لە ١٠ یارییدا ٣ کارتی زەرد وەربگرێت، یارییەک رادەگیرێت.  نەیمار لە ماوەی  کەمتر لە ١٠ یارییدا ٣ کارتی زەردی وەرگرتووە، بۆیە ناتوانێت بەرامبەر ئانژی لە گەڕی ٣٣ ـی لیگ وەندا یاری بکات، بەڵام هەفتەی داهاتوو لە یاریی کلاسیکۆدا لە گەڕی ٣٢ ـی لیگ وەندا بەرامبەر مارسیلیا یاری دەکات.  نەیمار سەرەڕای ئەوەی یەکێکە لە یاریزانە بە تواناکانی جیهان، بەڵام زۆرجار کارتە رەنگاو رەنگەکان وەردەگرێت و تەنانەت زۆرجار رووبەڕووی سزادان و سڕکردنیش دەبێتەوە، چونکە هەمیشە لە لایەن یاریزانانی تیپەکانی بەرامبەرەوە تووندوتیژی لە دژی بەکاردەهێنرێت، ئەویش کۆنترۆلی خۆی لەدەستدەدات و بەگژیاندا دەچێتەوە.