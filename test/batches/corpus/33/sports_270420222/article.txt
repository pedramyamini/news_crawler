یارییەکە لەسەر یاریگەی سینگنال ئیدۆنا پارکی تایبەت بە یانەی بۆرووسیا دۆرتموند ئەنجام درا، کە یانە ئۆکراینییەکە بە ئەنجامی ٣ - ٢ لە بەرژەوەندی خۆیدا کۆتاییپێهێنا.  سەرەتا ئەڵمانییەکان گۆڵی یەکەمیان کرد، بەڵام دواتر ئۆکراینییەکان ٣ گۆڵیان کرد، بەر لەوەی دۆرتموند گۆڵی دووەم تۆماربکات.  لەو یارییەدا کە داهاتەکەی بۆ قوربانیانی جەنگ لە ئۆکراینا تەرخان کرا، ئێرلینگ هالاندی ئەستێرەی نەرویجی ماوەی نیو کاژێر بەشداری تێدا کرد، بەڵام بەشداریکردنی ئەو بەس نەبوو بۆ رزگارکردنی تیپەکەی لە دۆڕان.  یارییەکە بە ئامادەبوونی ژمارەیەکی زۆر هاندەری ئۆکراینی و ئەڵمانی بەڕێوەچوو کە چەندین بانەریان بەرزکردبووە و داوای وەستاندنی جەنگیان دەکرد، هەندێکیشیان پشتگیریی خۆیان بۆ شاری ماریوپۆل نیشاندا.