ئەمانە ئامارەکانی رووبەڕووبوونەوەکانی نێوان ئەو دوو یانەیەن:  * بارسێلۆنا لە ١٨ یاریی رابردوودا هیچ یارییەکی لە لالیگادا بەرامبەر سێڤییا نەدۆڕاندووە، ١٥ بردنەوە و ٣ یەکسانبوون، دوایینجار لە ٢٠٠٢ دۆڕاوە، بە ٣ - ٠ کە لویس ڤان خال راهێنەری بارسێلۆنا بوو و خواکین کاپارۆس راهێنەری سێڤییا بوو.  * سێڤییا و بارسێلۆنا لە دوایین چوار یاریی لالیگادا یەک یارییان لە بەرژەوەندی یانەی بارسێلۆنا کۆتاییهاتووە و لە سێ یارییدا یەکسانبوون، لەکاتێکدا پێشتر لە ١٦ یارییدا سێڤییا تەنیا یەک یاریی بردبووە، لە ٢ یارییدا یەکسانبوون و ١٣ یاریی بەرامبەر بارسێلۆنا دۆڕاند.  * بارسێلۆنا لە ١٣ یاریی رابردووی لالیگادا نەدۆڕاوە، ٩ بردنەوە و ٤ یەکسانبوونی هەیە، دووەم یانەیە کە زۆرترین یاریی بەبێ دۆڕان ئەنجامداوە، دوای سێڤییا کە ئەمیان ٧ بردنەوە و ٨ یەکسانبوونی هەیە.  * بارسێلۆنا لە دوایین ٥ یاریی لالیگادا بردنەوەی تۆمارکردووە، لە دوایین ٥ یارییدا لە ٤ یارییدا ٤ گۆڵی کردووە، لە دوایین ٤ یارییدا لە ٣ یارییدا گۆڵەکەی بە خاوێنی راگرتووە، دوایینجار کە بارسا ئەمەی کردبێت لە نیسانی ٢٠٢١ بوو لەگەڵ رۆناڵد کۆمان کە شەش یاریی لەسەریەکی بردەوە.  * سێڤییا لە دوایین ١٥ یارییدا لە لالیگادا نەدۆڕاوە، ٧ بردنەوە و ٨ یەکسانبوونی هەیە، ئەگەر ئەمشەو نەدۆڕا، ریکۆردێکی نوێ تۆماردەکات کە پێشتریش لە ٢٠٢٠ لە ١٥ یارییدا نەدۆڕابوو، ئەو کاتە ٨ بردنەوە و ٧ یەکسانبوونی هەبوو.  * بارسێلۆنا یەکێک لەو ٤ یانەیەی لالیگایە کە ئەم وەرزە زۆرترین گۆڵیان کردووە، هاوشانی هەریەکە لە سێلتا ڤیگۆ، خێتافی و ریال مەدرید.  * پیێر ئۆبامیانگ ٧ گۆڵی لە ٧ یاریی لالیگادا کردوو، ریکۆردی زلاتان ئیبراهیمۆڤیچی لە ٢٠٠٩ لەگەڵ بارسێلۆنا و ئاندرێ سیلڤا لە ٢٠١٨ لەگەڵ سێڤییا یەکسانکردەوە و ئەمشەو دەیەوێت ریکۆردەکە بشکێنێت.  * یوسف ئەلنسێری هێرشبەری سێڤییا لە دوایین ٩ یارییدا لەلالیگادا گۆڵی نەکردووە، ئەگەر ئەمشەو گۆڵ نەکات دەبێتە درێژترین ماوەی یاریزانەکە لەگەڵ سێڤییا بەبێ تۆمارکردنی گۆڵ.  * جولین لۆپیتیگێ، راهێنەری یانەی سێڤییا هیچ یارییەکی وەک راهێنەر لە بارسێلۆنا نەبردووەتەوە، لە ٦ یارییدا ٣ جار دۆڕاوە و لە ٣ یارییدا یەکسانبووە.