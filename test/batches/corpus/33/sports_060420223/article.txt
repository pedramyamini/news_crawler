هەردوو تێنسزان لە چوارچێوەی رکابەرییەکانی پاڵەوانێتی تێنسی ویلایەتە یەکگرتووەکانی ئەمریکا لەسەر یاریگەی لمی، لە هیوستنی تیکساس رووبەڕووی یەکبوونەوە و کیریۆس بە ٢ - ١ کۆمەڵە و بە ئەنجامی چوار شەش، شەش سێ و شەش چوار سەرکەوتنی بەدەستهێنا.  کیریۆس کە بەوە ناسراوە لە کاتی یاریکردندا زۆر تووڕە دەبێت، هاوار دەکات، رێتکەکانی دەشکێنێت و چەندجارێک بەو هۆکارەوە سزادراوە، لەم یارییەدا بە زۆر بە هێمنی دەرکەوت، سەرەڕای ئەوەی کۆمەڵەی یەکەمی دۆڕاند، بەر لەوەی کۆمەڵەی دووەم و سێیەم بباتەوە.  کیریۆس کە ئەم یارییەی بەهۆی سێرفە بەهێزەکانی بردەوە، لە قۆناخی دووەمدا بەرامبەر تێنسزانێکی دیکەی ئەمریکی یاری دەکات، کاتێک رووبەڕووی تۆمی پاول دەبێتەوە.