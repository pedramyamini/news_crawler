مانچێستەر سیتی لە یاریی چووندا لە دەرەوەی یاریگەی خۆیدا ٥ - ٠ لە رکابەرە پۆرتوگالییەکەی بردووەتەوە، بۆیە ئەمڕۆ ئەرکی لەنێو یاریگەی خۆیدا ئاسان دەبێت و قاچێکی خستووەتە قۆناخی هەشتەوە.  پێپ گواردیۆلای راهێنەری یانە ئینگلیزییەکە وەک هەمیشە پیشەگەرانە مامەڵە دەکات و دەڵێت "هێشتا سەرکەوتنمان بۆ قۆناخی دواتر مسۆگەر نەکردووە"، بەڵام بە کردەوە وایناڵێت، چونکە کۆمەڵێک لە یاریزانانی تیپی دووەمی یانەکەی بۆ یارییەکە بانگهێشت کردووە و چاوەڕوان دەکرێت لەم یارییەدا پشوو بە هەندێک لە یاریزانە سەرەکییەکانی بدات.  یانە پۆرتوگالییەکە تەنیا بە پەرجۆیەک دەتوانێت ریمۆنتادایەک بکات، کە هەندێک پێیانوایە بە پەرجۆش ناتوانێت ئەو کارە بکات، چونکە پێویستە بە جیاوازی ٦ گۆڵ لە مانچێستەر سیتی بباتەوە، کە ئێستا بە یەکێک لە باشترین یانەکانی ئەوروپا دادەنرێت.  هەر چۆنێک بێت راهێنەر و یاریزانانی لیشبۆنە دەڵێن ئەنجامی یاریی چوونیان لەبیرکردووە و دەیانەوێت یارییەکی باش بکەن، ئەگەرچی ئامانجیان کردنی ریمۆنتادا نییە بەسەر مانچێستەر سیتیدا.