کاژێر ١٤: ٠٠ لە شاری نیۆنی سویسرا، تیروپشکی قۆناخی هەشتی خولی یانە پاڵەوانەکانی ئەوروپا بەڕێوەدەچێت.  ئەو یانانەی گەیشتوونەتە قۆناخی هەشتی چامپیۆنزلیگ، سێ یانەیان ئیسپانین، سێ یانەی ئینگلیزی، یانەیەکی ئەڵمانی و یانەیەکی پۆرتوگالین.  یانەکانی قۆناخی هەشتی چامپیۆنزلیگ  تیروپشکەکە سنووردار نییە و لە قۆناخی هەشتەوە هەموو ئەگەرەکان کراوە دەبن، بۆیەش هەموو یانەکان ئەگەری بەریەککەوتنیان هەیە و دەکرێت دوو یانەی یەک وڵات رووبەڕووی یەکببنەوە.  ئەگەری هەیە دوو یانە کە پێشتر لە قۆناخی کۆمەڵەکاندا بەریەککەوتوون لەم قۆناخەشدا رووبەڕووی یەکببنەوە، بۆ نموونە بایرن میونشن و بێنفیکا، یان لیڤەرپوول و ئاتلێتیکۆ مەدرید.  وادەی بەڕێوەچوونی یارییەکانی قۆناخی هەشت  یارییەکانی قۆناخی هەشتی چامپیۆنزلیگی ئەم وەرزەدا لە ناوەڕاستی مانگی نیسان دەستپێدەکات، رۆژانی ٥ و ٦ ـی مانگ یارییەکانی چوون دەکرێن، رۆژانی ١٢ و ١٣ ـی هەمان مانگ، یارییەکانی گەڕانەوە بەڕێوەدەچن و ئەو تیپانەی دەگەنە قۆناخی پێشکۆتایی چامپیۆنزلیگ ئاشکرا دەبن.  وادەی بەڕێوەچوونی یارییەکانی قۆناخی پێشکۆتایی  یارییەکانی قۆناخی پێشکۆتایی خولی یانە پاڵەوانەکانی ئەوروپا، لە کۆتایی مانگی نیسان و سەرەتای مانگی ئایار دەکرێن، رۆژانی ٢٦ و ٢٧ ـی ٤ یارییەکانی چوونی قۆناخەکە بەڕێوەدەچن، رۆژانی ٣ و ٤ ـی ٥ یارییەکانی گەڕانەوە دەکرێن و ئەو دوو یانەیەی یاریی کۆتاییدەکەن دەردەکەون.  وادەی یاریی کۆتایی چامپیۆنزلیگ  بڕیاربوو یاریی کۆتایی ئەم وەرزەی چامپیۆنزلیگ لە سانپێترسبێرگ لە رووسیا بکرێت، بەڵام بەهۆی هێرشەکانی رووسیا بۆ سەر ئۆکراینا، یارییەکە گواسترایەوە پاریس و رۆژی ٢٨ ـی ٥ یارییەکە لە یاریگەی ستاد دۆ فرانس لە ناوچەی سان دۆنی پاریسی پایتەختی فەرەنسا بەڕێوەدەچێت.  دوای کۆتاییهاتنی تیروپشکی چامپیۆنزلیگ، تیروپشکی قۆناخی هەشتی یۆرۆپالیگیش رادەکێشرێت، کە لەم قۆناخەی ئەو پاڵەوانێتییەشدا چاوەڕواندەکرێت رکابەری بەهێز ببینرێت.  لە قۆناخی هەشتی یۆرۆپالیگدا یانەیەکی ئیسپانی، یانەیەکی ئیتاڵی، یانەیەکی ئینگلیزی، یانەیەکی پۆرتوگالی، دوو یانەی ئەڵمانی، یانەیەکی فەرەنسی و یانەیەکی سکۆتلاندی ماون و رکابەری یەکدی دەکەن بۆ گەیشتن بە قۆناخی داهاتوو.  یانەکانی قۆناخی هەشتی یۆرۆپالیگ  ئینتراخت فرانکفۆرت - ئەڵمانیا  یاریی کۆتایی یۆرۆپالیگی ئەم وەرزەدا لە شاری سێڤییای ئیسپانیا، رۆژی ١٨ ـی ٥ لە یاریگەی رامۆن سانچێز پیزخوان بەڕێوەدەچێت.