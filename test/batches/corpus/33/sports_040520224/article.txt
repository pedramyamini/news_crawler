راهێنەری هەردوو یانە لە دوای یارییەکە لە کۆنگرەی رۆژنامەڤانیدا، قسەیان لەبارەی یارییەکەوە بۆ میدیاکاران کرد، کە ئەمە پوختەی قسەکانیانە:  ئۆنای ئێمری، راهێنەری یانەی ڤیاریال:  لەم یارییەدا پێویستیمان بەوەبوو بەهێز بەرگری بکەین، ئێمە گۆڵمان کرد و لە ناوچەی سزاکەمان نزیک نەبوونەوە، نیوەی یەکەم بۆ ئێمە پڕبوو لە هیوا.  جیرارد مۆرینۆ هەستی بە نائارامی کرد، بۆ ئەو زەحمەت بوو بە خێرایی رابکات و هێزمان لەدەستدا، ئێمە پێویستیمان بەوە بوو زیاتر تۆپمان لەلا بێت.  گۆڵی یەکەمیان ئەرکەکەمانی زەحمەت کرد، هێز و وزەمان نەما و نەمنتوانی بەرگەیان بگرین، کە لیڤەرپوول بە جیاوازییەكی زۆر لەگەڵ یانەكانی دیكە باشترین یانەی جیھانە.  ئێمە گوتمان دەمانەوێت یاریی کۆتایی بکەین، بەڵام بەبێ دانگۆما و جیرارد هێزێکی زۆرمان لەدەستدا، لە نیوەی دووەمیشدا هەموو شتێکمان لەدەستدا و یاریکردن زەحمەت کەوت.  یۆرگن کڵۆپ، راهێنەری یانەی لیڤەرپوول:  یارییەکە بە هیچ شێوەیەک ئاسان نەبوو، بە باشی دەستمان پێنەکرد، لە نیوەی یەکەمدا گوشاریان خستە سەرمان  و دوو گۆڵیان کرد، بەڵام لە نیوەی دووەمدا گەڕاینەوە  لە پشووی نێوان دوو گێمەکەدا بە یاریزانانم گوت پێویستە بە شێوازی ناسراوی خۆتان یاری بکەن و ئەوە لەبیربکەن کە لە نیوەی یەکەمدا چی روویداوە  تاکە شتێک کە لە نیوەی یەکەمدا باشبوو، ئەوەبوو کە تروسکاییەک هیوام بە نیوەی دووەم مابوو، بۆیە بەدوای چارەسەریدا گەڕام.   سەرەتا بیرم لە بەرگرییەکی باش کردەوە، دەمزانی ئەگەر چارەسەری بکەم دەتوانین بە شێوەیەکی باش جوڵە بکەین، لە هەمانکاتدا توانیمان رێگە لە هەڵکشانی ئاستی یاریکردنیان بگرین، ناتوانم هەموو وردەکارییەکان باس بکەم، بەڵام سەرکەوتوو بووین.