هەڵبژاردەی سامبا، دوای بردنەوە لە هەڵبژاردەی چیلی بە ٤ گۆڵی بێبەرامبەر، گەڕایەوە کەمپی مەشقەکانی لە تێرێسۆپۆلیس لە باکووری ریۆ دی جانیرۆ، بۆ ئەوەی ئامادەکاری بۆ یارییەکەی لە دوایین گەڕی پاڵاوتنەکانی ئەمریکای باشوور بۆ مۆندیالی ٢٠٢٢ ـی قەتەر، کە لە لاباز دەبێتە میونای بۆلیڤیا.  هەردوو ئەستێرەکەی، نەیمار و ڤینیسیۆس رێگەیان پێدرا کەمپی مەشقەکانی سامبا جێبهێڵن، دوای ئەوەی بەرامبەر چێلی لەنێو یاریگەی ماراکاندا کارتی زەردیان وەرگرت و مافی بەشداریکردنیان نییە بەرامبەر بۆلیڤیا.  هەڵبژاردەی بەرازیل لە کاتێکدا دەچێتە بۆلیڤیا کە پێشوەختە سەرکەوتنی بۆ مۆندیالی قەتەر مسۆگەرکردووە و ئێستا بە کۆکردنەوەی ٤٢ خاڵ پلەی یەکەمی ریزبەندیی پاڵاوتنەکانی ئەمریکای باشووری گرتووە، لە کاتێکدا بۆلیڤیا تەنیا ١٥ خاڵی هەیە و هیچ هیوایەکی بۆ گەیشتنە مۆندیال نەماوە.  بەرازیل یارییەکی دواخراوی لەگەڵ هەڵبژاردەی ئەرجەنتین ماوە، کە پێشتر بەهۆی کشانەوەی ئەرجەنتینییەکان لە یاریگە دواخراوە، کە تانگۆش دووەمی ریزبەندییە و ٣٨ خاڵی هەیە، ئەمجارە لە دەرەوەی یاریگەی خۆیدا رووبەڕووی ئیکوادۆر دەبێتەوە.