دوای رکابەرییەکی بەهێز، پۆتێر توانی بەسەر هەردوو رکابەرە ئەڵمانییەکەیدا، لینا میبنەر و ئانابێل نۆل سەربکەوێت و پێش ئەوان هێڵی کۆتایی پێشبڕکێیەکەی بڕی.  پۆتێر لە قۆناخی سێیەمی پێشبڕکێیەکەدا توانی ئاستێکی بەرزتر لە رکابەرانی پێشکێش بکات و بە جیاوازی ٩٠ چرکە پێشیان کەوت و مەدالیای زێڕی لە ملکرا.  تریاسلۆن پێشبڕکێیەکە بە ٣ قۆناخ دەکرێت، لە ماراسۆن دەچێت، بە مەلەوانی دەستپێدەکات، ئینجا پایسکیلسواری و بە راکردنیش کۆتایی دێت، کە بە چەندین جۆر بەڕێوەدەچێت، زستانە و هاوینە هەیە، هەروەها جۆرێکیشی لەنێو هۆڵەکاندا دەکرێت.  لەسەر ئاستی پیاوانیش وەرزشوانی فەرەنسی، ئۆریلین رافایێل پلەی یەکەم و مەدالیای زێڕی بەدەستهێنا.  ماکس ستابلیی ئۆسترالی پلەی دووەم و مەدالیای زیوی بەرکەوت و خۆستۆس نیشلاگی ئەڵمانیش بە مەدالیای برۆنز رازی بوو.