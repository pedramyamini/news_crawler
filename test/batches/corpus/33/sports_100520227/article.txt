رۆژی ٢٢ ـی ئەم مانگە دوایین گەڕی رکابەرییەکانی ئەم وەرزەی خولی ئیتاڵیا بەڕێوەدەچێت، میلان لە دەرەوەی یاریگەی خۆی بەرامبەر ساسۆلۆ یارییدەکات و ئینتەرمیلانیش میوانداری یانەی سامپدۆریا دەکات.  لە ئەگەری یەکلانەبوونەوەی نازناوەکە لە گەڕی داهاتوودا، لە ئەگەری بردنەوەی میلان لە ئاتلانتا لە یاریی داهاتوودا، ئەوا یەکلابوونەوەی نازناوەکە دەکەوێتە گەڕی کۆتایی و بەبردنەوە و یەکسانبوون میلان دوای ١٢ ساڵ نازناوەکە دەباتەوە.  بەپێی راپۆرتە رۆژنامەڤانییەکانی ئیتاڵیا، هاندەرانی میلان خۆیان ئامادەکردووە بۆ ئەوەی لە ئەگەری بردنەوەی نازناوەکە لەنێو یاریگەی ماپی، ئەوا راستەوخۆ بچنە یاریگەی سانسیرۆ و هاندەرانی میلان بکەنە دەرەوە، بۆ ئەوەی راستەوخۆ ئاهەنگی بردنەوەی نازناوەکە لەنێو یاریگەی خۆیاندا بگێڕن.  ماڵپەری کاڵچیۆ نیوز ٢٤ ـی ئیتاڵی دەڵێت " لەکاتی بەڕێوەچوونی یاریی ئینتەرمیلان و سامپدۆریا، لە ئەگەری بردنەوەی نازناوەکە لەلایەن میلانەوە، ئەوا راستەوخۆ دەرگاکانی یاریگەکە بۆ هاندەرانی میلان دەکرێنەوە بۆ گێڕانی ئاهەنگ بەو بۆنەیەوە. "