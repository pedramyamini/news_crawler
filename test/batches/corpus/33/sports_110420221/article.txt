یانەی یوڤێنتوس پێشتر رایگەیاندووە، دوای ئەوەی لەگەڵ پاوڵۆ دیبالا نەگەیشتنە رێککەوتن، لە کۆتایی ئەم وەرزەدا یاریزانەکە لە یانەکە دەڕوات.  بەپێی هەواڵی میدیای ئیتاڵیا، ئێستا خانمە پیرەکە بەدوای دۆزینەوەی یاریزانێکدا دەگەڕێت، بۆ ئەوەی شوێنی ئەو یاریزانە پڕبکاتەوە، بۆ ئەوەش یانەکە سەرقاڵی داڕشتنی پلانەکانیەتی.  یوڤێنتوس چەند یاریزانێکی خستووەتە نێو لیستی داواکارییەکانی و بیر لە گواستنەوەیان دەکاتەوە، لەوانەش محەممەد سەڵاح، ئەستێرەی یانەی لیڤەرپوولی ئینگلیزی، ئانخێل دیماریا، ئەستێرەی یانەی پاریس سانجێرمان، مارکۆ ئاسێنسیۆ، یاریزانی یانەی ریال مەدرید، راسپادۆری، هێرشبەری ساسۆلۆ و نیۆلا زانیۆلۆ، ئەستێرەی لاوی یانەی رۆما، کە یانەی ناپۆلیش رکابەری لەسەر گواستنەوەی ئەو یاریزانە دەکات.  یوڤێنتوس بۆ گواستنەوەی محەممەد سەڵاح، کێشەیەکی دێتەپێش ئەویش مووچەی یاریزانەکەیە، کە تاوەکو ئێستا بەتەواوی لەگەڵ لیڤەرپوولیش داهاتووی یاریزانەکە دیارنییە.  میدیای بەریتانیا بڵاویکردووەتەوە، سەڵاح ئامادەیە گرێبەستەکەی بەرامبەر ٤٠٠ هەزار پاوەند لە هەفتەیەکدا گرێبەستەکەی لەگەڵ یانەکەی نوێبکاتەوە، لەکاتێکدا پێشتر یاریزانەکە داوای ٥٠٠ هەزار پاوەندی دەکرد.