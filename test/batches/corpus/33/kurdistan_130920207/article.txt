رزگار مستەفا، قایمقامی مەخموور بە تۆڕی میدیایی رووداوی راگەیاند، رووداوەکە نیوەشەوی رابردوو بووە بەهۆی بۆمبێکی چێنراوەوە لەسەر رێگەی سەرەکیی مەخموور لە نزیک گوندی سیرمە.  قایمقامی مەخموور ئاماژەی بەوە دا، چوار ئەندامی خێزانێک برینداربوون کە  لە شاری هەولێرەوە گەڕاونەتەوە.  لە بارەی تەندروستیی بریندارەکانیشەوە رزگار مستەفا باسی لەوە کرد، "تەندروستییان جێگیرە و ئێستا لە نەخۆشخانەی گەیارە چارەسەر دەکرێن.  قایمقامی مەخموور ئەوەی خستەڕوو، تووندئاژۆکان سوود لە خراپیی رێگەوبانەکان وەردەگرن و ئەگەر بۆیان بڕەخسێت بۆمب دادەنێنەوە و خەڵکی سڤیل دەکەنە ئامانج.