رۆژی یەکشەممە مەسرور بارزانی، سەرۆکی حکومەتی هەرێمی کوردستان لەبارەی خۆپیشاندانەکانی هەڵەبجە و سووتاندنی بینای حکومی لەو شارە لەلایەن خۆپیشاندەرانەوە پەیوەندییەکی تەلەفۆنیی لەگەڵ ئازاد تۆفیق، پارێزگاری ئەو شارەدا کرد.  مەسرور بارزانی لە پەیوەندییە تەلەفۆنییەکەدا ئاماژەی بەوە داوە، پێویستە رێکاری یاسایی بەرامبەر بەو کەسانە بگیرێتەبەر کە موڵک و ماڵی گشتییان سووتاندووە و تێکداوە.  لە راگەیێندراوەکەدا ئاماژە بەوە دراوە، سەرۆکی حکومەت نیگەرانیی قووڵی خۆی بەرامبەر ئەو ئاژاوە و پشێوی و هێرشکردنە سەر دامودەزگا حکومییەکان و موڵک و ماڵی گشتیی و هاونیشتمانییان دەربڕی.  هاوکات ئەوە ئاشکراکراوە کە لە پەیوەندییە تەلەفۆنییەکەدا باس لە دوو پرۆژەی گرنگی سنووری پارێزگای هەڵەبجە کراوە.  پرۆژەکانیش یەکێکیان بریتییە لە پردی "تووەقوتە" کە لەلایەن وەزارەتی ئاوەدانکردنەوە و نیشتەجێکردنەوە دەکرێت. ئەوەی دیکەشیان "ناوچەی پیشەسازیی خۆراک"ـە کە دەستەی وەبەرهێنان جێبەجێی دەکات.  لە راگەیێندراوەکەی سەرۆکی حکومەتدا ئەوە خراوەتەڕوو کە هەردوو پرۆژەکە لە قۆناخی دوایی ئامادەکاریدان و لە ماوەیەکی نزیکدا بەردی بناخەیان دادەنرێت.  هاوکات لە پەیوەندییە تەلەفۆنییەکەدا دۆخی تەندروستیی پارێزگای هەڵەبجە تاوتوێ کراوە.  رۆژی شەممە ٢٠٢٠/٠٨/٢٢ خۆپیشاندان لە بەشێك لە شارەكانی  كوردستان کرا. لە پارێزگای هەڵەبجەش خۆپیشاندان تاوەكو  كاژێر ٠٢: ٠٠ی بەرەبەیانی ئەمڕۆ یەكشەممە بەردەوام بووە.   عەمید كازم عەبدوڵڵا، بەڕێوەبەری پۆلیسی پارێزگای هەڵەبجە بە تۆڕی  میدیایی رووداوی راگەیاند، خۆپیشاندانەکەی هەڵەبجە تاوەكو درەنگانی  شەوی رابردوو بەردەوام بووە، خۆپشاندەران بەردبارانی  باڵەخانەی  قایمقامیەت، دادگا، مەڵبەندی یەكێتی و لقی ١٢ی پارتیان كرد،  جگە لەوە فەرمانگەی هاتووچۆی ناو شار و بەشێكی شارەوانیی هەڵەبجەیان  سووتاندوە.   * لە پەیوەندییەکی تەلەفۆنیدا لە گەڵ پارێزگاری هەڵەبجە، سەرۆکی حکومەتی هەرێمی کوردستان بارودۆخی پارێزگاکە تاوتووێ دەکات *    ئەنجامدانی خۆپێشاندان بە شێوەیەکی ئاشتیانە و شارستانیانە مافی هاووڵاتییانە، بەڵام سووتاندن و تێکدانی موڵک و ماڵی گشتی و هاووڵاتییان، دەچێتە خانەی تاوان و پێویستە ڕێکاری یاسایی بەرامبەر ئەنجامدەرانی بگیرێتەبەر.  ئەمڕۆ یەکشەممە ٢٠٢٠/٨/٢٣ مەسرور بارزانی سەرۆکی حکومەتی هەرێمی کوردستان لە پەیوەندییەکی تەلەفۆنیدا لە گەڵ ئازاد تۆفیق پارێزگاری هەڵەبجە، بارودۆخی دەڤەرەکەی لە ڕووی تەندروستی و خزمەتگوزارییەوە تاووتوێ کرد.   سەرۆکی حکومەت نیگەرانیی قووڵی خۆی بەرامبەر ئەو ئاژاوە و پشێوی و هێرشکردنە سەر دامودەزگاکانی حکومی و موڵک و ماڵی گشتی و هاووڵاتییان دەربڕی کە دوێنێ هەندێک کەس لە ژێر ناوی خوپێشاندانەوە لە هەڵەبجە و چەند ناوچەیەکی دیکە ئەنجامیاندا.   سەرۆکی حکومەت ئاماژەی بەوەدا کە ئەنجامدانی خۆپێشاندان بە شێوەیەکی ئاشتیانە و شارستانیانە مافی هاووڵاتییانە، بەڵام سووتاندن و تێکدانی موڵک و ماڵی گشتی و هاووڵاتییان، دەچێتە خانەی تاوان و پێویستە ڕێکاری یاسایی بەرامبەر ئەنجامدەرانی بگیرێتەبەر.  لە تەوەرێکی دیکەی پەیوەندییەکەدا، گفتوگۆ دەربارەی دوو پڕۆژەی گرنگ لە سنووری پارێزگای هەڵەبجە کرا کە یەکێکیان پڕۆژەی پردی (تووەقوت)ە کە لە لایەن وەزارەتی ئاوەدانکردنەوە و نیشتەجێکردن ئەنجام دەدەرێت، هەروەها (ناوچەی پیشەسازی خۆراک) کە دەستەی وەبەرهێنان ئەنجامی دەدات. هەردوو پڕۆژەکەش لە قۆناخی کۆتایی ئامادەکارییدان  و لە ماوەیەکی نزیکدا دوای رێکارە ئیدارییەکان،  بەردی بناغەی ھەردوو پڕۆژەکە دادەنرێت.   دۆخی تەندروستی سنووری پارێزگاکە و هەنگاوەکانی ڕووبەڕووبوونەوەی ڤاپرۆسی کۆرۆنا، لایەنێکی دیکەی گفتوگۆی پەیوەندییە تەلەفۆنییەکە بوون.