رۆژنامەی دەیلی مەیلی بەریتانی دەڵێت " هالاند لە ماوەی دوو هەفتەدا ناوی ئەو یانەیە ئاشکرا دەکات کە رووی تێدەکات، بەرپرسانی مانچێستەر سیتی لەو بڕوایەدان کە دەتوانن لە رکابەریکردن لەسەر یاریزانەکە سەربکەون و هالاند ببەنە یانەکە"  فابریزیۆ رۆمانۆ، رۆژنامەڤانی بەنێوبانگی وەرزشی دەڵێت " یانەی مانچێستەر سیتی زۆر بەهێزەوە کار بۆ گواستنەوەی ئێرلینگ هالاند دەکات، راستەوخۆ گفتوگۆی لەگەڵ دۆرتموند دەستپێکردووە و پێپ گواردیۆلاش دەیەوێت یانەکەی ئەو یاریزانە بگوازێتەوە. "  پێشتر راپۆرتە رۆژنامەڤانییەکان رەتکردنەوەی دەستەوارەیەکی مانچێستەر سیتیان بۆ هالاند راگەیاندووە، لەکاتێکدا بەپێی سەرچاوەکان، یانە ئینگلیزییەکە ئامادەیە ٧٠ ملیۆن یۆرۆ بداتە بەڕێوەبەری کارەکانی یاریزانەکە، ٧٥ ملیۆن یۆرۆ بدات بۆ هەڵوەشاندنەوەی گرێبەستەکەی لەگەڵ بۆرووسیا دۆرتموند و ٣٠ ملیۆن یۆرۆش وەک مووچە بداتە ئەو یاریزانە. "  ناوی هالاند بە چەند یانەی گەورەی ئەوروپاوە بەستراوەتەوە، ریال مەدرید، بارسێلۆنا، پاریس سانجێرمان و مانچێستەر سیتی، میدیای ئەڵمانیاش دەڵێت " بایرن میونشنیش هاتووەتە سەر هێڵ و دەیەوێت هێرشبەرە نەرویجییەکە بۆ جێگرتنەوەی رۆبێرت لیڤاندۆڤسکی بباتە ئالیانز ئارێنا، کە ئەمەی دواینییان نزیکە بچێتە بارسێلۆنا. "