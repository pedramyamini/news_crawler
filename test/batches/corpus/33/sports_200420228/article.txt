پی ئێس جی بە کۆکردنەوەی ٧٤ خاڵ پلەی یەکەمی ریزبەندیی گرتووە و ١٥ خاڵ لە پێش مارسیلیای دووەمی ریزبەندییە، واتا ئەگەر ئەم یارییە بباتەوە و مارسیلیا تەنیا خاڵێک لەدەست بدات، یانەکەی پاریس بەفەرمی دەبێتە پاڵەوانی خولەکە، بەڵام ئەگەر مارسیلیاش بباتەوە، پاریس لە دوایین ٥ گەڕدا پێویستی بە تەنیا خاڵێک دەبێت، بێئەوەی رەچاوی ئەنجامەکانی مارسیلیا بکات.  لەم یارییەدا لیۆنێل مێسی ئەستێرەی ئەرجەنتینی یانەی پاریسی ناتوانێت یاری بکات، بەهۆی پێکانەوە، کە دوێنێ پاریس سانجێرمان پێکرانی ئەستێرەکەی راگەیاند.  لەم یارییەدا کە پاریسییەکان بەرامبەر ئانژێی خاوەنی پلەی ١٤ ـی ریزبەندیی یاری دەکەن، دەتوانن سوود لە تواناکانی هەردوو یاریزانەکەی برێنسل کێمبمپێ و مارکۆ ڤێراتی وەربگرێت، کە بە سووکی پێکرابوون.  ئانژێ - پاریس سانجێرمان ٢٢: ٠٠