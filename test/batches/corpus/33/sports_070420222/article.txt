لە یارییەکی بەهێز و پڕ رکابەریی پلەی ئۆفی یۆرۆلیگی باسکەدا، یانەی ئەنادۆل ئیفس ئیستەنبوول لە یانەی بارین میونشنی ئەڵمانی بردەوە و خۆی لە پلەی پێنجەمی ریزبەندیی پاڵەوانێتییەکە نزیککردەوە.  یارییەکە لە ئیستەنبوول بەڕێوەچوو، کە یانە تورکییەکە بە زەحمەت توانی بە ئەنجامی ٨١ - ٧٦ خاڵ لە یانەی میوان بباتەوە.  ئەنادۆل ئیستەنبوول تەنیا لە چارەگی یەکەمدا ٤ خاڵ لەپێش یانەی ئەڵمانی بوو، کە ئەنجامەکە ٢٨ - ٢١ بوو، لە هەرسێ چارەگی دیکەدا هەردوو یانە هەمان ژمارەی خاڵیان بەدەستهێنا، کە ئەنجامەکان بریتی بوون لە ١٦ - ١٨، ٢٣ - ٢٣، ١٤ - ١٤.  شین لارکن، یاریزانی ئەنادۆل ئیستەنبوول باشترین یاریزانی یارییەکە بوو، کە بەتەنیا ٢٠ خاڵی بۆ تیپەکەی تۆمارکرد و ٤ ئاسیستیشی هەبوو.  ئەم دۆڕانە وایکرد بایرن میونشن بگەڕێتەوە پلەی هەشتەمی ریزبەندیی گشتیی پاڵەونێتییەکە، کە لە قۆناخی هەشتدا دەبێت رووبەڕووی یانەی بارسێلۆنای ئیسپانی ببێتەوە.  ئەنادۆل ئیستەنبوول لە پلەی شەشەمدایە و مۆناکۆی فەرەنسیش پلەی حەوتەمی گرتووە.