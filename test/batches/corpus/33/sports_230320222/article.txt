بنزیما لە هۆڵی وەرزشیدا مەشقەکانی دەکات، ئێستا خۆی بۆ قۆناخی دوای ئەنجامدانی یارییە نێودەوڵەتییەکان ئامادەدەکات و دەیەوێت لەگەڵ گەڕانەوەی بەشداری لە یارییەکاندا بکات و بەردەوامبێت، لەسەر ئەو ئاستە بەرزەی لەم وەرزەدا لەگەڵ یانەکەی پێشکێشیکردووە.  بنزیما لە یاریی ریال مەدرید و ریال مایۆرکا تووشی پێکانبوو، بەو هۆیەوە نەیتوانی لەگەڵ ریال مەدرید بەشداری لە یاریی کلاسیکۆدا بکات و ئەمەش کاریگەرییەکی زۆری لەسەر پلانەکانی کارلۆ ئەنچێلۆتی، راهێنەری ریال مەدرید هەبوو.  بەپێی هەواڵی میدیای ئیسپانیا، چاوەڕواندەکرێت بنزیما رۆژی ٢ ـی نیسان بەتەواوی بۆ یارییکردن ئامادەبێت و بەرامبەر سێلتا ڤیگۆ بگەڕێتەوە، سەرەڕای ئەوەی کە ئامانجی سەرەکی یاریزانەکە و ریال مەدرید ئەوەیە یاریزانەکە بەتەواوی بۆ یارییەکەی بەرامبەر چێڵسی ئامادەبێت، کە رۆژی ٦ ـی مانگی داهاتوو بەڕێوەدەچێت.  بنزیما لەم وەرزەدا ئاستێکی بەرزی لەگەڵ ریال مەدرید پێشکێشکردووە و بە تۆمارکردنی ٢٢ گۆڵ، گۆڵکاری ئەم وەرزەی خولی ئیسپانیایە.