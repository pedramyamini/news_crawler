لە یەکەم کۆنگرەی رۆژنامەڤانیدا وەک راهێنەری مانچێستەر یونایتد تێن هاگ گوتی " لە مانچێستەر یونایتد هەستدەکەم لە ماڵەکەمم و زۆر بەپەرۆشم بۆ ئەوەی لەگەڵ یانەکە کاربکەم، دەبێت ئەوە بزانین وەرزی رابردوو مانچێستەر یونایتد پلەی دووەمی پرێمەرلیگی بردووەتەوە، ئەرکی ئێمەیە کار بۆ گەڕاندنەوەی یانەکە بکەین.  رۆژنامەڤانێک بە تێن هاگی گوت " چاوەڕێ دەکەیت، رۆناڵدۆ سەرکردایەتی پڕۆژەکەت بکات؟ ئەو لە وەڵامدا گوتی " پێش ئەوەی لەگەڵ تۆ قسەبکەم لەبارەی زۆر شتەوە لەگەڵ رۆناڵدۆ قسەمکردووە. "  ئێریک تێن هاگ، لەبەشێکی دیکەی قسەکانیدا گوتی " متمانەی زۆرم بە یانەکە هەیە، لەگەڵ هەموو بەرپرسانی یانەکە قسەمکردووە و هەموومان لەسەر یەک شت کۆکین، ئەویش سەرکەوتنە. "  تێن هاگ باسی لە هاری ماگوایەریش کرد و بە رۆژنامەڤانانی گوت " ماگوایەر لەو کاتەوەی پەیوەندی بە یانەکەوە کردووە کاری زۆرباشی کردووە و دەمەوێت لەگەڵی کاربکەم. "  راهێنەرە هۆڵەندییەکە دەڵێت " مێژوو و رابردووی مانچێستەر یونایتد تاکە هۆکار نین بۆ هاتنی من بۆ ئێرە، بەڵکو گەشبینی لە یانەکەدا بۆ داهاتوویەکی گەشتریش هۆکارە. "  راهێنەرە نوێیەکەی مانچێستەر یونایتد گوتی " من سەرسامم بە مانچێستەر سیتی و لیڤەرپوول، ئەوان یارییەکی زۆر جوان دەکەن و بەپەرۆشم بۆ رکابەریکردنیان و هەموو سەردەمێک کۆتاییەکی هەیە.