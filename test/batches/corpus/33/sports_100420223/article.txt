شاختار بڕیاریداوە لە چوارچێوەی هەڵمەتێک بەنێونیشانی "لەپێناو ئاشتی لە جیهاندا"، چوار یاریی دۆستانە لەگەڵ یانەکانی ئەوروپا بکات و داهاتەکەیان بۆ سوپای وڵاتەکەیان، قوربانیان و زیانپێگەیشتووانی شەڕی رووسیا لە دژی ئۆکراینا تەرخان بکات.  شاختار لە تورکیا بەرامبەر یانەی ئۆڵیمپیاکۆسی یۆنانی یاری کرد و بە گۆڵێکی بێوەڵام دۆڕا، کە یانە یۆنانییەکە لە خولەکی ٢٢ لە رێگەی یاریزانە بەرازیلییەکەی تیانهۆ تاکە گۆڵی یارییەکەی تۆمارکرد،  بەر لە دەستپێکردنی یارییەکە یاریزانانی ئۆڵیمپیاکۆس بە ئاڵای ئۆکرایناوە هاتنە نێو یاریگە وەک پشتگیرییەک بۆ سوپای ئەو وڵاتە کە لە دژی هێرشی سوپای رووسیا بەرگری لە وڵاتەکەیان دەکەن، هەروەها چەند بانەرێک لە لایەن هاندەرانەوە بەرزکرابوونەوە کە لە سەریان نووسرابوو "شەڕ رابگرن".