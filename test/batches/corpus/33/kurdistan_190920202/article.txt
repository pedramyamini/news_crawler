بڕی پارەکەی ئەو باندە کە دەستی بەسەرداگیراوە بە گوتەی حاتم زوبێر، بەڕێوەبەری ئاسایشی رواندز دەفتەرێک دۆلاری ئەمریکی و سێ ملیۆن دیناری عێراقیش بووە. "یەکێک لە باندەکەش پیشەی قاچاخچییە".    ئەندامانی باندەکە بە نەتەوە عەرەبن و خەڵکی حللەن، پارەکەش بە گوتەی باندەکە لە "دەرەوەی وڵات هاتووە". بەڕێوەبەری ئاسایشی رواندز دەڵێت، پارەکان "بە ئەستەم" جیادەکرێنەوە، بۆیە داواکارین دووکانداران بەتایبەتی لە شوێنە گەشتیارییەکان زیاتر ئاگاداربن.   باندەکە لە خەلیفان مۆبایلێکیان لە دووکاندارێک کڕیوە و لە هاوینەهەواری بێخاڵیش بۆ کڕینی شەربەتێک ١٠٠ دۆلاری ئەمریکییان داوە بە خاوەن دووکانەکە. بەڕێوەبەری ئاسایشی رواندز ئاماژەی بەوە کرد، ئەو کارە خۆی جێگەی گومانە و بۆ ئەوەیە "باقییان پێبدرێتەوە و پارەکەیان ساخبکەنەوە".   ئاسایش داوا لە هاونیشتمانیان دەکات لەکاتی تێبینیکردنی هەر کارێکی گوماناوی ئاگاداریان بکەنەوە.   پارە ساختەکراوەکان. وێنە: رووداو