د. جوان مستەفا، هاوسەرۆکی دەستەی تەندروستی لە بەڕێوەبەرایەتیی خۆسەر رایگەیاند، دوو کەسی دیکە بەهۆی ڤایرۆسی کۆرۆنا گیانیان لەدەستداوە، کە یەکێکیان لە قامشلۆیە و ئەوی دیکە لە شەهبا.  هاوسەرۆکی دەستەی تەندروستی لە بەڕێوەبەرایەتیی خۆسەر تووشبوونی ١١ کەسی دیکەشی بە ڤایرۆسەکە راگەیاند: ٦ لە جزیرێ، سێ لە کۆبانی و دوو لە شەهبا. ئەو تووشبووانە هەشتیان لە رەگەزی نێرن و سیانیشیان مێ.  بەپێی راگەیێندراوی دەستەی تەندروستی لە بەڕێوەبەرایەتیی خۆسەر. لەگەڵ ژمارە نوێیەکانی تووشبوون بە کۆرۆنا، چاکبوونەوەش هەن، هەر ئەمڕۆ حەوت کەسی دیکە چاکبوونەتەوە.  تاوەکو بەیانیی ئەمڕۆ لە رۆژئاوای کوردستان ١٨٢ تووشبووی ڤایرۆسی کۆرۆنا تۆمارکراون، لەو ژمارەیە ١٧ تووشبوو چاکبوونەتەوە و ١٠ کەسیش گیانیان لەدەستداوە.