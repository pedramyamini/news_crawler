لە رکابەرییەکانی گەڕی ٣٢ ـی پرێمەرلیگدا، بۆ قەرەبووکردنەوەی دوو دۆڕانی رابردوو چێڵسی لە دەرەوەی یاریگەی خۆی یارییدەکات و ئەرکی قورسە، بەتایبەت کە ساوسامپتۆن تیپێکی بەهێزە و ئێستا لە پلەی دوازدەیەمی ریزبەندی خولەکەیە.  تۆماس تۆخێل، راهێنەری یانەی چێڵسی دەڵێت " دوای کۆتاییهاتنی یارییە نێودەوڵەتییەکان تیپەکەی نەیتوانیوە باشترین ئاستی خۆی پێشکێشبکات و دەڵێت پێویستە بە ئاگا بێینەوە ئەگەر بمانەوێت ئاستە خراپەکەمان پێچەوانە بکەینەوە. "  راهێنەری باسی شەوی دوای یارییەکەی ریال مەدرید دەکات و دەڵێت " بۆ من تووڕەبوونی شەوان شتێکی نائاساییە، بەڵام بەردەوامبوو، دوای یارییەکە لە ماڵەوە سەیرمکردەوە تووڕەبووم، بەیانی کە لە خەوم هەستامەوە جارێکی دیکە تووڕەبوومەوە. "  تۆخێل زیاتر دەڵێت " دوای دۆڕانەکەی بەرامبەر ریال مەدرید لە نیوەی شەودا دادەنیشیت و پێویستیت بە شکۆلاتەیەکی زۆر هەیە بۆ ئەوەی دووبارە سەیری یارییەکە بکەیتەوە، ئەمە شتێکی باش نییە، لە کاتێکدا دووگمەیەک دادەگریت بۆ بینینی یارییەکە، تەنیا بۆ ئەوەی شتی زیاتری لێوە فێرببیت، لە هەمان کاتدا دەتەوێت بچیت بۆ چێشتخانە و ئارام ببیتەوە.  چێڵسی لە یاریی رابردووی پرێمەرلیگدا بەرامبەر برێنتفۆرد دۆڕا، لە چامپیۆنزلیگیشدا بەرامبەر ریال مەدرید دۆڕا و هەردوو یارییەکەشی لە یاریگەی خۆیدا بووە.     لە یاریی چوونی قۆناخی هەشتی چامپیۆنزلیگدا، یانەی ریال مەدرید بەسەرکردایەتی کەریم بنزیما کە هاتریکی لە یارییەکەدا تۆمارکرد، لە دەرەوەی یاریگەی خۆی ٣ - ١ لە یانەی چێڵسی بردەوە.  لە یاریی چوونی قۆناخی هەشتی چامپیۆنزلیگدا، یانەی ریال مەدرید بەسەرکردایەتی کەریم بنزیما کە هاتریکی لە یارییەکەدا تۆمارکرد، لە دەرەوەی یاریگەی خۆی ٣ - ١ لە یانەی چێڵسی بردەوە.