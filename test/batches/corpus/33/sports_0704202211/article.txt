رۆژنامەی دەیلی مەیلی بەریتانی لە راپۆرتێکی رۆژنامەڤانیدا دەڵێت " پۆچێتینۆ لە کۆتایی ئەم وەرزەدا کارەکانی لەگەڵ پاریس سانجێرمان کۆتاییدێن و لە راهێنەرایەتی یانەکە دووردەخرێتەوە. "  بەپێی ئەو رۆژنامەیە، دوو بژاردە لەبەردەم یانە فەرەنسییەکەدان بۆ جێگرتنەوەی ماوریسیۆ، ئەوانیش زینەدین زیدان و ئەنتۆنیۆ کۆنتین. "  بەپێی رۆژنامەی دەیلی مەیل، زیدان ئامادەیە بیر لە وەرگرتنی راهێنەرایەتی یانەی پاریس سانجێرمان بکاتەوە و گفتوگۆ لەبارەی وەرگرتنی یانەکە بکات.  پۆچێتینۆ یەکێک لە بەربژێرەکان بوو بۆ وەرگرتنی راهێنەرایەتی مانچێستەر یونایتد، بەڵام کارگێڕیی مان یونایتد کارەکانی لەگەڵ تێن هاگ تەواوکردووە و میدیای بەریتانیا دەڵێت " ئێریک راهێنەری داهاتووی ئەو یانەیە دەبێت. "  پاریس سانجێرمان لە خولی یانە پاڵەوانەکانی ئەوروپای ئەم وەرزەدا لە قۆناخی شازدە کرایە دەرەوە، ئەمە کارگێڕیی یانەکەی تووشی نیگەرانییەکی زۆر کرد و بووە هۆکاری ئەوەی زیاتر بیر لە دوورخستنەوەی راهێنەرەکەیان بکەنەوە.  زینەدین زیدان ماوەیەکی زۆرە ناوی بە یانەی پاریس سانجێرمانەوە بەستراوەتەوە، بەپێی پڕۆژەی یانەکە زیدان ببێتە راهێنەری ئەوان ئەگەری مانەوەی ئێمباپێش لە یانەکەدا زیاتر دەبێت، کە هاوینی داهاتوو گرێبەستەکەی کۆتاییدێت.