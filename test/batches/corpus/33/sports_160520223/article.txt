میدیای ئیسپانیا و سەرچاوەکانی نزیک لە یانەی بارسێلۆنا بڵاویانکردەوە، ئەگەری هەیە کارگێڕیی بارسێلۆنا ئامادەنەبێت دەستبەرداری فرێنکی دییۆنگ ببێت، بەڵام ئامادەیە بیر لە فرۆشتنی ئاندرێ تێر شتیگنی گۆڵپارێزی یانەکە بکاتەوە.  رۆژنامەی سپۆرت ئاماژەی بۆ ئەوە کردووە، کارگێڕیی بارسێلۆنا ئامادەیە گفتوگۆ لەبارەی فرۆشتنی تێر شتیگن بکات، ئەگەر دەستەوارەیەکی باشی پێشکێشبکرێت، ئامانجیشی پەیداکردنی پارەیە کە بەهۆی بارودۆخی داراییەوە یانەکە لە بارودۆخێکی خراپدایە.  تێر شتیگن یەکێکە لەو یاریزانانەی لە یانەکەدا پارەی زۆر دەکات و نرخی دەگاتە ٤٥ ملیۆن یۆرۆ، یانەکەش دەیەوێت سوود لەوە وەربگرێت.  بارسێلۆنا لە گواستنەوەی هاوینەدا دەرگای دەستبەرداربوون لەو گۆڵپارێزە دەکاتەوە، بەتایبەت کە کارگێڕیی یانەکە لە ئاستی گۆڵپارێزەکە رازی نییە و دەیەوێت بەر لە دابەزینی نرخی گۆڵپارێزەکە دەستبەرداری ببێت، ئەگەرچی ئەگەر ئەمە روویدا تێرشتیگن تووشی شۆک دەکات، بەو پێیەی ئەو گۆڵپارێزە لە خراپترین دۆخی یانەکەشدا، ئامادە نەبوو پشتی لێبکات و لە یانەکە مایەوە.  سەرەتای ئەم وەرزەدا بەهۆی ئەنجامدانی نەشتەرگەرییەوە بەشداریی لە چەند یارییەکی بارسێلۆنادا نەکرد.  گۆڵپارێزە ئەڵمانییەکە تەمەنی ٣٠ ساڵە و لە ٢٠١٤ ـەوە لە یانەی بارسێلۆنا یارییدەکات.