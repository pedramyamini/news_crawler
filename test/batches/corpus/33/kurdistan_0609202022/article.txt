رووداوەکە لەڕێگەی سەرەکیی ئیدیل - جزیر روویداوە؛ بەهۆی رووداوەکەشەوە چەندین فەردە ئارد کەوتنە سەر رێگەکە و بۆ ماوەیەک هاتووچۆ پەکیکەوت.  راستەوخۆ دوای رووداوەکە تانکیی بەنزینی یەکێک لە بارهەڵگرەکان گڕیگرت و ناوچەکە بووە پارچەیەک لە ئاگر. دواتر ئاگرەکە لەلایەن تیمەکانی بەرگریی شارستانییەوە کۆنترۆڵکرا، هاونیشتمانیان چەند کەسێکیان لەنێو بارهەڵگرەکاندا هێنایە دەرەوە.  قوربانیان لەڕێگەی ئەمبوڵانسەوە گەیێندرانە نەخۆشخانە و برینداران خرانە ژێر چاودێریی پزیشک. تیمەکانی پۆلیسیش دەستیان بە لێکۆڵینەوە لە رووداوەکە کرد.