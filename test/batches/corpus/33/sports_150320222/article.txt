ئەمشەو کاژێر ٢٣: ٠٠ بە کاتی باشووری کوردستان، لە یاریی گەڕانەوەی قۆناخی ١٦ ـی چامپیۆنزلیگدا، یانەی مانچێستەر یونایتد لەسەر یاریگەی ئۆڵترافۆرد میوانداری یانەی ئاتلێتیکۆ مەدریدی ئیسپانی دەکات، کە لە یاریی چووندا هەردوو یانە بە ئەنجامی ١ - ١ یەکسانبوون.  رالف رانگنیک، لە کۆنگرەی رۆژنامەڤانی دوای یارییەکەدا، قسەی بۆ رۆژنامەڤانان کرد و گوتی "لەو یارییەدا کە بەرامبەر تۆتێنهام کردمان، سەلماندمان کە ئێمە دەتوانین بەو ئاستەوە یاری بکەین و لە ئاتلێتیکۆ مەدرید ببەینەوە، دەرفەتە ئەوە بکەین بۆ ئەوەی یەکێک بین لە هەشت تیپەکەی قۆناخی چارەگی کۆتایی چامپیۆنزلیگ".  رالف باسی کریستیانۆ رۆناڵدۆشی کرد و  گوتی "رۆناڵدۆ زۆر بایەخ بە خۆی و جەستەی دەدات، دەزانێت چی دەکات بۆ ئەوەی بۆ هەر یارییەک بە باشترین شێوە ئامادەبێت".   ئینجا کاتێک لێیانپرسی "کریس دەتوانێت وەک یارییەکەی تۆتێنهام، هاتریک لە ئاتلێتیکۆ مەدریدیش بکاتەوە؟ راهێنەری ئەڵمانی گوتی "با بزانین دەتوانێت هاتریک لە ئاتلێتیکۆ مەدرید بکات یان نا، بەڵام تۆمارکردنی سێ گۆڵ لە ئاتلێتیکۆ مەدرید ئاسان نابێت".  رالف ئەوەی پێی سەرسامم لەم یانەیە ئەوەیە کە دوای یاریی مانچێستەر سیتی کە دۆڕاین وامدەزانی تیپێکی مردوومان هەیە و ئێمە لە گۆڕستانین، هەستم دەکرد من راهێنەری خراپترین یانەم لە ژیانمدا، بەڵام دوای ئەوەی لە تۆتێنهاممان بردەوە ئێستا ئێمە باسی چانسمان بۆ بردنەوەی نازناوی چامپیۆنزلیگ دەکەینەوە".  ئەو زیاتر گوتی "جەماوەری ئێمە دەتوانێت ببێتە یاریزانی ژمارە ١٣ نەک ژمارە ١٢ لەنێو یاریگەدا، کە من دڵنیام ئێمە دەتوانین لە ئاتلێتیکۆ مەدرید ببەینەوە و بگەینە قۆناخی هەشت".  راهێنەری یانەی شەیتانە سوورەکان، هەروەها روونیکردەوە "ئێمە تیپێکین ئامانجی خۆمان هەیە و دەمانەوێت بگەینە قۆناخی دواتر و ئەو راستییە بسەلمێنین کە ئێمە دەتوانین رکابەری یانە گەورەکانی ئەوروپا بکەین، بۆیە لەم یارییەدا هەموو کۆششەکانمان دەخەینەگەڕ بۆ بردنەوە لە ئاتلتیکۆ مەدرید".  رالف باسی پێکهاتەکەیشی بۆ ئەو یارییە و ئەگەری ئەنجامدانی گۆڕانکاری تێیدا کرد و گوتی "سەبارەت بە پێکهاتەکەشمان، پێموانییە هۆکارێک هەبێت بۆ ئەوەی گۆڕانکارییەکی زۆری تێدا بکەم، بەڵام لەوانەشە هەندێک گۆڕانکاری هەبن".