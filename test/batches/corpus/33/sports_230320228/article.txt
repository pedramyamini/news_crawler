بارتی تەمەنی ٢٥ ساڵە، دوای دوو مانگ لە بردنەوەی نازناوی پاڵەوانێتی کراوەی ئوسترالیا لە رێگەی پەیامێکی ڤیدیۆیەوە وازهێنانی یەکجاریی لە یارییکردن راگەیاند.  تێنسزانە ئوسترالییەکە لەبارەی وازهێنانییەوە دەڵێت " هەستدەکەم ئەمە کاتێکی زۆر گونجاوە بۆ ئەوەی واز لە یارییکردن بهێنم، زۆر دڵخۆشم بەو دەستکەوتانەی بەدەستمهێناون، خەونی گەورەی من یاریی تێنس بووە و شانازی بەبردنەوەی نازناوی وێمبڵدۆنیشەوە دەکەم کە ئەوەش یەکێک لە خەونەکانم بووە. "  ئاشلی بارتی لە ٢٠١٤ بڕیارییدا واز لە یارییکردن بهێنێت و رووبکاتە یاریی کریکێت، بەڵام دوای دوو ساڵ گەڕایەوە بۆ یاریی تێنس.  تێنسزانە ئوسترالییەکە لە کاروانی یارییکردنیدا نازناوی رۆڵاند گارۆس، وێمبڵدۆن و ئوسترالیای بردووەتەوە.