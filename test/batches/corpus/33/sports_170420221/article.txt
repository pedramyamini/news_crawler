خولەکی ٢٤ کەرنەڤاڵی گۆڵ تۆمارکردن دەستیپێکرد، تۆم روسی بەلێدانی سەر دۆرتموندی پێشخست، دوای دوو خولەک ئاکسێل ڤیتسێل گۆڵێکی دیکەی تۆمارکرد، دوو خولەک دوای ئەویش مانوێل ئاکانجی دۆرتموندی کردە خاوەنی سێ گۆڵ.  لە خولەکی ٣٥ ئێمری جان، گۆڵی چوارەمی خاوەن یاریگە تۆمارکرد، سێ خولەک بەسەر ئەو گۆڵەدا تێپەڕی نۆرە گەیشتە ئێرلینگ هالاند و گۆڵی پێنجەمی لە یارییەکەدا تۆمارکرد و نیوەی یەکەم بە ئەنجامێکی گەورە لە بەرژەوەندی خاوەن یاریگە کۆتاییهات.  لە نیوەی دووەمدا هالاند گەڕایەوە و گۆڵی دووەمی خۆی و شەشەمی بۆرووسیا دۆرتموندی تۆمارکرد.  هەرچەند خولەکی ٨١ رێدڵ باکو گۆڵێکی بۆ فۆڵڤسبۆرگ تۆمارکرد، بەڵام بێ سوودبوو و یارییەکەیان بە شەش گۆڵ بەرامبەر گۆڵێک دۆڕاند.  دۆرتموند بە ٦٣ خاڵ لە پلەی دووەمی ریزبەندی خولەکەیە و فۆڵڤسبۆرگ بە ٣٤ خاڵ لە پلەی سێزدەیەمی ریزبەندی بوندێسلیگایە.