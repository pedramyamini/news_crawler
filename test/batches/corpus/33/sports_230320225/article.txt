مێسی لە بارسێلۆنا رۆیشتووە، بەڵام مێسییەکی دیکە لەنێو خانماندا دەرکەوتووە، ئەو ئەلێکسیا پوتێیاسە، کە تەمەنی ٢٨ ساڵە و بووەتە بەڵا بۆ ریال مەدرید.  ئەو خانمە یاریزانەی بارسێلۆنا، کە باڵۆن دۆر و زەبێستی ئەمساڵی بردووەتەوە، لە ماوەی هەفتەیەکدا دوو کلاسیکۆی خانمانی لە ریال مەدرید بردووەتەوە، لەو دوو یارییەدا ٤ جار تۆڕی مێرینگێی هەژاندووە.  لە لالیگای خانماندا، بارسێلۆنا بەسەرکردایەتی پوتێیاس ٥ - ٠ لە ریال مەدریدی بردەوە، کە دوو گۆڵی تۆمارکرد و نازناوی خولەکەی بەدەستهێنا، کە سێ ساڵە بەسەریەکەوە دەیبەنەوە و دووجاریشە جامی شاژنی ئیسپانیا دەباتەوە.  لە یاریی چوونی قۆناخی هەشتی چامپیۆنزلیگی خانمانیشدا، بارسێلۆنا ٣ - ١ لە ریال مەدریدی بردەوە، کە دوو لەو گۆڵانە پوتێیاس تۆماریکردوون.  ئەو خانمە لە کەتەلۆنیا بە مێسیی خانمان نێودەبرێت، مەگەر ئەو شایەنی ئەو نازناوە نییە، کە لە دوایین ٦ کلاسیکۆدا ٧ گۆڵی لە تۆڕی ریال مەدرید تۆمارکردووە.