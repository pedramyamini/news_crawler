بەپێی ئامارەکانی زانکۆی زانستە پزیشکییەکانی رۆژهەڵاتی کوردستان کە رووداو سەرجەمیانی کۆکردووەتەوە، لە وەرزی هاویندا هەزار و ٧٩٣ کەس بە کۆرۆناوە گیانیان لەدەستداوە، کە نیشانیدەدات ژمارەی مردن بە کۆرۆنا لە وەرزی هاویندا لە چاو وەرزی بەهار زۆر بەرزبووەتەوە.   بەپێی راپۆرتەکانی وەزارەتی تەندروستیی ئێران لە وەرزی بەهاردا ٩٩٠ کەس لە هەموو رۆژهەڵاتی کوردستان بەهۆی کۆرۆناوە گیانیان لەدەستدابوو، بەڵام لە وەرزی هاویندا ژمارەکە بۆ هەزار و ٧٩٣ کەس بەرزبووەتەوە.   ئێستا کۆی گشتیی گیانلەدەستدان بە کۆرۆنا لە رۆژهەڵاتی کوردستان تاوەکو کۆتایی وەرزی هاوین دوو هەزار و ٧٨٣ کەسە.   بەپێی ئامارە فەرمییەکان لە یەکەم مانگی وەرزی هاویندا زۆرترین کەس بە کۆرۆنا گیانیان لەدەستداوە و لە دوو مانگی دواتردا کەمتر بووەتەوە.   مردن بە کۆرۆنا لە مانگەکانی هاوین لە رۆژهەڵاتی کوردستان:  مردن بە کۆرۆنا بەپێی دابەشکاریی پارێزگاکان لە وەرزی هاوین:   مردن بە کۆرۆنا لە ٢٠ی شووباتەوە تاوەکو ٢١ ئەیلوول - لە تەشەنەسەندنی کۆرۆناوە تاوەکو کۆتایی هاوین:  بەپێی راپۆرتی وەزارەتی تەندروستیی ئێران، تاوەکو رۆژی ٢١ی مانگی ئەیلوولی ٢٠٢٠، واتە دەسپێکی پاییز، بەگشتی لەم وڵاتەدا ٢٤ هەزار و ٤٧٨ تووشبووی کۆرۆنا گیانیان لەدەستداوە و ٤٢٥ هەزار و ٤٨١ کەسیش تووشبوونیان بە کۆرۆنا پشتڕاستکراوەتەوە.