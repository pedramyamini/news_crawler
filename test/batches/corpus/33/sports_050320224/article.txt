ئەمڕۆ بۆ دووەم رۆژ پێشبڕکێکان بەردەوامن و چەندین وەرزشوان بە بردنەوەی مەدالیای زێڕ ناویان لە مێژووی پارالیمپیکدا تۆمارکرد.  ئاهەنگی کردنەوەی رکابەرییەکانی پاڵەوانێتییەکە لە یاریگەی نیشتمانی لە بەیجینی پایتەختی چین بەڕێوەچوو، کە تێیدا شی جین پینگ، سەرۆکی ئەو وڵاتە و سەرۆکی لیژنەی پارالیمپیکی جیهان ئاندۆ بارسونز ئامادەی بوون.  شاندی هەڵبژاردەی ئۆکراینا بە ئاڵای وڵاتەکەیانەوە وەک یەکەم شاند هاتنە نێو یاریگە، ئەمەش وەک رێز و پاڵپشتییەک بۆ ئۆکراینا، کە ئێستا وڵاتەکەیان رووبەڕووی هێرشی سوپای رووسیا دەبێتەوە.  لە ئاهەنگی کردنەوەی فێستیڤاڵە وەرزشییەکەی جیهاندا چەندین برگەی هونەری جیاواز و سەرنجڕاکێش بەڕێوەچوون.  بەر لە دەستپێکردنی رێوڕەسمەکە وەرزشوانانی ئۆکراینا کۆبوونەوە و داوای راگرتنی جەنگیان لە دژی وڵاتەکەیان کرد.