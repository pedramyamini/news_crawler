لە رکابەرییەکانی گەڕی ٣٤ ـی خولی ئیتاڵیا، کاژێر ١٩: ٠٠ ئینتەرمیلان لە یاریگەی خۆیدا بەرامبەر رۆما یارییدەکات، جۆزێ مۆرینیۆ رووبەڕووی یانەی پێشووی دەبێتەوە.  رۆژنامەی کۆریێری دێللۆ سپۆرتی ئیتاڵی رایگەیاند، مۆرینیۆ نەریتەکەی بۆ ئەنجامدانی کۆنگرەی رۆژنامەڤانی بەر لە یارییەکە دووبارەکردەوە و ئامادەنەبوو قسە لەبارەی ئینتەرمیلانەوە بکات، لەکاتێکدا پێشتر لە یاریی جامی ئیتاڵیاشدا ئەوەی کردبوو.  راپۆرتە رۆژنامەڤانییەکان دەڵێن، مۆرینیۆ لە خۆشەویستی بۆ ئینتەرمیلان نایەوێت قسە لەبارەی ئەو یانەیەوە بکات، هاندەرانی نیرازۆریش تاوەکو ئێستا رێزێکی زۆر لەو راهێنەرە دەگرن.  بەر لەم یارییە ئینتەرمیلان لە پلەی دووەمی ریزبەندی سێریا ئەیە بە ٦٩ خاڵ و دوو خاڵ لە میلانی دووەم دوورە، رۆما لە پلەی پێنجەمی ریزبەندە بە ٥٨ خاڵ.  یارییەکانی ئەمڕۆ لە خولی ئیتاڵیا:  هێلاس ڤیرۆنا - سامپدۆریا ٢١: ٤٥