راپۆرتە رۆژنامەڤانییەکان دەڵێن " یانەی لیڤەرپوول ئامادەیە ٥٩ ملیۆن پاوەند بۆ گواستنەوەی هێرشبەرەکە بداتە یانە ئەڵمانییەکە، لەکاتێکدا ئەگەری هەیە یەکێک لە سادیۆ مانێ یان محەممەد سەڵاح لە یانە ئینگلیزییەکە بڕۆن. "  ناوی لیڤاندۆڤسکی بەچەند یانەیەکی گەورەی ئەوروپاوە بەستراوەتەوە، بەتایبەت کە گرێبەستەکەی بەرەو کۆتاییدەچێت و یاریزانەکە دەیەوێت ئەزموونێکی نوێ تاقیبکاتەوە، یانەی بارسێلۆنای ئیسپانیش یەکێک لە کڕیارەکانی ئەو یاریزانەیە.  یۆرگن کڵۆپ، پێشتر لە بۆرووسیا دۆرتموند لەگەڵ لیڤا کاریکردووە و سەرسامە بە تواناکانی ئەو یاریزانە، بۆیە پێشوازی لە گواستنەوەی دەکات و دەیەوێت هێڵی پێشەوەی یانەکەی بەهێزتربکات.  لیڤاندۆڤسکی لەم وەرزەدا ئاستێکی بەرزی پێشکێشکردووە، لە ٣٧ یارییدا ٤٥ گۆڵی لەسەرجەم پاڵەوانێتییەکاندا تۆمارکردووە، شەوی شەممەش دوو گۆڵی بۆ یانەکەی تۆمارکرد لە یاریی بەرامبەر یانەی یونیەن بەرلین لە بوندێسلیگادا.  گرێبەستی لیڤاندۆڤسکی لەگەڵ بایرن میونشن لە هاوینی ٢٠٢٣ کۆتاییدێت، میدیای ئەڵمانیا دەڵێت " هێشتا یاریزانەکە بڕیاری نەداوە کە لە یانەکە بمێنێتەوە یان بڕوات. "