کاژێر ١١: ٠٠ی پێشنیوەڕۆی ئەمڕۆ دووشەممە ٢٠٢٠/٠٩/٠٧ بۆ دەستنیشانکردنی سەرۆک، جێگر و بڕیاردەری فراکسیۆنی گۆڕان لە پەرلەمانی کوردستان کۆبووەوە و دابان محەممەد وەک سەرۆکی فراکسیۆن دەستنیشان کرا.  جەلال محەممەد ئەمین، پەرلەمانتاری بزووتنەوەی گۆڕان لە پەرلەمانی کوردستان بە تۆڕی میدیایی رووداوی راگەیاند، ئاشنا عەبدوڵڵا وەک جێگری سەرۆک و خۆیشی وەکو بڕیاردەری فراکسیۆن دەستنیشانکراون.  رۆژی پێنجشەممە ٢٠٢٠/٠٨/٢٧ عەلی حەمەساڵح، دەستی لە پۆستی   سەرۆكی فراكسیۆنی گۆڕان كێشایەوە بەبێ ئەوەی هۆکارەکەی ئاشکرا بکات.   بڕیاریش بوو رۆژی سێشەممە ٢٠٢٠/٠٩/٠١ فراكسیۆنی گۆڕان لە پەرلەمانی  كوردستان سەرۆك و جێگر و بڕیاردەری فراكسیۆنەكە هەڵبژێرێت،  بەڵام بەهۆی رێکنەکەوتن لەسەر سەرۆکی فراکیسۆن، هەڵبژاردنەکە بۆ ئەمڕۆ دووشەممە دواخرا.