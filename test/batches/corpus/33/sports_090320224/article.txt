هەولێر کاژێر ١٤: ٣٠ بەرامبەر یانەی تەڵەبەی دووەمی ریزبەندی خولەکە یارییدەکات، یارییەکە لە یاریگەی شەعب لە بەغدا دەکرێت و راستەوخۆ لە پەیجی رووداو سپۆرتس لە فەیسبووک دەگوازرێتەوە.  یەکەم سەرکەوتنی یانەی هەولێر لە وەرزی ئەمساڵی خولی نایابی عێراق بردنەوە لە یانەی تەڵەبە بوو، هەر بۆیە بەو هیوایە جارێکی دیکە یاریی بەرامبەر ئەو تیپە دەکات.  رۆژی چوارشەممە لە گەڕی بیست و پێنجی خولی نایابی عێراق یانەی هەولێر و یانەی تەڵەبە لە نێو یاریگەی شەعب رووبەڕووی یەگدی دەبنەوە، درێس زەردەکان لە نۆ یاری یاری رابردوویان تەنیا یارییەک دۆڕاون، هەربۆیە چاوییان لە بردنەوەی یارییەکە و سێ خاڵی دیکەیە.   لەم یارییەدا کۆسرەت بایز بەهۆی کەڵەکەبوونی کارتە زەردەکان و شوان مامۆ بەهۆی پێکان ناتوانن یاوەری یانەی هەولێر بن، بەڵام کوڕانی نزار مەحروس بەئامانجی دڵخۆشکردنی هاندەرانیان گەشتی شاری بەغدایان کردووە.  یانەی هەولێر بەکۆکردنەوەی بیست و نۆ خاڵ لە پلەی دەیەمی ریزبەندی خولی نایابی عێراقە، یانەی تەڵەبە چلونۆ خاڵی هەیە لە پلەی دووەمی ریزبەندییە.   لە یارییەکی دیکەی بەهێزی خولی عێراق و لە رکابەرییەکانی گەڕی ٢٥ ـی خولەکەدا، یانەی زاخۆ لە دەرەوەی یاریگەی خۆی رووبەڕووی یانەی نەجەف دەبێتەوە.  زاخۆ لە ٨ یاریی رابردوودا هیچ یارییەکی بەرامبەر یانەی نەجەف نەبردووەتەوە، هەردوو یانە ٣٦ خاڵیان هەیە و رکابەری لەسەر بردنەوەی سێ خاڵی دیکە و هەنگاونان بەرەو پلەکانی پێشەوەی ریزبەندی خولەکە دەکەن، بۆیە ئەرکی زاخۆ لە یارییەکەدا ئاسان نییە، بەتایبەت کە لە قۆناخی دووەمدا ئەنجامەکانی وەک قۆناخی یەکەم نین و لە سێ یاریی رابردووشدا یەکسانبووە.  یارییەکە کاژێر ١٦: ٤٥ لە نەجەف بەڕێوەدەچێت، راستەوخۆ لە پەیجی رووداو سپۆرتس لە فەیسبووک دەگوازرێتەوە.