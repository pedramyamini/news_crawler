سۆن دوای ئەو ئاستە بەرزەی لەگەڵ تۆتێنهام پێشکێشیکرد و سەرکردایەتی کۆریای کرد، بۆ گەیشتن بە مۆندیالی ٢٠٢٢ ـی قەتەر بە دەنگی رۆژنامەڤانانی کیشوەرەکە بەباشترین یاریزانی ئاسیا بۆ ساڵی ٢٠٢٢ پێدرا.  ئەستێرەکەی سپێرز، لە پرێمەرلیگدا ئاستێکی ناوازەی پێشکێشکرد و بە هاوبەشی لەگەڵ محەممەد سەڵاح بووە گۆڵکاری پرێمەرلیگ، کە یەکەمجارە لە مێژوودا یاریزانێکی ئاسیا خەڵاتی لاپجینی زێر بۆ گۆڵکاری پرێمەرلیگ بباتەوە.  سۆن لەبارەی بردنەوەی خەڵاتەکە دەڵێت " بردنەوەی ئەم خەڵاتە بۆ من هەمیشە وەک خەونێک بووە، بردنەوەی بۆ من و خێزانەکەم و وڵاتەکەم مانای زۆری هەیە و شەرەفێکی گەورەیە بۆ من. "