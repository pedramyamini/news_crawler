یارییەکە لەسەر یاریگەی لا کارتوخا بەڕێوەچوو، کە بە درێژایی کاتی یاسایی و هەردوو نیوەی زیادکراو بە یەکسانبوون بە ئەنجامی ١ - ١ کۆتاییهات و بە ناچاری پەنایان بردە بەر لێدانەکانی یەکلاکەرەوە.  سەرەتا بۆرخا ئیگلیسیاس لە خولەکی ١١ گۆڵی پێشکەوتنی بۆ ریال بێتیس تۆمارکرد، بەڵام گۆگۆ دۆرۆ لە خولەکی ٣٠ ـدا گۆڵی یەکسانبوونی بۆ ڤالێنسیا تۆمارکرد و نیوەی یەکەم بەو ئەنجامە کۆتاییهات.  لە نیوەی دووەم و لە هەردوو گێمی زیادکراویشدا هیچ تیپێک نەیتوانی جارێکی دیکە تۆڕی گۆڵی ئەوەی دیکە بهەژێنێت و پەنا برایە بەر لێدانەکانی یەکلاکەرەوە، کە تێیدا ریال بێتیس ٥ - ٤ سەرکەوتنی بەدەستهێنا و بووە پاڵەوانی جامی شای ئیسپانیا.  ئەمە سێیەمجارە ریال بێتیس نازناوی جامی شای ئیسپانیا دەباتەوە، کە پێشتریش لە هەردوو وەرزی ١٩٧٦ - ١٩٧٧ و ٢٠٠٤ - ٢٠٠٥ جامەکەی بەدەستهێناوە.  هەرچی ڤالێنسیایە، پێشتر ٨ جار ئەو جامەی بردووەتەوە، کە دوایینیان لە وەرزی ٢٠١٨ - ٢٠١٩ بوو.