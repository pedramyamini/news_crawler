لە یاریی نێوان هەردوو یانەی جەیشی مەلیکی و مەغریب ئەلفاسی، لە قۆناخی ٣٢ ـی جامی تەختی پاشای ئەو وڵاتە، هەزاران هاندەری یانەی جەیشی مەلیکی رژانە نێو یاریگە و بەو هۆیەوە شەڕ و ئاژاوەیەکی گەورەیان نایەوە، راپۆرتە رۆژنامەڤانییەکانیش دەڵێن " بەشێکی هاندەران چەقو و بەردیان پێبووە و ژمارەیەکی زۆری ئەو هاندەرانە برینداربوون کە ژمارەیان لە ١٠٠ هاندەر زیاترە.  دوای ئەم شەڕ و ئاژاوەیە سزایەکی توندی یانەی جەیشی مەلیکی درا، یانەکە تاوەکو کۆتاییهاتنی ئەم وەرزە لە هاندەرانی بێبەش دەبێت و لە هیچ یارییەکی دیکەدا لە نێو یاریگە و دەرەوەی یاریگەی خۆیشی هاندەران ناتوانن لە یارییەکانی یانەکەدا ئامادەببن.  جگە لەمەش یانەکە بەپێبژاردنی ١٢ هەزار دۆلار سزای دارایی بەسەردا سەپێندرا.  هەر بەهۆی ئەو شەڕ و ئاژاوەیەوە یانەی مەغریب ئەلفاسیش سزادرا و یانەکە بۆ دوو یاری لە هاندەرانی بێبەش دەکرێت.  دوای هاتنە ناوەوەی هاندەران ژمارەیەکی زۆری پۆلیس هەوڵیاندا شەڕ و ئاژاوەکە کۆنتڕۆڵ بکەن، بەڵام سەرکەوتوو نەبوون، بەو هۆیەوە ٥٧ کەس لە هێزە ئەمنییەکانیش برینداربوون.