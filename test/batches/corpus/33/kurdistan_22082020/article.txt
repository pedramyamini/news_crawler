زەردەشت رەفیق، گوتەبێژی سەرۆكایەتیی شارەوانیی سلێمانی بە تۆڕی  میدیایی رووداوی راگەیاند، لە رۆژانی رابردوودا مامەڵەیەكی زۆری  هاونیشتمانیان هاتووەتە سەرۆكایەتیی شارەوانیی سلێمانی، بەشێكی ئەو  مامەڵانەش تەواو نەكراون و گوتی: "بۆیە داوا دەكەین لەم هەفتەیەدا كەس  سەردانمان نەكات بۆئەوەی ئەو كارانەی  پێشوو تەواو بكەین، لەپێناو  ئەوەشدا قەرەباڵخی دروستنەبێت و نەبێتە هۆی بڵاوبوونەوەی ڤایرۆسی  كۆرۆنا".   گوتەبێژی سەرۆكایەتیی شارەوانیی سلێمانی ئەوەشی خستەڕوو،  دەوامكردن لە شارەوانییەكانی رۆژهەڵات و رۆژئاوا و بەكرەجۆ و  راپەڕین و تاسڵوجە ئاسایی دەبێت و هاونیشتمانیان دەتوانن سەردانیان  بكەن.