ئێریکسن لە دوای یارییەکەی بەرامبەر فینلەندا لە یۆرۆی ٢٠٢٠ ـدا کە تووشی رووداوێکی چاوەڕواننەکراو بوو و دواتر ئامێری لێدانی دڵی بۆ دانرا، بەو هۆیەوە لە هەڵبژاردەکە و یارییکردن دوورکەوتەوە، بەڵام ئامادەنەبوو واز لە یارییکردن بهێنێت.  ئێریکسن دوای تێپەڕکردنی کاتێکی سەخت و ناخۆش، چووە یانەی برێنتفۆرد و لە یاریی رابردووی یانەکەیدا بەرامبەر بێرنلی ٩٠ خولەک یارییکرد و ئاسیستێکی کرد.  گەڕانەوەی کریستیان ئێریکسن بۆ نێو یاریگەکان بەسبوو بۆ ئەوەی جارێکی دیکە کاسپەر هگولماند، راهێنەری دانیمارک ئەو یاریزانە بۆ یاریی بەرامبەر هۆڵەندا و سێربیا بانگهێشتبکات، کە ئەوەی یەکەمیان رۆژی ٢٦ ـی ئەم مانگە و ئەوەی دیکەشیان دوای سێ رۆژ لەو یارییە بەڕێوەدەچێت.  یاریی بەرامبەر هۆڵەندا و سێربیا دەبێتە سەرەتای قۆناخێکی نوێ بۆ ئەو ئەستێرە دانیمارکییە دوای یارییەکانی جامی نەتەوەکانی ئەوروپا.