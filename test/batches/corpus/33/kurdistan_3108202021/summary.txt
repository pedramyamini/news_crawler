لە تورکیا و باکووری کوردستان دوای ئەوەی لە ١ی حوزەیرانی رابردوو قۆناخی ئاساییبوونەوەی ژیان راگەیێندرا، بڵاوبوونەوەی پەتای کۆڤید - ١٩ رووی لە هەڵکشان کرد. بەوهۆیەوە وەزارەتی ناوخۆی تورکیا لە ١٤ پارێزگا سازدانی ئاهەنگەکانی خەتەنەکردن، خەنەبەندان و مارەبڕینی قەدەخەکرد کە ٧ پارێزگایان لە باکووری کوردستانن و رایگەیاند، نابێت ئاهەنگەکانی بووک گواستنەوە لە یەک کاژێر زیاتر بخایێنێت.