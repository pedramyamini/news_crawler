ئەمشەو کاژێر ٢٢: ٠٠ بە کاتی باشووری کوردستان، یانەی ڤیاریال لە یاریی گەڕانەوەی قۆناخی پیشکۆتایی خولی یانە پاڵەوانەکانی ئەوروپادا، لەسەر یاریگەی لاسیرامیکا میوانداری یانەی لیڤەرپوول دەکات، کە یاریی چوون بە ئەنجامی دوو گۆڵی بێبەرامبەر لە بەرژەوەندی یانە ئینگلیزییەکەدا تەواو بووبوو.  ئۆنای ئێمری، راهێنەری یانەی ڤیاریال، لە کۆنگرەی رۆژنامەڤانی ەبر لە یارییەکەدا، قسەی بۆ رۆژنامەڤانان کرد و گوتی "چاوەڕێی یاریکردنین لە قۆناخی پێشکۆتایی جامپیۆنزلیگ، کە ٩٠ خولەکی یەکەممان بەرامبەر یەکێک لە بەربژێرانی بردنەوەی نازناوەکە، لەسەر یاریگە و بەرامبەر هاندەرانی کردووە، کە هەمیشە بەهێز یاری دەکات و ئەوان لایەنی باشتربوون، من نکۆلی لەوە ناکەم، بەڵام بەشێوەیەکی باش بەرگریمان کرد و نەمانهێشت گۆڵی زیاتر بکەن".  ئەو گوتیشی "سەرەڕای ئەوەی لەسەر خاکی خۆمان یاری دەکەین ئەوان بەربژێرن بۆ بردنەوە، بەڵام دەمانەوێت بەشێوازی ناسراوی خۆمان یاری بکەین".  راهێنەری ڤیاریال، لە کۆتایی قسەکانیدا، گوتی "گەڕانەوە دوای دواکەوتن بە دوو گۆڵ کارێکی ئاڵۆزە، بەڵام نەمانی یاسای گۆڵ لە دەرەوەی یاریگەی خۆت لە بەرژەوەندی ئێمەدا دەبێت، وابزانم ئێمە بەشێوەیەکی ئاسایی و سروشتی مامەڵە لەگەڵ یارییەکەدا دەکەین و دەمانەوێت ببەینەوە، چونکە پێویستیمان بە دوو گۆڵ بۆ بردنەوە".