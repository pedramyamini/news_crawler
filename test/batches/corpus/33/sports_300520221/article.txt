بەپێی راپۆرتە رۆژنامەڤانییەکان تاوەکو کۆتایی ئەم هەفتەیە و سەرەتای هەفتەی داهاتوو، چارەنووسی یاریزانەکە یەکلادەکرێتەوە، ریال مەدرید دەیەوێت چوامینی بکاتە یاریزانی داهاتووی یانەکە.  بەپێی دوایین زانیارییەکان، چوامینی پێش یاریی کۆتایی چامپیۆنزلیگ و دوای یارییەکەش پەیوەندیی بە یاریزانەکانی ریال مەدریدەوە کردووە و قسەی لەگەڵ کردوون.  یانەی پاریس سانجێرمانی فەرەنسی، گرنگی بە تواناکانی ئەو یاریزانە دەدات و دەیەوێت بەرامبەر ٨٠ ملیۆن یۆرۆ بباتە ریزەکانی، بۆیەش رکابەرێکی سەرەکیی ریال مەدریدە بۆ بەدەستهێنانی ئەو یاریزانە.  میدیای فەرەنسا دەڵێت " کیلیان ئێمباپێ بە یاریزانەکەی گوتووە وەرە بۆ پاریس سانجێرمان، بەڵام یاریزانەکە ئامادەنییە بڕیاری خۆی بگۆڕێت و دەیەوێت پەیوەندی بە ریال مەدریدەوە بکات. "  ئاورلیێن چوامینی، تەمەنی ٢٢ ساڵە، گرێبەستەکەی لەگەڵ مۆناکۆ لە هاوینی ٢٠٢٤ کۆتاییدێت، نرخەکەی لە بازاڕی گواستنەوەدا دەگاتە ٤٠ ملیۆن یۆرۆ.