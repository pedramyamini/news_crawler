لە گەڕی ٣٣ ـی خولەکەدا، بایرن میونشن لە ئالیانز ئارێنا میوانداریی شتوتگارتی کرد و یارییەکە بەیەکسانبوون بە دوو گۆڵ بۆ هەرلایەک کۆتاییهات.  لە خولەکی ٨ تیاگۆ تۆماس گۆڵێکی بۆ یانەی شتوتگارت تۆمارکرد، بەڵام لە خولەکی ٣٥ کونستانتینۆس ماڤرۆپانۆس بەهەڵە گۆڵێکی لەخۆیان کردەوە و ئەنجامەکەی یەکسانکردەوە.  لە خولەکی ٤٤ تۆماس مولەر گۆڵی دووەمی بایرن میونشنی تۆمارکرد و نیوەی یەکەم لەبەرژەوەندی باڤارییەکان کۆتاییهات.  لە خولەکی ٥٢ ساسا کالادزیچ ئەنجامەکەی بۆ شتوتگارت یەکسانکردەوە و یارییەکە بە دوو گۆڵ بۆ هەرلایەک کۆتاییهات.  ئەمە دوایین یاریی بایرن میونشن بوو لە یاریگەی خۆیدا و دوای یارییەکە یاریزانانی باڤارییەکان ئاهەنگیان بەبۆنەی بەدەستهێنانی نازناوی خولی ئەڵمانیا بۆ جاری دەیەم لەسەریەک گێڕا.