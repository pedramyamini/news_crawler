دوو ساڵ لەمەوبەر لە ناحیەی فایدەی سەر بە قەزای سێمێل لە رۆژئاوای سەنتەری شاری دهۆک، شوێنەوارێک دۆزرایەوە کە دەریدەخات لەو ناوچەیە بۆریی ئاو دروستکراوە، چەند رۆژێکیشە لێکۆڵینەوە لەسەر شوێنەوارەکە دەستیپێکردووە و بڕیارە ئەمڕۆ بۆ یەکەمجار بەفەرمی دۆزینەوەی رابگەیێندرێت. بەڕێوەبەری شوێنەواری دهۆکیش دەڵێ، لە شوێنەوارە هەرە گرنگ و دەگمەنەکانە لە بواری شارستانییەت لە هەموو میزۆپۆتامیاو مێژووەکەی ١٥٠٠ ساڵ زیاترە.