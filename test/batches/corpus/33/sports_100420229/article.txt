بەر لە یارییەکە، یۆرگن کڵۆپی راهێنەری لیڤەرپوول و پێپ گواردیۆلای راهێنەری مانچێستەر سیتی لە کۆنگرەی رۆژنەماڤانیدا، رای خۆیان لەسەر یارییەکە داوە، کە ئەمە پوختەی قسەکانیانە:  یۆرگن کڵۆپ، راهێنەری یانەی لیڤەرپوول:  پێپ گواردیۆلا باشترین راهێنەرە لە جیهاندا، دەبێت هەموومان لەسەر ئەو راستییە هاوڕا بین، نازانم چۆن هەندێک کەس گومان لەو راستییە دەکەن.  نەبردنەوەی چامپیۆنزلیگ لە چەند وەرزی دواییدا لەوانەیە رێککەوت بێت، بەهەرحاڵ من پێشبینی دەکەم یارییەکەمان بەرامبەر مانچێستەر سیتی یارییەکی سەرسوڕهێنەر و چێژبەخش بێت بۆ هاندەران.  ئایا ئەنجامی ئەم یارییە پاڵەوانی پرێمەرلیگ دیاریدەکات؟ لە راستیدا ئێمە ناتوانین ئەوە دووپات بکەینەوە کە خەڵکی پێشبینی بۆ دەکات، ئەگەر یارییەکەمان بردەوە دوو خاڵ پێشدەکەوین، ئەگەر یەکسانبووین ئەوان خاڵێک لەپێشمان دەبن و ئەگەریش ئەوان بردیانەوە بە ٤ خاڵ لەپێشمان دەبن.  بێگومان یارییەکی زۆر گرنگ دەبێت، بۆ من یاریکردن بەرامبەر مانچێستەر سیتی چێژبەخش دەبێت تەنانەت ئەگەر ١٤ یان ١٥ خاڵیش لەپێشمان بن.  پێپ گواردیۆلا، راهێنەری یانەی مانچێستەر سیتی:   من باشترین راهێنەری جیهان نیم، زۆر سوپاس بۆ کڵۆپ، بەڵام من وانیم، هیوادارم بڵێم من باشترینم، بەڵام من وانیم.  من سەرسامم بەوەی یاریزانانی لیڤەرپوول ئەنجامی دەدەن و چێژ کە رکابەریکردن لەگەڵیان وەردەگرم. من و کلۆپ لە هەموو سەردەمەکاندا لە کابەریکردندا نزیکبووینە لە یەکدی، من ئەوکاتەی راهێنەری بایرن میونشن بووم و ئەو لە بۆرووسیا دۆرتموند رووبەڕووی یەکدی بووینەتەوە، لەگەڵ مانچێستەر سیتی و لیڤەرپوولیش هەمیشە نزیکبووینە لە یەکدی، بێجگە لەوەی ساڵێک ١٠٠ خاڵمان کۆکردەوە و ئەویش ٩٩ خاڵ.  مانچێستەر یونایتد و چێڵسی زۆر راهێنەریان گۆڕیوە، بەڵام لیڤەرپوول دەمێکە کڵۆپی هێشتووەتەوە، هەروەها منیش، بە روونی دەڵێم من و کڵۆپ پێکەوە پێگەیشتووین. کڵۆپ تۆپی پێی باشتر کردووە، ئەو پیاوێکی باشە، هیچ کێشەیەکم لەگەڵیدا نییە، پێمخۆش دەبێت دوای یارییەکە بیرەیەکی لەگەڵ بخۆمەوە، ئەگەر یارییەکەمان بردەوە.