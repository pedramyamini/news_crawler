رێبین عەبدوڵڵا، باوکى رەوەند دەڵێت "ئەوەى لەدەستم هات و پێمکرا کردم، داواکارم لە حکومەت و خەڵک هاوکاریم بکەن".  دوو منداڵەکەى دیکەی رێبین بەهۆى لاوازیی چاویانەوە ٢ - ٣ ساڵ لە خوێندن دواکەوتوون، بەڵام ئەوەى داخى لە دڵى دایک و باوکیدا ئەستوورترە، رەوەندە کە شەو و رۆژ بەهۆی ئازارەوە ماڵەکەیانی بە هاوار و قیژە تەنیوە.  ژیان نەجات، دایکى رەوەند دەڵێت "بەرگەى ئەوە ناگرم کە ببینم کوڕەکەم چاوى لەدەستبدات، شەو تاوەکو بەیانى هەر ئازارى چاوى هەیە".  رەوەند ئێوارەی یەکەم رۆژی لەدایکبوونی نەشتەرگەریی چاوی بۆ کراوە.  رەوەند دەڵێت "دوعا دەکەم چاوم چاکببێتەوە، چاوم زۆر ئازارى هەیە".  تیمی رووداو رەوەندی بردە لاى پزیشکێکى پسپۆڕى چاو، دواى دووبارە پشکنین بۆ چاوى و لێوردبوونەوەى، بۆیدەرکەوتووە، چارەسەر هەن و چوار نەشتەرگەرىی دیکەى پێویستە، بەڵام باشترین شوێن بۆ چاوەکانى دەرەوەى هەرێمى کوردستانە.  د. کاوێن هەورامى، پزیشکى نەخۆشییەکانەى چاو دەڵێت "چارەسەر هەیە و ئومێدیش هەیە بەشێک لە بینایى بۆ بگەڕێتەوە، بەڵام باشترە ببرێت بۆ ئەمریکا و ئەوروپا کە لەوێ چارەسەرەکان باشترن".  باوکى رەوەند ئەوەى بە مریشکفرۆشتن پەیداى نەکات، نییەتى، کرێچیشە، هەموو ئومێدى ئەو بۆ شیفاى کوڕە بچووکەکەى، دەستى خێرخواز و ئەو کەسانەیە کە سەرمایەدار و دەوڵەمەندن و لە ماناى ئازار و نەهامەتیى خێزانێکى هەژار تێدەگەن.