ئەو مۆزەخانەیە هەموو شتێک دەگرێتە خۆی کە پەیوەندی بە تۆپی پێوە هەبێت و رۆژی ٢٩ ـی مانگی هەشت دەرگای بۆ گەشتیاران و هەوادارانی تۆپی پێ دەکاتەوە، بۆ ئەوەی سەردانی بکەن.  لەم مۆزەخانەیەدا نزیکەی ٥٠٠ کەرستە دانراون، کە لەنێویاندا چەندین تۆپ و پێڵاوی یاریکردن هەن، کە مێژوویان بۆ سەدەی ١٩ دەگەڕێتەوە، هەروەها درێسی پێلێی ئەفسانەی بەرازیل و تۆپ پێی جیهانیشی تێدا دانراوە، کە لە یەکەم بەشداریکردنیدا لە مۆندیال، لە ساڵی ١٩٥٨ بەو درێسەوە یاری کردووە.  هەروەها لەم مۆزەخانەیەدا چەندین فیلمی تایبەت بە مێژوو و بۆنە وەرزشییەکان نماییش دەکرێن، کە پێشبینی دەکرێت ئەو مۆزەخانەیە رەواجێکی زۆر لە لایەن گەشتیارانی بەریتانیا بەدەستبێنێت، بەتایبەتی لەبەر نزیکبوونەوەی مۆندیالی ٢٠٢٢ ـی قەتەر و میوانداریکردنی یۆرۆی خانمان لە مانگی حەوتی ئەمساڵ لە لایەن ئینگلتەراوە.  مۆزەخانەی دیزاین، مۆزەخانەیەکی بەنێوبانگی لەندەنە، کە ساڵی ١٩٨٩ دامەزراوە، دەکەوێتە سەر رووباری تایمز لە نزیک پردی تاوەر لە ناوەڕاستی لەندەن.