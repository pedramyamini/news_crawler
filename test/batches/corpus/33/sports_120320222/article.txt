لەسەر ئاستی خانمان، زانگ مینگۆی چینی لە خلیسکانی سەر بەفری پێچاوپێچدا مەدالیای زێڕی بەدەستهێنا، کە پێشتریش مەدالیای زیوی لە پێشبڕکێی خلیسکانی سەر بەفری بەرز و نزمدا بەدەستهێناوە.  مەدالیای زیویش هەر بۆ چینییەکان بوو، کاتێک مۆلی جابسۆن توانی دوای زانگ پلەی دووەم بەدەستبێنێت.  ڤیرۆنیکا ئیگنەر لە خلیسکانی سەر بەفری پێچاوپێچ بۆ نابیناکان پلەی یەکەم و مەدالیای زێڕی بردەوە، کە هەر لەو پێشبڕکێیەدا باربارای خوشکیشی پلەی سێیەم و مەدالیای برۆنزی بەرکەوت.  مامۆکا مۆراوکای ژاپۆنیش بەردەوام بوو لەسەر سەرکەوتنەکانی و مەدالیای زێڕی پێشبڕکێی خلیسکان بەدانیشتنەوەی بردەوە، بەمەش ژمارەی مەدالیا زێڕەکانی لە پاراڵیمپیکی بەیجیندا کردە سێ مەدالیا.  لەسەر ئاستی پیاوانیش مەکسیم مۆنتاجیۆنیی خلیسکێنەری فەرەنسی لە رکابەرییەکانی خلیسکان لەسەر بۆرد، مەدالیای زێڕی بەدەستهێنا، دوای ئەوەی بەجیاوازی تەنیا ٠.٠١ بەسەر رکابەرە چینییەکەی، لی لیجیادا سەرکەوت.