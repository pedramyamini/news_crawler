میدیای بەریتانیا رایگەیاند، یانەی مانچێستەر سیتی دوای گواستنەوەی ئێرلینگ هالاند، کار بۆ گواستنەوەی مارک کوکورێیا، بەرگریکاری باڵی چەپی یانەی برایتۆن دەکات، بۆ ئەوەی لە وەرزی داهاتوودا لە یانەکە یاری بکات.  سەرچاوەکان ئاماژە بۆ ئەوە دەکەن، پێپ گواردیۆلا بەو یاریزانە سەرسامە و کارگێڕیی یانەکەی راسپاردووە بۆ ئەوەی هەرچی زووە کار بۆ گواستنەوەی بکەن.  کوکورێیا پێشتر لە لالیگا بۆ بارسێلۆنا و خێتافی یارییکردووە، پاشان پەیوەندی بە برایتۆن کرد، لەم وەرزەی پرێمەرلیگدا ئاستێکی بەرزی پێشکێشکردووە و بەباشترین یاریزانی یانەکەی دەستنیشانکرا.  بەپێی هەواڵێکی رۆژنامەی دەیلی مەیلی بەریتانی، مانچێستەر سیتی ئامادەیە ٣٠ ملیۆن پاوەند بۆ گواستنەوەی ئەو یاریزانە خەرجبکات.  گرێبەستی ئێستای یاریزانە ئیسپانییەکە لە هاوینی ٢٠٢٦ لەگەڵ برایتۆن کۆتاییدێت، بەڵام مانچێستەر سیتی دەیەوێت یاریزانەکە رازی بکات رووبکاتە یانەکە.  مارک کوکورێیا تەمەنی ٢٣ ساڵە، نرخی لە بازاڕی گواستنەوەی یاریزاناندا دەگاتە ٢٠ ملیۆن یۆرۆ.