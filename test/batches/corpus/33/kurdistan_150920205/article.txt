عەلی رەشید، سەرۆکی ئەنجوومەنی پارێزگای هەولێر بە تۆڕی میدیایی رووداوی راگەیاند، کۆبوونەوەکە کاژێر ١٠: ٣٠ ـی خولەک دەبێت. ئەنجومەنی پارێزگای هەولێر کۆبوونەوەی ژمارە ٨٠ی ئاسایی خۆی لە باڵەخانەی ئەنجوومەنی پارێزگای هەولێر بەڕێوەدەبات و کە لە دوو بڕگە پێکدێت.  لەبارەی بەرنامەی کاری دانیشتنەکەش، سەرۆکی ئەنجومەنی پارێزگای هەولێر گوتی، دەنگدانە لەسەر پەسندکردنی ناوی ئەندامانی ئەنجوومەنی شارەوانییەکانی هەولێر کە لە ٢١ کەس پێکدێت کە بەمشێوەیەن:   - سەرۆکی شارەوانیی هەولێر وەک سەرۆکی ئەنجوومەنەکە  - بەڕێوەبەری نەخشەدانانی ئاوەدانی  - بەڕێوەبەرە گشتییەکانی ئەوقاف، کشتوکاڵ، تەندروستی، وەبەرهێنان، گەشتوگوزار، کارەبا، پەروەردەی هەولێر  - بەڕێوەبەرەکانی هاتووچۆ، بەرگریی شارستانی، گەشەپێدانی پیشەسازی، ئاو، گواستنەوە و گەیاندن، تۆماری خانووبەرەی یەک و ژینگەی هەولێر  - نوێنەری سەندیکای ئەندازیارانی ژووری بازرگانی و پیشەسازی  - سەندیکای کرێکاران لە هەولێر  عەلی رەشید ئاماژەی بەوە کرد، بڕگەی دووەمیش دانانی رەوا یاسین سەعید، ئەندامی نوێی ئەنجوومەنی پارێزگای هەولێرە لە لیژنەکانی مافی مرۆڤ، تەندروستی، سکاڵا و لیژنەی شارەوانی، ئەوەش لەسەر داوای فراکسیۆنی یەکێتی بووە لە ئەنجوومەنی پارێزگای هەولێر.