ئاهەنگی کردنەوەی رکابەرییەکانی پاڵەوانێتییەکە لە یاریگەی نیشتمانی لە بەیجینی پایتەختی چین بەڕێوەچوو، تێیدا شی جین پینگ، سەرۆکی ئەو وڵاتە و سەرۆکی لیژنەی پارالیمپیکی جیهان ئاندۆ بارسونز ئامادەی بوون.  وەک رێز و پاڵپشتییەک بۆ ئۆکراینا، لەو هێرشانەی کە لەلایەن رووسیاوە دەکرێنە سەر وڵاتەکە، شاندی هەڵبژاردەی ئۆکراینا بە ئاڵای وڵاتەکەیانەوە وەک یەکەم شاند هاتنە نێو یاریگە و خۆیان ناساند، لەلایەن ئامادەبووانیشەوە رێزیان لێنرا و پاڵپشتیان کرا.  لی دوان هوی چینی خاوەنی چوار میدالیای زێڕ لە پارالیمپیکدا مەشخەڵی پارالیمپیکی چینی هەڵگرت.  لە ئاهەنگی کردنەوەی فێستیڤاڵە وەرزشییەکەی جیهاندا چەندین برگەی هونەری جیاواز و سەرنجڕاکێش بەڕێوەچوون.  بەر لە دەستپێکردنی رێوڕەسمەکە وەرزشوانانی ئۆکراینا کۆبوونەوە و داوای راگرتنی جەنگیان لە دژی وڵاتەکەیان کرد.  بەشێک لە یاریزانان و وەرزشوانانی ئۆکراینا لە وڵاتی چین بۆ نیو کاژێر بەر لە ئاهەنگی کردنەوەی یارییەکانی پارالیمپکی بەیجین گردبوونەوە، داوایانکرد هێرشی رووسیا بۆ سەر وڵاتەکەیان رابووەستێت، داوای ئاشتییان بۆ ئۆکراینا دەکرد.  ئەوان داوایانکرد کە وەرزشوانانی دیکەش پاڵپشتیان بکەن و داوایانکرد کە ئەم دۆخەی وڵاتەکەیان چارەسەربکرێت و ئاشتی بەرقەراربێت.  لە کۆتاییدا لە دیمەنێکی پڕ لە هەست و سۆزدا، وەرزشوانە ئۆکراینییەکان باوەشیان بەیەکدیداکرد.