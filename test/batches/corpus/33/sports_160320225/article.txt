سەرۆکی یانەی ئاتلێتیکۆ مەدرید دوای بردنەوەی یانەکەی لە یانەی مانچێستەر یونایتد و گەیشتن بە قۆناخی هەشتی چامپیۆنزلیگ گوتی " گرنگترین یاری دەبێت ئەگەر لە یاریی کۆتاییدا بەرامبەر ریال مەدرید یاری بکەین، دەمانەوێت بۆ جاری سێیەم رووبەڕوویان ببینەوە. "  سێریزیۆ زیاتر گوتی: ئەگەر لە قۆناخی هەشتدا کەوتینە بەرامبەر ئەوان، رێزی تیروپشکەکە دەگرین، گرنگە کە یانەی ئیسپانی لە تیروپشکەکەدا هەن. "  سەرۆکی یانەی ئیسپانییەکە زیاتر گوتی " ئێمە لە قۆناخی هەشت، پێشکۆتایی و کۆتایی یارییمانکردووە و ئەمەمان لەبیرە، ئەزموونێکی گەورەمان لەگەڵ ئەم یارییانە هەیە. "  یاریی ئاتلێتیکۆ مەدرید بەرامبەر مانچێستەر یونایتد یاریی ژمارە هەزاری سێریزۆ بوو وەک سەرۆکی یانەکە، ئەو لەو بارەیەوە گوتی " ئەمە یەکەم یاری بوو لە ٢٠ خولەکی کۆتاییدا تێیدا هەست بە دوو دڵی بکەم، لەنێو ئەو ١٠٠٠ یارییەدا کە لەگەڵ یانەکە بووم. "  ئاتلێتیکۆ مەدرید لە یاریی گەڕانەوەی قۆناخی شازدەی چامپیۆنزلیگدا لە دەرەوەی یاریگەی خۆی ٠ - ١ لە مانچێستەر یونایتدی بردەوە و خۆی گەیاندە قۆناخی هەشتی چامپیۆنزلیگ.