كوردۆ عومەر، گوتەبێژی وەزارەتی شارەوانی و گشتوگوزار بە تۆڕی  میدیایی رووداوی راگەیاند، دوای رەزامەندیی ئەنجوومەنی وەزیرانی  هەرێمی كوردستان لەسەر دروستكردنەوەی ئەنجوومەنی شارەوانییەكان،  ئێستا لە هەولێر  ئەنجوومەنەكە دروستكراوە و لە شارەكانی دیكەش سەرقاڵی دروست  كردنین.  گوتەبێژی وەزارەتی شارەوانی و گشتوگوزار ئاماژەی بەوە دا، "ئەو ئەنجوومەنە ئاگاداری سەرجەم بڕیار و  گرێبەستەكانی شارەكە دەبێت".  بەپێی  پەیڕەوی نوێی ئەنجوومەنی شارەوانییەكان، ٧٥ % ی ئەندامانی  ئەنجوومەنەكان لە سەرۆكی فەرمانگە حكومییەكانی شار و  شارۆچكەكان پێك دێن و ٢٥ % ـیشی لە نوێنەری رێكخراوە ناحكومییەكان  و سەندیكا و رێكخراوە پیشەییە تایبەتمەندەكان دەبن.  هاوکات لە هەرێمی كوردستاندا ١٥٧ شارەوانی هەن.