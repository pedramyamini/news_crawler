هەردوو خانمە پایسکیلسوارەکەی تیپی فەیس رۆلا، توانیان بە جیاوازی دوو چرکە بەسەر هەردوو خانمە پایسکیلسوار، هیلی باتۆنی ئەمریکی و گۆمێز ڤیاڤیانی ئەرجەنتینی لە تیپی نینتی وۆن سۆنگۆدا سەربکەون.  پلەی سێیەمیش بەر هەردوو خانمە پایسکیلسواری تیپی برایفت کلاینت، هایلی برێن و ماری رابی کەوت.  سەرەڕای ئەنجامی ئەم گەڕە، پێشەنگی ریزبەندیی گشتیی پێشبڕکێیەکە لای هیلی باتۆن و گۆمێز ڤیاڤیان مایەوە.  لەسەر ئاستی پیاواندا، دووانەی ئەڵمانی، جۆرج ئیگەر و لوکاس بۆم پلەی یەکەمایان بەدەستهێنا، دوای ئەوەی ماوەی پێشبڕکێیەکەیان بە ٣ کاژێر و ٤٨ خولەک بڕی.  پلەی دووەم بەر ماتیۆ پێرێز و کریستیف بیلفینس کەوت و پلەی سێیەمیش بۆ هەردوو پایسکیلسوار نەندرێس سیفاڵد و مارتن ستۆسیک بوو، کە پێشەنگی ریزبەندیی گشتییان گرتووە.