هەردوو یانەی مانچێستەر یونایتدی ئینگلیزی و ئایاکسی هۆڵەندی رێککەوتنیان لەبارەی گرێبەستکردنی یانە ئینگلیزییەکە لەگەڵ تێن هاگ راگەیاند، بۆ ئەوەی لە سەرەتای وەرزی داهاتووە پۆستی راهێنەرایەتی یانەی مانچێستەر یونایتد وەربگرێت و جێگەی راڵف رانگنیک بگرێتەوە.  تێن هاگ لەبارەی پەیوەندیکردنی بە یانەی مانچێستەر یونایتدەوە دەڵێت " شەرەفێکی گەورەیە کە دەبمە راهێنەری مانچێستەر یونایتد، زۆر بەپەرۆشم بۆ ئەم ئاڵنگارییە لە داهاتوودا. "  راهێنەرە هۆڵەندییەکە دەڵێت " مێژووی ئەم یانەیە گەورەیە و جۆش و خرۆشی هاندەرانی دەزانم، زۆر لەسەر ئەوەی یانەکە پێشدەکەوێت و دەتوانێم ئەنجامی باش بەدەستبهێنێت. "  تێن هاگ زیاتر گوتی " زۆر قورسە ئایاکس بەجێبهێڵم، دوای ئەو هەموو ساڵە سەرنجڕاکێشەی لێرە بەرێمکرد، هاندەرانی یانەکە دڵنیادەکەمەوە کە هەموو بیرکردنەوەم لای تەواوکردنی ئەم وەرزە دەبێت بۆ ئەوەی سەرکەوتن بەدەستبهێنین بەر لەوەی پەیوەندی بە مانچێستەر یونایتدەوە بکەم. "  بەپێی راگەیێنراوی یانەی مانچێستەر یونایتد گرێبەستی ئێریک تێن هاگ تاوەکو هاوینی ٢٠٢٥ دەبێت، لەگەڵ بژاردەی نوێکردنەوەی گرێبەستەکەی بۆ ساڵی چوارەم.