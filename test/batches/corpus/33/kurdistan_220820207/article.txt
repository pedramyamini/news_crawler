هەرچەندە خۆپیشاندانەکە لەسەر داوای شاسوار عەبدولواحید، سەرۆکی جووڵانەوەی نەوەی نوێ رێکخرابوو، بەڵام چین و توێژەکانی دیکەش بەشداربوون.  شاسوار عەبدولواحید لە بەشێک لە قسەکانیدا ئاماژەی بەوە دا خۆپیشاندانەکان، کە ئەو بە "شۆڕشی سپی" ناوی برد، بەردەوام دەبن.  هەر ئەمڕۆ لە بەشێک لە شار و شارۆچکەکانی پارێزگای سلێمانی و هەڵەبجە خۆپیشاندان کرا.  د. هەڤاڵ ئەبوبەکر، پارێزگاری سلێمانی لەکاتی بەشداریکردنی لە بەرنامەی بە کاتی سلێمانی لە رادیۆی رووداو رایگەیاند، هیچ کەس و لایەنێک داوای مۆڵەتی خۆپیشاندانی نەکردووە و ئەگەر هەر کێشەیەکیش دروستببێت، ئەوا رێکخەرانی خۆپیشاندانەکان بەرپرسیارن.