کۆلی نیوزیلەندی ئەنجامی یاریی کۆتایی پاڵەوانێتی ساڵی رابدووی دووبارە کردەوە و ٣ - ١ لە عەلی فەرەجی یاریزانی میسری بردەوە، بە ئەنجامی ١٢ - ١٠، ١١ - ٦، ١١ - ٤.  پاول کۆل، کە لەم پاڵەوانێتییەدا هیچ یارییەکی نەدۆڕاند، بووە یەکەم یاریزانی نیوزیلەندی دووجار نازناوی پاڵەوانێتی کراوەی سکواشی بەریتانیا بەدەستبێنێت، کە لە مانگی هەشتی ساڵی رابردووشدا جامەکەی بەرزکردەوە.  لەسەر ئاستی خانمانیشدا هانیا حەمامی خانمە یاریزانی میسری، تەمەن ٢١ ساڵی، لە یاریی کۆتاییدا ٤ - ١ لە هاونیشتیمانییەکەی نوران جەوهەری بردەوە، بە ئەنجامی ١١ - ٩، ١١ - ٧، ٨ - ١١، ١١ - ٤، کە ئەمە یەکەمجارە حەمامی نازناوێکی جیهانی بباتەوە.  پاول کۆل دڵخۆشیی خۆی بەو دەستکەوتەی نیشاندا و رایگەیاند، هیچ شتێک لەوە خۆشتر نییە دووجار بەسەریەکەوە نازناوەکە ببەیتەوە، دواتریش ئامادەباشی خۆی بۆ ئاڵنگاریی داهاتوو راگەیاند، کە بڕیارە لە ماوەی ١٣ و ١٨ ـی ئەم مانگەدا بەشداری لە پاڵەوانێتی کراوەی سکواشی مانچێستەردا بکات.