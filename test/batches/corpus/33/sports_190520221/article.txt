ئەو یانە ئەڵمانییە، دوای ئەوەی لە کاتی ئاسایی و هەردوو گێمی زیادکراودا، بە ئەنجامی ١ - ١ لەگەڵ یانە سکۆتلەندییەکە یەکسانبوو، لە لێدانەکانی یەکلاکەرەوەدا بەخت یاوەری بوو.  یانە ئەڵمانییەکە کە ١٣ یاریی لەم پاڵەوانێتییەدا کرد و بەبێ دۆڕانی ھیچ یارییەك بووە پاڵەوانی یۆرۆپالیگ، راستەوخۆ گەیشتە چامپیۆنزلیگی وەرزی داهاتوو، ئەگەرچی ئێستا لە ریزبەندیی خولی ئاڵمانیادا پلەی ١١ ـی گرتووە.  فرانکفۆرت جارێکی دیکە خەونی یانەی گلاسكۆ رێنجەرزی سکۆتلەندی لەنێوبرد، کە بووە دووەمجار یاریی کۆتایی یۆرۆپالیگ بدۆڕێنێت، لە ٢٠٠٨ یاریی كۆتایی بە یانەی زێنیتی رووسی دۆڕاند، لە ٢٠٢٢ یاریی كۆتایی بە ئینتراخت فرانكفۆرت دۆڕاند.  دوای بردنەوەی یارییەکە، یاریزان و هاندەرانی یانەی ئیتراخت فرانکفۆرت شێتانە ئاهەنگیان گێڕا، کە بە درێژایی پاڵەوانێتییەکە پشت و پەنایەکی بەهێزی یانەکەیان بوون و هۆکارێکی سەرەکی بوون بۆ بردنەوەی ئەو نازناوە ئەوروپییە.