یانەی ڤیاریالی ئیسپانی سوپرایزێکی گەورەی کرد و یوڤێنتوسی ئیتاڵی تووشی شکستێکی گەورە کرد و لە چامپیۆنزلیگی دوورخستەوە.  لە یاریی گەڕانەوەی قۆناخی ١٦ ـی چانپیۆنزلیگدا، یوڤێنتوسی ئیتاڵی لەنێو یاریگەی ئەلیانز ستادیۆم لە تۆرینۆ میوانداری ڤیاریالی کرد و بە ئەنجامێکی گەورە ٠ - ٣ پێیدۆڕا.  یانەی ڤیاڕیال دوای ئەوەی ئاستێکی بەرزی پێشکێشکرد لە نیوەی یەکەمدا بەبێ گۆڵ لەگەڵ یانەی خاوەن یاریگە یەکسان بوو.  لە نیوەی دووەمدا کوڕانی ئونای ئیمرێ بە ئاستێکی بەرزەوە دەرکەوتن و لە دوایین ١٤ خولەکی یارییەکەدا سێ گۆڵیان کرد.  سەرەتا جێرارد مۆرینۆ لە خولەکی ٧٨ بە لێدانی سزا ڤیاریالی بە گۆڵێک پێشخست.  دوای ٧ خولەک پاو تۆرێس گۆڵی دووەم و دڵنیابوونی بۆ یانە ئیسپانییەکە تۆمارکرد.  ئیتاڵییەکان خۆیان بەدەستەوەدا، بەڵام ئیسپانییەکان بەوەش رانەوەستان و لە خولەکی دووی زیادکراودا ئارنۆت گرۆنۆڤێلد بە لێدانی سزا گۆڵی سێیەمیشی تۆمارکرد.  بەم ئەنجامە ڤیاڕیال بلیتی سەرکەوتنی بەدەستهێنا، بەو پێیەی یاریی چوون، کە لە ئیسپانیا کرابوو، بە ئەنجامی ١ - ١ کۆتاییهاتبوو.