فریدی رینکۆن، تەمەن ٥٥ ساڵ، دوێنێ لە شاری کالی لە باشووری رۆژئاوای کۆلۆمبیا تووشی رووداوێکی سەختی هاتوچۆ بوو، کاتێک پاسێکی گەورە خۆی کێشا بە ئۆتۆمبێلەکەی و بە سەختی برینداربوو.  پۆلیسی شارەکە رایگەیاند، برینی رینکۆن لە سەریدایە و کاتێک گەیێنراوەتە نەخۆشخانە لە دۆخێکی مەترسیدار بووە و راستەوخۆ نەشتەرگەری بۆ کراوە.  بەگوێرەی لێدوانی پۆلیس، لەو روودوەدا بێجەگە لە رینکۆن، ٤ کەسی دیکەش بریندار بوونە.  فریدی رینکۆن، لە ماوەی نێوان ١٩٩٥ تاوەکو ١٩٩٧ یاری بۆ یانەی ریال مەدریدی ئیسپانی کردووە و لەگەڵ هەڵبژاردەی کۆلۆمبیاشدا بەشداری لە هەرسێ مۆندیالی ١٩٩٠ و ١٩٩٤ و ١٩٩٨ ـدا کردووە و ساڵی ٢٠٠١ بە یەکجاری وازی لە یاریکردن هێناوە،  پێشتر یاریی بۆ یانەکانی ناپۆلی ئیتاڵی و پالمیراس و کۆرێنسیانزی بەرازیلیش کردووە، کە لەگەڵ ئەمەی دواییدا نازناوی مۆندیالی اینەکانی بردووەتەوە.