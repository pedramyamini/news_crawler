راپۆرتە رۆژنامەڤانییەکان بڵاویانکردەوە، هەریەکە لە لویس هامیلتۆن، ئەستێرەی بەنێوبانگی بەریتانی و رکابەرییەکانی فۆرمولا وەن و سێرینا ویلیامز، ئەستێرەی بەنێوبانگی ئەمریکی لە یاریی تێنسی سەر زەوی، دەیانەوێت بە ٢٠ ملیۆن پاوەندەوە بچنە نێو هاوپەیمانییەک بۆ کڕینەوەی یانەی چێڵسی، کە هەریەکەیان بە ١٠ ملیۆن پاوەند بەشداربن کە دەکاتە ١٣.١ ملیۆن دۆلار.  هامیلتۆن و ویلیامز دەیانەوێت هاوپەیمانی سێر مارتن برۆتۆن بکەن بۆ کڕینەوەی یانە لەندەنییەکە، لەکاتێکدا بزنسمانێکی بەنێوبانگی بەریتانیایە و پێشتر سەرۆکی یانەی لیڤەرپوولی ئینگلیزی بووە، بۆ کڕینەوەی یانەی چێڵسیش هاوپەیمانییەکی بەناوی کۆنسۆرتیۆمی دروستکردووە.  جگە لەو دوو ئەستێرە وەرزشییە بەنێوبانگەی جیهان برۆتۆن دەیەوێت چەندین کەس و لایەنی دیکەش لە هاوپەیمانێتییەکەیدا جێگە بکاتەوە، بۆ ئەوەی یانەی چێڵسی بکڕنەوە.  دوای هێرشەکانی رووسیا بۆ سەر ئۆکراینا، حکومەتی بەریتانیا دەستی بەسەر سامانی رۆمان ئەبرامۆڤیچ، خاوەنی یانەی چێڵسیدا گرت، ئەویش بەناچاری بڕیاریدا دەستبەرداری یانەکە ببێت، بەڵام تاوەکو ئێستا دیارنییە کێ یانەکە دەکڕێتەوە، لەکاتێکدا چەندین کەسایەتی لەسەر ئاستی جیهان رکابەری لەسەر کڕینەوەی یانەکە دەکە، کە یەکێکیان کوردی باکووری کوردستان بەناوی موحسین بایراک.