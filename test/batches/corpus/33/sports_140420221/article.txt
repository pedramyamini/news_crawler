لە یاریی گەڕانەوەی قۆناخی هەشتی چامپیۆنزلیگدا، لیڤەرپوول کە یاریی چوونی بە ئەنجامی ٣ - ١ بردبووەوە، لەسەر یاریگەی ئانفێڵد پێشوازی لە یانەی بێنفیکای پۆرتوگالی کرد و یارییەکە بە یەکسانبوون کۆتاییهات، کە ئەو ئەنجامە بلیتەکەی بە یانە ئینگلیزییەکە بەخشی.  تیپی خاوەن یاریگە دەستپێشخەر بوون و ئیبراهیما کۆناتێ لە خولەکی ٢١ بە لێدانێکی سەر لیڤەرپوولی بە گۆڵێک پێشخست، بەڵام لە خولەکی ٣٢ ـدا جۆمکالۆ رامۆس گۆڵی یەکسانبوونی بۆ بێنفیکا تۆمارکرد.  لە نیوەی دووەمدا، هەردوو یانە یەکەو دوو گۆڵی دیکەیان تۆمارکرد، کە ئەمجارەش لیڤەرپوول دەستپێشخەربوو، کاتێک رۆبێرتۆ فێرمینۆی هێرشبەری بەرازیلی لە خولەکی ٥٥ تۆڕی تیپی میوانی هەژاند.  هەمان یاریزان دوای ١٠ خولەک گۆڵی دووەمی خۆی و سێیەمی لیڤەرپوولی تۆمارکرد، بەڵام پۆرتوگالییەکان خۆیان بەدەستەوە نەدا و دووجار بەسەریەکەوە تۆڕی ئەلیسۆنی گۆڵپارێزی بەرازیلیی یانەی لیڤەرپوولیان هەژاند، جارێکیان لە لایەن رۆمان یارێمچوکی هێرشبەری ئۆکراینییەوە لە خولەکی ٧٣ و دووەمجاریش لەلایەن داروین نونێشی گۆڵکاری یانەکەوە.  بەم ئەنجامە لیڤەرپوول بلیتێکی قۆناخی چواری وەرگرت، کە رۆژی ٢٧ ـی ئەم لەسەر یاریگەی ئانفێڵد میوانداری ڤیاریالی ئیسپانی دەکات، رۆژی ٣ ـی مانگی داهاتووش لە یاریی گەڕانەوەدا لەسەر یاریگەی لاسیرامیکا دەبێتە میوانی یانە ئیسپانییەکە.