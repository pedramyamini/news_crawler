بێگەرد تاڵەبانی، وەزیری کشتوکاڵ و سەرچاوەکانی ئاو رایگەیاند "بۆ پاراستنی بەرهەمی جووتیارانمان لە ١٥ی حوزەیران تاوەکو ١٥ی ئەیلوول باجی گومرگی بۆ هەر کیلۆیەک ٣٥٠ دینارمان دانابوو لەسەر بەرهەمی هاوردەی کاڵەک (گندۆرە)".  ئێستا کە چەند رۆژێکی ماوە بۆ کۆتاییهاتنی ئەو ماوەیە، بێگەرد تاڵەبانی دەڵێت "جووتیارانمان داوایانکرد کە ماوەکە درێژبکرێتەوە، چونکە لە چەند ناوچەیەک بەرهەمی کاڵەکیان ماوە، بۆیە لەسەر داواکاریی جووتیاران و پاڵپشت بە یاسای پاراستن و پێشخستنی بەروبوومی کشتوکاڵی ژمارە ٤ی ساڵی ٢٠٠٨ بڕیارماندا بە درێژکردنەوەی ماوەکە بۆ ١٠ رۆژی دیکە، واتە وەرگرتنی باج تاوەکو ٢٥ی ئەیلوول بەردەوامیی دەبێت لەسەر کاڵەکی هاوردە".