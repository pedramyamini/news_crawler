ئاژانسی فەرمیی توركیا بڵاویكردەوە، شەوی رابردوو لە گەڕەكی فایق سەر بە شارۆچكەی جورنێ رەش لە رووهای باكووری كوردستان لەنێوان دوو خێزان، كە خزم و كەسوكاری یەكدی بوون، لەسەر چارەسەرنەكردنی كێشەی زەویوزاری كشتوكاڵی نێوانیاندا، دەمەقاڵی روویداوە و گرژی لێكەوتووەتەوە و دواتر بۆ شەڕەتەقە پەرەی سەندووە.  لە ئەنجامی شەڕەكەدا چوار كەس لە هەردوو خێزان بریندار بوون، دۆخی تەندروستیی یەكێكیان بەهۆی بەركەوتنی دوو گوللە بەر سینگی ناجێگیرە.   هێزەكانی جەندرمە بۆ هێوركردنەوەی دۆخەكە، چەند ئەندامێكی هەردوو خێزانەكەی دەستگیركردووە و لێكۆڵینەوەی لەبارەی رووداوەكە دەستپێكردووە.