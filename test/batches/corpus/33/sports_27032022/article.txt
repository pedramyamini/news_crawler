لە یارییەکی خێرخوازیدا، کە لەسەر یاریگەی ئانفێڵد لە شاری لیڤەرپوول بەڕێوەچوو، تیپی ئەفسانەکانی بارسێلۆنا بووە میوانی تیپی ئەفسانەکانی لیڤەرپوول، کە داهاتی یارییەکە بۆ رێکخراوی خێرخوازی هەردوو یانە بوو.  سەرەتا ستیڤن جێراردی ئەفسانەی لیڤەرپوول و راهێنەری ئێستای یانەی ئاستۆن ڤێلا، بە لێدانی سزا گۆڵی یەکەمی بۆ ئەفسانەکانی لیڤەرپوول تۆمارکرد، کە هەر خۆیشی لێدانی سزاکەی بەدەستهێنا.  دوای ئەو گۆڵە، جیۆڤانی گۆڵی یەکسانبوونی بۆ ئەفسانەکانی بارسێلۆنا تۆمارکرد و نیوەی یەکەم بە یەکسانبوون بە ئەنجامی ١ - ١ کۆتاییهات.  لە نیوەی دووەمدا، ریڤاڵدۆی بەرازیلی لەسەر شێوازی ستیڤن جێرارد لێدانێکی سزای بۆ بارسا بەدەستهێنا و هەر خۆیشی سەرکەوتووانە جێبەجێیکرد و یارییەکە لە بەرژەوەندی ئەفسانەکانی بارسێلۆنا بە ئەنجامی ٢ - ١ کۆتاییهات.  لەم یارییەدا ژمارەیەکی زۆر ئەفسانەی هەردوو یانە بەنێوبانگەکەی ئەوروپا بەشدارییان تێداکرد، بەتایبەتیش ئەوانەی بە درێسی هەردوو اینە یارییان کردووە.  کینی داگلیش، وەک راهێنەر سەرکردایەتی تیپی ئەفسانەکانی لیڤەرپوولی کرد و ئەلبێرت فێرێریش راهێنەری تیپی ئەفسانەکانی بارسێلۆنا بوو.  ئەو یارییە بە ئامادەبوونی ژمارەیەکی زۆری هاندەران بەڕێوەچوو، کە پەیژەکانی یاریگەی ئانفێڵد بە تەواوی پڕبووبوون.