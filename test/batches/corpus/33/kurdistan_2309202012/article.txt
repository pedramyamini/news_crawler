لە بەدواداچوونێکی رووداو بۆ نرخی ئەو دەرمانانەی کە بۆ چارەسەری کۆرۆنا بەکاردەهێنرێن، دەرکەوت کە جیاوازی لە نرخەکاندا هەیە، بەشێوەیەک کە لە ١٥٠ هەزار دینارەوە دەستپێدەکات بۆ ٢٥٠ هەزار دینار.  پزیشکێکی دەرمانساز هۆکاری جیاوازیی نرخەکان دەگەڕێنێتەوە بۆ ئەو کۆمپانیایانەی کە دەرمانەکان بەرهەمدەهێنن.  سەندیکای دەرمانسازانی دهۆک لە بەدواداچوونێکی خۆیدا بۆیدەرکەوتووە کە هەندێک بازرگانی دەرمان رەوشەکەیان قۆستووەتەوە و بە قاچاخ هەندێک جۆری دەرمان دەهێننە هەرێمی کوردستان بۆ ساخکردنەوە.  لە هەرێمی کوردستان نزیکەی ٤٠٠ بریکاری دەرمان لە ٥٠ کۆمپانیای جیهانیی دەرمان هەن. لە پارێزگای دهۆکیش ١٩٤ دەرمانخانە و ٢٤ کۆگای دەرمان هەن.