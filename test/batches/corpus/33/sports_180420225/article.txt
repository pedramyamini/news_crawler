ئەو سەرچاوانە دووپاتی دەکەنەوە کە مانچێستەر یونایتد بڕیاریداوە لە هاوینی داهاتوودا راهێنەری یانەی ئایاکسی هۆڵەندی بکاتە راهێنەری لەجیاتی رالف رانگنیکی راهێنەری ئەڵمانی.  وەک ئەو راپۆرتە رۆژنامەڤانیانە باسی دەکەن، تین هاگ هەر لە ئێستاوە دوو داواکاری لە کارگێڕیی یانەی مانچێستەر یونایتد کردووە، کە بریتین لەوەی کە نابێت هاری ماگوایر بە کاپتنی یانەکە بمێنێتەوە، هەروەها داوایکردووە یاریزانێکی دڵی بەرگری بۆ بکڕن.  یانەی مەنچێستەر یونایتد کێشەیەکی زۆری لە هێڵی بەرگری هەیە، کە ماگوایر هەمیشە ئاستێکی خراپ پێشکێش دەکات، هەروەها ئیریک بەیلی و رافایێل ڤارانیش بە بەردەوامی تووشی پێکان دەبن، بۆیە تین هاگ بە باشی بیری لەو پرسە کردووەتەوە و دەیەوێت یاریزانێکی دڵی بەرگری بگوازێتەوە تیپەکەی.  وەک ئەو سەرچاوانە باسی دەکەن، ئەنتۆنیۆ رۆدیگێری بەرگریکاری ئەڵمانی یانەی چێڵسی ئینگلیزی بەهێزترین بەربژێرە بۆ ئەوەی مانچێستەر یونایتد گرێبەستی لەگەڵ بکات، دەشڵێن "تین هاگیش سەرسامە بە رۆدیگێر و رازی دەبێت ئەو ببێتە یاریزانی مان یونایتد".