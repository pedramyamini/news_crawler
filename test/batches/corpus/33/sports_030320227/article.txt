لیۆناردۆ بە رۆژنامەی لیکیپی فەرەنسی گوت " هیچ راستییەک بۆ ئەو بابەتە نییە کە دەگوترێت ئێمە ٥٠ ملیۆن یۆرۆمان وەک مووچە پێشکێشی ئێمباپێ کردووە، دوایین شت کە لە گرێبەستەکە باسی لێوە دەکەین پارەیە، دەمانەوێت باشترین کەشوهەوا بۆ ئێمباپێ بڕەخسێنین، بۆ ئەوەی ببێتە باشترین یاریزان، دەتوانم بڵێم، بەهیچ شێوەیەک باسی پارەمان نەکردووە. "  بەڕێوەبەرەکەی پاریس زیاتر گوتی " ئێمباپێ یاریزانێکی زۆر بەنرخە، پێموایە قسەکردن لەبارەی پارەوە لەگەڵ یاریزانەکە تەنیا دوو خولەک دەخایەنێت، لێرە راستییەک هەیە، ئێستا کیلیان باشترین یاریزانی جیهانە، مێسی هەمیشە لەو ئاستەدابووە و وابزانم ئێستاش لەو ئاستەدایە، بەڵام ئاساییە کە یاریزان دەگاتە قۆناخێک پێویست ناکات کامیان لەوەی دیکەیان باشترە، یەکێکیان ٢٣ ساڵە و ئەوەی دیکەشیان ٣٤ ساڵ.  لیۆناردۆ دەڵێت " تاوەکو ئێمباپێ گرێبەستی لەگەڵ یانەیەکی دیکە نەکردبێت، هەموو هەوڵێک دەخەینەگەڕ بۆ پارێزگاریکردن لێی، ناتوانم بڵێم هەندێک ئەگەر هەن بۆ نوێکردنەوەی گرێبەستەکەی، بەڵام مانەوەی هیچ پەیوەندییەکی بە ئەنجامی یارییەکەی بەرامبەر ریال مەدرید نییە، ئەو کوڕێکی خۆشەویستە و هەمووان خۆشیان دەوێت. "  لەبارەی ئەو رەخنانەی لە ماوەی رابردوودا دوای لەدەستدانی لێدانی سزا بەرامبەر ریال مەدرید لە مێسی گیران، لیۆناردۆ گوتی " ئەو زۆر خاکەڕایی پێشاندا کە هاتە پاریس، دوای ئەوە هەموو ئەوەی کە روویدا،   لەسەر ئەگەری دوورخستنەوە و بەردەوامبوونی ماوریسیۆ  پۆچێتینۆ، راهێنەری پاریس سانجێرمان، لیۆناردۆ گوتی " پۆچێتینۆ هێستا یەک ساڵ لە گرێبەستەکەی ماوە، ئەو یەکێک لە باشترین ٥ راهێنەرەکانی جیهانە، ئێمە چاوەڕێین زیاتر پێشبکەوێت و بەبەردەوامی هاوکاریی دەکەین، دەستەی کارگێڕیی یانەکەشمان هیچ پەیوەندییەکی بە زینەدین زیدان و هیچ کەسێکی دیکەوە نەکردووە.