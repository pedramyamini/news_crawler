مام سەباح نزیکەی ١٥ ساڵە هاوژینەکەی کۆچی دوایی کردووە، سێ کچی هەن کە مانگێک رۆژێک بۆ دووان دەچێتە ماڵیان بۆ خۆشۆردن و نانخواردنێک.  خاوەن دووکانەکان خۆراک و جلوبەرگی بۆ دابیندەکەن، لە قسەکانیدا وا دەردەکەوت کە تاوەکو ئێستا کەس بە جیددی نەهاتووە هاوکاریی بکات.  مام سەباح متمانەی بە کەسێک کردووە کە کار بە تەکسییەکەی بکات و دوای چەند رۆژێک لێی دزیوە، هەرچەندە فەرمانی دەستگیرکردنیشی لە هەولێر بۆ دەرچووە، بەڵام پێیان گوتووە لە سلێمانی بە تاوانێکی دیکە دەستگیرکراوە.  کە تەکسییەکەی لێ دزراوە، مام سەباح هەم سەرچاوەی بژێویی لەدەستداوە و هەمیش لە تەمەنێکی بەرەو پیریدا بێ ماڵ و حاڵ بووە.