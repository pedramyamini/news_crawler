لە یاریی کۆتایی پاڵەوانێتییەکەدا، ئونس جابر رووبەڕووی جیسیکا بیگۆلای ئەمریکی بووەوە و یارییەکەی بە کاژێرێک و ٥٤ خولەک لە بەرژەوەندی خۆی یەکلاکردەوە و بە دوو کۆمەڵەی بێبەرامبەر یارییەکەی بردەوە و بووە پاڵەوان.  دوای بردنەوەی ئەم یارییە و بەدەستهێنانی نازناوەکە ١٠٠٠ خاڵ دەچێتە سەر خاڵەکانی تێنسزانە تونسییەکە و یەکەمجارە لە مێژوویدا نازناوی پاڵەوانێتی تێنسی مەدرید دەباتەوە.  ئونس جابر دوای یارییەکە گوتی " زۆر یاریی کۆتاییم دۆڕاندووە، بەڵام زۆر دڵخۆشم بەبردنەوەی ئەم نازناوە. "  دوای بردنەوەی نازناوەکە قەیس سەعید، سەرۆکی تونس پیرۆزبایی لە ئونس جابر کردووە و دەڵێت " پیرۆزبایی گەرم بەبۆنەی بردنەوەی نازناوەکە لە ئونس دەکەم، سووربوون لەسەر بردنەوەکان و بەرزکردنەوەی ئاڵنگارییەکان رێگەی سەرکەوتنن. "  سەرۆکی تونس سوپاسی ئونس جابر دەکات، بۆ ئەو هەوڵانەی کە بوونەتە هۆکاری بەرزکردنەوەی ئاڵای تونس لە هەموو ئەو پاڵەوانێتییانەی تێیدا بەشداردەبێت و هیواشی خواست لەسەر هەنگاوەکانی بەردەوامبێت تاوەکو دەبێتە یەکەمی هەموو جیهان. "