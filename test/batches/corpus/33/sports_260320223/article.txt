لە یارییەکی ئاست ناوەنددا، لە یاریی چوونی قۆناخی یەکلاکەرەوەی پاڵاوتنەکانی ئەفریقا بۆ مۆندیالی ٢٠٢٢ ـی قەتەر، هەڵبژاردەی مەغریب لەسەر یاریگەی شەهیدەکان بووە میوانی هەڵبژاردەی کۆنگۆی دیموکراتی و بە ئەنجامی ١ - ١ لەگەڵیدا یەکسانبوو.  تیپی خاوەن یاریگە دوای تێپەڕبوونی تەنیا ١٢ خولەک لە رێگەی یوان ویساوە گۆڵی پێشکەوتنی تۆمارکرد.  نیوەی یەکەم لە بەرژەوەندی کۆنگۆ بە گۆڵێک کۆتاییهات، بەڵام لە نیوەی دووەمدا تیپی میوان قسەی خۆی هەبوو، لە زۆربەی کاتەکاندا کۆنترۆلی تۆپیان بەدەستەوەبوو، کە سەرەڕای ئەوەی رەیان مای لە خولەکی ٥٥ لێدانێکی سزای لەدەستدا، بەڵام هاوڕێیەکەی تارق تیسیۆدالی لە خولەکی ٧٧ ـدا گۆڵی بەرامبەروونی بۆ مەغریب تۆمارکرد.  لە خولەکی ٨٥ نجومدا مۆزینگای یاریزانی کۆنگۆی دیموکراسی بە کارتی سوور دەرکرا، بەڵآم ئەنجامەکە وەک خۆی مایەوە، کە پێویستە هەفتەی داهاتوو لە سەر یاریگەی محەممەدی پێنجەم لە دارولبەیزا لە مەغریب، هەردوو هەڵبژاردە لە یاریی گەڕانەوەدا بڵیتەکە لەنێوان خۆیاندا یەکلایی بکەنەوە.