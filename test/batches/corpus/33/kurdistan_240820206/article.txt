جەمال حەوێز، پەرلەمانتاری یەکێتی لە پەرلەمانی کوردستان بە تۆڕی میدیایی رووداوی راگەیاند، نیوەڕۆی ئەمڕۆ دووشەممە ٢٤ی ئاب، فراکسیۆنەکەیان لەگەڵ بافڵ تاڵەبانی، هاوسەرۆکی یەکێتی لە مەکتەبی سیاسیی لە سلێمانی کۆدەبنەوە و تاوتوێی کارەکانی فراکسیۆنی یەکێتی و چەند پرسێکی دیکە دەکەن.  هەفتەی رابردوو، ٢٤ پەرلەمانتار واژۆیان بۆ بانگهێشتکردنی سەرۆکوەزیرانی هەرێمی کوردستان و جێگرەکەی کرد بۆ پرساندن، لەنێویاندا چەند پەرلەمانتارێکی یەکێتیش هەن، لە کۆبوونەوەی ئەمڕۆدا ئەو پرسە تاوتوێ دەکرێت.  هەر بە گوێرەی زانیارییەکانی رووداو، لاهوور شێخ جەنگی، هاوسەرۆکی یەکێتی، بەهۆی ئەوەی گەشتی بۆ دەرەوەی وڵات کردووە، بەشداری لە کۆبوونەوەکەدا ناکات.