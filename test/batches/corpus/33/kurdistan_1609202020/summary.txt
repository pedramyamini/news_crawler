لەبری گردبوونەوە و خۆپێشاندان، هەندێک لەو عەرەبانەی چوونەتەوە سەر زەوییەکانی پەلکانە لە گوندی رافیدەینی سەر بە قەزای دوبز کۆبوونەوەیەکیان ئەنجامدا. نوێنەرێکی ئەنجوومەنی عەرەبی ئامادەی کۆبوونەوەکەیان بوو، لە کۆبوونەوەکەدا داواکارییەکیان ئاراستەی سەرۆکایەتیی حکومەت و هێزەکان کرد، بەوەی جووتیارانی کورد لەو ناوچەیە دووربخرێنەوە و ماڵ و زەوییەکانیان رادەست بکرێن.