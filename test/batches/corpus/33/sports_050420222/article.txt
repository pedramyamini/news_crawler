شفیاتیکی تەمەن ٢٠ ساڵان بووە یەکەم خانمی پۆڵەندی پێشەنگی ریزبەندیی باشترین خانمە تێنسزانانی جیهان بگرێت، کە دوای وازهینانی لەناکاوی ئاشلی بارتیی خانمە یاریزانی ئۆسترالی، شفایتیک شوێنی ئەوی لە پێشەنگ گرتووە، کە ئاشلی دوو وەرز بوو بەسەریەوەکەوە پێشەنگی ریزبەندیی جیهانی گرتبوو.  بەمدواییە شفیاتیک نازناوی پاڵەوانێتی کراوەی تێنسی میامیش بەدەستهێناوە، کە ١٧ یارییە بەسەریەکەوە دەیباتەوە.  هەروەها ئەم خانمە تێنسزانە پۆڵەندییە هەفتەی رابردووش نازناوی هەردوو پاڵەوانێتی ئاندیانا وێڵز و پاڵەوانێتی کراوەی تێنسی قەتەری بەدەستهێناوە.  شفیاتیکی باشترین خانمە یاریزانی ئێستای جیهان، یەکەم خانمە تێنسزانە نازناوی هەرسێ پاڵەوانێتیی سەرەتای وەرز بباتەوە.