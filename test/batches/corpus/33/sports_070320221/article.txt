پۆرتۆ لە دەرەوەی یاریگەی خۆی بەرامبەر یانەی پاکۆ دی فێرێرا یارییکرد و یارییەکەی بە چوار گۆڵ بەرامبەر دوو گۆڵ بردەوە.  لە خولەکی ١٧ ئیدوارد گابریێل گۆڵی پێشکەوتنی بۆ پۆرتۆ تۆمارکرد، پاشان لە خولەکی ٣١ خوان دێلگادۆ ئەنجامەکەی یەکسانکردەوە، بەڵام زۆر نەبرد دوای ٧ خولەک ئیڤانێلسۆن ئەنجامەکەی لە بەرژەوەندی پۆرتۆدا گۆڕی و نیوەی یەکەم کۆتاییهات.  لەنیوەی دووەمدا پۆرتۆ هەر زوو ئەنجامەکەی یەکلاکردەوە، کاتێک ئیڤانێلسۆن لە خولەکی ٥٣ گۆڵی سێیەمی تۆمارکرد و مەهدی تاریمیش لە خولەکی ٥٩ یانەکەی کردە خاوەنی گۆڵی چوارەم.  لە خولەکی ٦٦ نیکۆلاس گایتان گۆڵێکی دیکەی بۆ پاکۆ دی فێرێرا تۆمارکرد، بەڵام کاریگەریی نەبوو و پۆرتۆ لە دەرەوەی یاریگەی خۆی سێ خاڵەکەی بردەوە و لە دوای ٢٥ گەڕ ٢١ بردنەوە و ٤ یەکسانبوونی هەیە و هیچ یارییەکی نەدۆڕاندووە، لە پلەی یەکەمی ریزبەندی خولەکەدا خاوەنی ٦٧ خاڵە و ٦ خاڵ لە سپۆرتینگ لیشبۆنەی دووەم دوورە.