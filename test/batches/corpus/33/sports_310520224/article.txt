یاریزانە بەرازیلییەکە لە کۆنگرەیەکی رۆژنامەڤانیدا لەگەڵ هەڵبژاردەی بەرازیل گوتی " قسەکردن لەبارەی گواستنەوە لە یانەکان هەندێک ئاڵۆزە، بەهۆی ئەو مێژوو و رابردوویەی لەگەڵ ئێڤێرتۆن هەمە، هاندەران منیان خۆشدەوێت، باس لە گواستنەوە دەکەم، هەست دەکەم، هیچم نییە بیڵێم، بەڵام من بۆچوونی خۆم بە دەستەی بەڕێوەبەرانی ئێڤێرتۆن راگەیاندووە و لەگەڵ لامپاردیش قسەمکردووە، ئەویش دەزانێت من چیم دەوێت، بۆیە هەرچییەک رووبدات کاریگەریی لەسەر ئاستی من نابێت لەگەڵ هەڵبژاردەی نیشتمانی. "  یاریزانەکە زیاتر گوتی " لە مۆندیالدا هیچ کێشەیەک نابێت، من بەتەواوی بیرکردنەوەم لای تۆپی پێیە، ئەگەر لە هەر پلە پۆستێکیشدابم، بەردەوام دەبم لە چێژ وەرگرتن لە یارییکردن، با چاوەڕێ بین بزانین مانگی داهاتوو چی روودەدات، ئێستا تەنیا بیر لە هەڵبژاردەی بەرازیل دەکەمەوە، بزانین مانگی داهاتوو دوای گفتوگۆکردن لەگەڵ بەڕێوەبەرایەتی یانەکەم ئێڤێرتۆن چ بڕیارێک دەدەین. "  ئەم قسانەی ریچارلیسۆن لەکاتێکدایە، یاریزانەکە لەم وەرزەی پرێمەرلیگدا ئاستێکی بەرزی لەگەڵ ئێڤێرتۆن پێشکێشکرد و یەکێک لە هۆکارە سەرەکییەکانی مانەوەی ئێڤێرتۆن بوو لە پرێمەرلیگدا، یانەکانی ریال مەدرید و مانچێستەر یونایتد بۆ گواستنەوەی یاریزانەکە لەسەر هێڵن.