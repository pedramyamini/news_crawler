میدیای ئیسپانیا و فەرەنسا دەڵێن " ریال مەدرید بەتەواوی لە گواستنەوەی ئاورلیێن چوامینی، یاریزانی لاوی مۆناکۆ نزیکبووەتەوە، یاریزانەکە سوورە لەسەر چوونی بۆ ریال مەدرید، بۆ ئەوەش پێشتر ٣ گرێبەستی یانەی پاریس سانجێرمانی رەتکردووەتەوە، ئەو هەواڵانەشی باسی پێشکێشکردنی گرێبەست لەلایەن لیڤەرپوولەوە دەکەن راست نین و یانەکە هیچ دەستەوارەیەکی فەرمیی پێشکێشنەکردووە. "  چوامینی و ریال مەدرید لە قۆناخەکانی کۆتایی بەیەکگەیشتندان، گرێبەستەکەی بەرامبەر ٨٠ ملیۆن یۆرۆ دەبێت و ٢٠ ملیۆن یۆرۆش وەک پاداشت لە گرێبەستەکەدا دادەنرێت.  بەپێی سەرچاوەکانی نزیک لە یانەی ریال مەدرید، کارلۆ ئەنچێلۆتی خۆی پەیوەندی بە یاریزانەکەوە کردووە بۆ ئەوەی پەیوەندی بە ریال مەدریدەوە بکات.  چوامینی ئامانجی پاریس سانجێرمان و لیڤەرپوولیشە، بەڵام یاریزانەکە نایەوێت جگە لە ریال مەدرید بچێتە هیچ یانەیەکی دیکە، هەرچەند میدیای فەرەنسا دەڵێت " پێشتر ئێمباپێ داوای لە یاریزانەکە کردبوو پەیوەندی بە پاریسەوە بکات، بەڵام ئەو ئامادەنییە بیرۆکەی پەیوەندیکردنی بە ریال مەدرید بگۆڕێت و نایەوێت خەونی یارییکردنی بەدرێسی یانەکەوە لەدەستبدات. "