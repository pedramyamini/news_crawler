پارتی کرێکارانی کوردستان دوای تێپەڕبوونی زیاتر لە ١٠ مانگ، رایگەیاند، دۆزدار حەمۆ، فەرماندەی پەکەکە، کادیر و "جەنگاوەری پێشەنگ" بەهۆی هێرشێکی تورکیاوە کوژراوە.  بەپێی میدیای نزیک لە پەكەكە عەبدولڕەحمان حەمۆ، ناسراو بە [دۆزدار حەمۆ] لە قەندیل کراوەتە ئامانجی هێرشێکی فڕۆکەکانی تورکیا.  دۆزدار حەمۆ ساڵی ١٩٦٩ لە شاری عەفرینی رۆژئاوای كوردستان لەدایكبووە، ساڵی ١٩٩٠ پەیوەندیی بە ریزەكانی پەكەكەوە كردووە و بە فەرمی لە ساڵی ١٩٩٢ بەدواوە لە قەندیلە.  حەمۆ ماوەیەك لە فەرمانگەی سەربازی، بەڕێوەبەری ناوەندی راگەیاندن و چاپەمەنیی هێزەكانی پاراستنی گەل - هەپەگە باڵی سەربازیی پەكەكە بووە و تاوەکو گیانلەدەستدانیشی بەرپرسێکی سەربازیی پەكەكە بووە.