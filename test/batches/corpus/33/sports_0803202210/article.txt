ئێمباپێ لە مەشقەکانی رۆژی دووشەممەی یانە فەرەنسییەکەدا دوای بەریەککەوتنی لەگەڵ ئێدریسا گای، هەستی بە ئازار کرد و وا بڵاوکرایەوە کە تووشی پێکانبووە، بەڵام یاریزانەکە بۆ یارییەکە بانگهێشتکراوە و دەیەوێت بەشداری لە یارییەکەدا بکات.  میدیای فەرەنسا دەڵێت " ئێمباپێ بە هاوڕێکانی گوتووە بەدڵنیاییەوە لە یارییەکەدا یارییدەکات و ئامادەیە. "  پاریس سانجێرمان دوای نیوەڕۆی ئەمڕۆ بەرەو مەدرید بەڕێکەوت، شەوی چوارشەممە کاژێر ٢٣: ٠٠ لە سانتیاگۆ بێرنابیۆ لە یاریی گەڕانەوەی قۆناخی ١٦ ـی چامپیۆنزلیگ بەرامبەر ریال مەدرید یارییدەکەن.  بەپێی راپۆرتە رۆژنامەڤانییەکان جگە لە ئێمباپێ ئەشرەف حەکیمیش لە پێکان چاکبووەتەوە و بۆ یارییەکە ئامادەدەبێت، بەڵام بڕیاردان بۆ یارییکردن لەبارەی ئەو یاریزانە لەسەر دوایین مەشقەکانی یانەکە دەوەستێت کە ئەمڕۆ لە سانتیاگۆ بێرنابیۆ ئەنجامیدەدەن.  لیستی پاریس سانجێرمان بۆ یارییەکە  کەیلۆر ناڤاس، جیانلویجی دۆنارووما، ئەشرەف حەکیمی، مارکینیۆس، دانیلۆ، داگبا، پارێدێس، ئیکاردی، نەیمار، ڤینالدۆم، دیماریا، دیالۆ، دراکسلێر، کێرێر، نونۆ مێندێز، گایا، کیمبیپێ، مێسی، چاڤی سیمۆنز، میچوت، لوتیلیێ.  لە یاریی چووندا پاریس سانجێرمان ١ - ٠ لە یانەی ریال مەدریدی بردووەتەوە و هەلی گەیشتنی بە قۆناخی داهاتووی زیاترە.