لایپزیگ لە یاریگەی خۆیدا بەرامبەر ئوگسبۆرگ یارییکرد و بە چوار گۆڵی بێبەرامبەر یارییەکەی بردەوە.  دوای ٤٠ خولەک یارییکردن ئاندرێ سیلڤا بێدەنگی شکاند و لایپزیگی بە گۆڵێک پێشخست، پاشان کریستۆڤەر نکونکوی یاریزانی لاوی فەرەنسی گۆڵی دووەمی بۆ یانەکە لە خولەکی ٤٨ تۆمارکرد.  لە خولەکی ٥٧ هەمان یاریزان گۆڵی ٢٠ ـەمی خۆی لەم وەرزەدا تۆمارکرد و لایپزیگی کردە خاوەنی سێ گۆڵ.  لە خولەکی ٦٤ ئیمێل فۆرسبێرگ بەلێدانی سزا گۆڵی چوارەمی یانەکەی تۆمارکرد و لایپزیگ یارییەکەی بە چوار گۆڵی بێبەرامبەر بردەوە و گەڕایەوە پلەی چوارەمی ریزبەندی خولەکە، تەنیا یەک گەڕ ماوە خولی ئەڵمانیا کۆتاییبێت، بەبردنەوە و یەکسانبوون لە یاریی داهاتوودا لایپزیگ دەگاتە چامپیۆنزلیگی وەرزی داهاتوو.