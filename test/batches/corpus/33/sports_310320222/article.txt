بەرەبەیانی ئەمڕۆ هەردوو هەڵبژاردە رووبەڕووی یەکبوونەوە، لەنیوەی یەکەمدا ئەمریکا چەندجارێک خۆی لە گۆڵی کۆستاریکا نزیککردەوە، بەڵام کەیلۆر ناڤاس بەرزترین ئاستی پێشکێشکرد و رێگەی نەدا تۆڕی گۆڵەکەی بهەژێندرێت و نیوەی یەکەم بەیەکسانبوون بەبێ گۆڵ کۆتاییهات.  لە نیوەی دووەمدا و لە خولەکی ٥١ خوان پابلۆ ڤارگاس بەلێدانی سەر گۆڵێکی بۆ هەڵبژاردەی کۆستاریکا تۆمارکرد، دوای تەنیا هەشت خولەک لەو گۆڵە، ئەنتۆنی کۆنترێراس بۆ جاری دووەم گۆڵی ئەمریکای هەژاند و کۆستاریکای لە بردنەوەی یارییەکە نزیککردەوە.  ئەمریکا زۆر هەوڵیدا ئەنجامەکە بگۆڕێت، بەڵام سەرکەوتوو نەبوو، کۆستاریکا بە دوو گۆڵی بێبەرامبەر یارییەکەی بردەوە، هەردوو هەڵبژاردە بوونە خاوەنی ٢٥ خاڵ، ئەمریکا گەیشتە مۆندیال و کۆستاریکاش لە پاشکۆی پاڵاوتنەکاندا بەرامبەر هەڵبژاردەی نیوزلەندای پاڵەوانی ئوقیانۆس یارییدەکات و براوەیان دەگاتە مۆندیال.