ئەحمەد نەجمەدین، بەڕێوەبەری گشتیی چاكسازییەكانی كوردستان بە   تۆڕی میدیایی رووداوی راگەیاند، "سەردانەكان لەژێر رێنمایی  تەندروستیدا تەنیا بۆ كەسانی پلە یەكی بەندكراوەكان دەبێت، دیدارەكان   ١٥ رۆژ بۆ ژنان و ١٥ رۆژیش بۆ پیاوان دەبێت".   بەڕێوەبەری گشتیی چاكسازییەكانی كوردستان باسی لەوەش كرد،  دیداری ئەلیكترۆنی كە لە سەردەمی كۆرۆنادا دەستیپێكرد، بەردەوامی  دەبێت.  ئەحمەد نەجمەدین لەبارەی ئەو کەسانەوەی کە هاوژینیان هەیە ئەوەی خستەڕوو، "بۆ ئەو كەسانەی لە دەرەوەی چاكسازییەكان  هاوژینیان هەیە پێش كۆرۆنا دیداری "خەلوەی شەرعی"ـیان بۆ رێكدەخستن،  بەڵام لە سەردەمی كۆرۆنادا ئەو دیدارەمان راگرت و هێشتاش  نەكراوەتەوە".   لە هەرێمی كوردستان شەش بەڕێوەبەرایەتیی چاكسازی هەن كە زیاتر لە   ٥ هەزار بەندكراویان تێدایە.  پێشتر هەفتان دووجار كەسوكاریان بۆیان  هەبوو سەردانی چاكسازییەكان بكەن، بەڵام لە ٢٠٢٠/٠٢/٢٤ ـەوە بەهۆی  رێگرتن لە تەشەنەسەدنی ڤایرۆسی كۆرۆنا ئەو سەردانانە قەدەخە كرا،  ئێستا بە رێنمایی تەندروستی دەستیپێكردووەتەوە.