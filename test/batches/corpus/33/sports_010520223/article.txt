یارییەکە لە گەری ٣٢ ـی بوندێسلیگا بوو، کە لەسەر یاریگەی سیگناڵ ئیدۆنا پارک بەڕێوەچوو، ئەنجامەکەی ٤ - ٣ بوو لە بەرژەوەندی یانەی میوان.  سیباستیان پۆلتێر ٣ خولەکی بەسبوو بۆ تۆمارکردنی گۆڵی یەکەمی بۆخوم، دوای ٥ خولەکی دیکە، گێریت هۆلتمان گۆڵی دووەمیشی تۆمارکرد، بەڵام هالاند لە خولەکی ١٨ سوودی لە لێدانێکی سزا وەرگرت و گۆڵی یەکەمی خاوەن یاریگەی تۆمارکرد.  لە خولەکی ٣٠ ـدا ناوبژیوان لێدانێکی دیکەی سزای بۆ بۆرووسیا دۆرتموند هەژمارکرد و هالاند گۆڵی دووەمی خۆی و یانەکەی و یەکسانبوونی تۆمارکرد.  هالاند بەوە نەوەستا، لە نیوەی دووەم و لە خولەکی ٦٢ گۆڵی سێیەمی بۆ دۆرتموند تۆمارکرد، بەڵام تیپی میوان قسەیەکی دیکەی هەبوو، کە لە خولەکەکانی ٨١ و ٨٥ دوو گۆڵی لە رێگەی یۆرگن لۆکادیو و میلۆس پانتۆڤیچ بە لێدانی سزا تۆمارکران، کە لەو یارییەدا ناوبژیوان ٣ لێدانی سزای هەژمارکرد.  بەم ئەنجامە بۆرووسیا دۆرتموند بە ٦٣ خاڵ لە پلەی دووەمی ریزبەندیی مایەوە، بۆخۆمیش بووە خاوەنی ٣٩ خاڵ لە پلەی یانزدەمی ریزبەندی.