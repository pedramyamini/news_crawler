ئەم بڕیارە لە کاتێکدایە کە بەریتانیا رێگە بە هیچ کەسێک نادات بچێتە نێو خاکەکەی، کە ڤاکسینی وەرنەگرتبێت.  تێنسزانی سربی، تەمەن ٣٤ ساڵان، لە مانگی یەکی ئەمساڵدا بەشداری لە پاڵەوانێتی کراوەی تێنسی ئۆسترالیادا نەکرد، لەبەرئەوەی ئامادە نەبوو ڤاکسینی دژ بە کۆرۆنا وەربگرێت.  نۆڤاک جۆکۆڤیچی پێشەنگی پۆلینکاریی باشترین تێنسزانانی جیهان، لە کۆی ٢٠ نازناو ٦ جار نازناوی پاڵەوانێتی وێمبڵدۆنی بەدەستهێناوە، لەنێویشیاندا نازناوی دوایین ٣ ساڵ کە پاڵەوانێتییەکە تیایاندا ئەنجامدراوە بردووەتەوە، لە ساڵانی ٢٠١٨ و ٢٠١٩ و ٢٠٢١.  پێشبینی دەکرێت دەسەڵاتدارانی بەریتانیا ئەمساڵ رێگە بدەن لە پاڵەوانێتییەکەدا هاندەران بە رێژەی ١٠٠ % ئامادەی یاریگەکە بن، کە جێگەی ٤٢ هەزار هاندەر دەکاتەوە، دوای ساڵی رابردوو بەهۆی مەترسییەکانی کۆرۆنا یارییەکانی پاڵەوانێتییەکە بەبێ ئامادەبوونی هاندەران بەڕێوەچوون.