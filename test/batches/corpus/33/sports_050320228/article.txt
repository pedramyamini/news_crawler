یانەی دهۆکی دووەمی ریزبەندیی کۆمەڵەی یەکەمی خولی پلەیەکی عێراق، لە گەڕی ١٩ ـدا، لەسەر یاریگەی خۆی میوانداری یانەی سلێخی هەشتەمی ریزبەندیی کرد و بە ئەنجامی ١ - ١ یەکسانبوون.  لە نیوەی یەکەمدا یانەی دهۆک زۆر هەوڵیدا گۆڵ بکات و چەندین هەلی گۆڵکردنیشی بۆ رەخسا، بەڵام یاریزانانی نایانتوانی هیچ یەکێک لەو دەرفەتانە بقۆزنەوە و نیوەی یەکەم بە ئەنجامێکی سپی کۆتاییهات.  لە نیوەی دووەمدا، یاریزانانی دهۆک پەلەیان دەکرد بۆ تۆمارکردنی گۆڵێک، بەڵام بەپێچەوانەی پێشبینییەکان یانەی سلێخ لە خولەکی ٢٩ ـدا سوودی لە لێدانێکی کۆڕنەر وەرگرت و گۆڵی پێشکەوتنی تۆمارکرد،  دوای ئەو گۆڵە یانەی دهۆک هەوڵەکانی چڕترکردەوە بۆ یەکسانکردنەوەی ئەنجامەکە، بەڵام هەموو هەوڵەکانیان بەفیڕۆچوون و نەیانتوانی گۆڵی بەرامبەر تۆمار بکەن، تاوەکو لە دواخولەکدا مورتەجا عادل توانی گۆڵی یەکسانکردنەوەی ئەنجامەکە بۆ دهۆک تۆماربکات.  دوای ئەو گۆڵە یاریزانانی دهۆک هەوڵیاندا گۆڵی دووەم و بردنەوە تۆماربکەن، بەڵام ناوبژیوان فیکەی کۆتایی یارییەکەی لێدا و دهۆک تووشی ئەنجامێکی چاوەڕواننەکراو بوو.  بەم ئەنجامە یانەی دهۆک ژمارەی خاڵەکانی گەیاندە ٣٣ خاڵ لە پلەی دووەمی کۆمەڵەکە و جیاوازی خاڵەکانی لەگەڵ حدودی یەکەمی کۆمەڵەکە بووە ٥ خاڵ، بەهۆی ئەوەی کە حدودیش بەرامبەر دیفاع مەدەنی ٠ - ١ دۆڕا،