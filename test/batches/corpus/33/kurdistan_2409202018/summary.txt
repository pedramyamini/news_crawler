چەند رۆژێکە نرخى مریشک لە بازاڕەکانى هەرێمى کوردستان گرانبووە، لە کەمتر لە دوو هەزار دینارەوە بۆ زیاتر لە سێ هەزار ٥٠٠ بەرزبووەتەوە، ئەم هەڵبەز و دابەزەى نرخ ساڵانە چەندجارێک دروستدەبێت، هۆکاری گرانبوونی پێشتر تێچووی کێڵگە پەلەوەرییەکان بوو، بەڵام ئەمجارەیان سەربارى ئەوانە، وەزارەتى کشتوکاڵ و سەرچاوەکانى ئاوى کوردستان بۆ پاراستنى بەرهەمى هێلکەى ترووکاندنى نێوخۆیی، بۆ هەر هێلکەیەک ١٠ سەنت باجى گومرگى خستووەتەسەر هێلکەى ترووکاندنى هاوردەکراو.