راپۆرتە رۆژنامەڤانییەکان لە ئیتاڵیا پشتڕاستیان كردەوە، كۆمپانیا ئەمریكییەكە كە جیری كاردی نالی خاوەندارێتی دەكات، پێشتر رێككەوتنێكی لەگەڵ كۆمپانیاكەی ئیلییۆت بۆ كڕینی میلان تەواوكردووە.  گرووپی کۆمپانیاکانی رێدبێرد کە بارەگا سەرەکییەکەی لە نیویۆرکە، سەرمایەکەی بە ٦ ملیار دۆلاری ئەمریکی دەخەمڵێندرێت و لە چەندین کەرتدا کارەکانی دەکات و لە بوارەکانی تەکنەلۆژیا، وزە، وەرزش و چەندانی دیکەدا وەبەرهێنان دەکات.  بڕیارە خاوەنی نوێی یانەکە، یەکەم کاری نوێکردنەوەی گرێبەستی دووانە کاریگەرەکەی کارگێڕیی میلان بێت، هەریەک لە پاولۆ ماڵدینی و ریکی ماسارا، کە رۆڵێکی سەرەکییان بینیوە لە سەرکەوتنی وەرزی رابردووی میلان و بردنەوەی نازناوی سێریا ئەی، پێش ئەوەی دەست بە یەکلاکردنەوەی گرێبەستەکان بکات لە مێرکاتۆدا وەک ئامادەکارییەک بۆ وەرزی داهاتوو.  پێشتر میدیای ئیتاڵیا بڵاویکردووەتەوە کە جێری کاریناڵی، سەرۆکی کۆمەڵەی رێدبێردی ئەمریکی لە هەوڵێکی بێوچاندایە بۆ بەدەستهێنانی خاوەندارێتی پاڵەوانی سێریا ئەی و نزیکە لە رێککەوتنی کۆتایی بۆ کڕینەوەی زۆرینەی پشکەکانی یانەی میلان.  رێد بێرد زۆرینەی پشکەکانی یانەی میلانی لە سندووقی وەبەرهێنانی ئیلییۆت کڕییەوە و ١ ملیار و ٣٠٠ ملیۆن دۆلاری بۆ کڕینەوەکەی خەرج کردووە، واتا گرووپی رێدبێرد دەبێتە خاوەنی ٧٠ % پشکەکانی یانەی میلان و ٣٠ % پشکەکانیش لای ئیلییۆت دەمێنێتەوە.  پێشتر کۆمپانیای ئینڤێستکۆرپ بۆ کڕینەوەی میلان لەسەر هێڵ بوو، بەڵام رێککەوتن نەکرا و کۆمپانیایەکە کشایەوە.