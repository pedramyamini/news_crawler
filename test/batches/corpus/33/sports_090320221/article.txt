لە یاریی گەڕانەوەی قۆناخی ١٦ ـی چامپیۆنزلیگدا، لیڤەرپوول میوانداری ئینتەرمیلانی کرد و بە ئەنجامی گۆڵێکی بێبەرامبەر پێیدۆڕا.  لە نیوەی یەکەمدا کوڕانی سیمۆنی ئینزاگی زۆر بە وریایی و خۆپارێزی یارییان کرد و تونیان لەو ٤٥ خولەکەدا تۆڕی گۆڵی خۆیان لەبەردەم هێرشە زۆرەکانی یاریزانانی لیڤەرپوولدا بپارێزن و نیوەی یەکەم بەبێ گۆڵ کۆتاییهات.  لە نیوەی دووەمدا ئینتەرمیلان بە ئامانجی گۆڵکردن دەستی بە هێرشبردن کرد و دوای دروستکردنی چەند هەلێکی گۆڵکردن، لاوتارۆ مارتینیزی ئەرجەنتینی لە خولەکی ٦٢ بە لێدانێکی بەهێز تۆڕی گۆڵی ئەلیسۆنی هەژاند و گۆڵی پێشکەوتنی بۆ یانە ئیتاڵییەکەی تۆمارکرد.  دوای ئەو گۆڵە کوڕانی یۆرگن کڵۆپ تووشی گوشاربوون و ئینتەرمیلان سووربوو لەسەر تۆمارکردنی گۆڵی دووەم، بەڵام دوای تەنیا دوو خولەک ناوبژیوان ئەلیکسیسس سانچێزی بە کارتی سوور دەرکرد و ئینتەرمیلان ناچاربوو بە ١٠ یاریزان یارییەکە تەواوبکات.  سەرەڕای ئەوەش یاریزانانی ئینتەر زۆر هەوڵیاندا گۆڵی دووەم تۆماربکەن، بەڵام یارییەکە بە ئەنجامی ١ - ٠ مایەوە و لە ئەنجامی هەردوو یارییدا بلیتی قۆناخی هەشت بەر لیڤەپوول کەوت، بەهۆی ئەوەی لە یاریی چووندا ٢ - ٠ براوە بوو.