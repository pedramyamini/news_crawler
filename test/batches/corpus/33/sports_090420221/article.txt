لە رکابەرییەکانی گەڕی یەکەم و لە کۆمەڵەی یەکەمدا یانەی هیلال لەسەر یاریگەی خۆی میوانداریی رکابەرە ئیماراتییەکەی کرد و یارییەکەی بە دوو گۆڵ بەرامبەر گۆڵێک بردەوە.  پێنج خولەک بەسەر یارییەکەدا تێپەڕی و لێدانێکی سزا بۆ خاوەن یاریگە هەژمارکرا، ساڵح ئەلشەهری گۆڵی پێشکەوتنی هیلالی لە یارییەکەدا تۆمارکرد، بەڵام دوای تەنیا دوو خولەک ئاوتابیک شوکۆرۆڤ، یاریزانی ئۆزبەکی ئەنجامەکەی بۆ یانەی شاریقە یەکسانکردەوە و هەردوو تیپ بەیەکسانبوون چوونەوە ژووری جل گۆڕین.  لە نیوەی دووەمدا هیلال لەبەردەم هاندەرانیدا هەوڵی زۆریدا گۆڵی دیکە تۆماربکات، لە خولەکی ٦٢ میشێل دێلگادۆی بەرازیلی گۆڵی دووەمی بۆ پاڵەوانی ئاسیا تۆمارکرد و لەسەر شێوازی کریستیانۆ رۆناڵدۆ ئاهەنگی گێڕا و یەکەم سێ خالی لە خولەکەدا پێشکێشی هاندەرانی هیلال کرد.