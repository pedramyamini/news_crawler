شێڤچینکۆ لەلایەن سەرۆکی ئۆکراینا بە باوەشێکی گەرم پێشوازیی لێکرا، دوای ئەوەی بووە یەکەم باڵیۆزی رێکخراوێکی خێرخوازی، دوای هێرشەکانی رووسیا بۆ سەر ئۆکراینا.  رێکخراوەکە ناوی یونایتد ٢٤ ـەوە و دوای هێرشەکانی رووسیا دروستکراوە، شێڤچینکۆ لە کۆبوونەوەکەدا رایگەیاند، ناوی خۆی تۆمارکردووە بۆ پلاتفۆرمی کۆکردنەوەی پارە، کە راستەوخۆ دەچێتە سەر هەژماری بانکی نیشتمانی ئۆکراینا و دواتر لەسەر قوربانیانی جەنگدا دابەشدەکرێت.  شێڤچینکۆی هێرشبەری پێشووی یانەی ئەیسی میلان و چێڵسی، دەبێتە باڵیۆزی رێکخراوە خێراخوازییەکە و پاڵپشتی لە بوارەکانی بەرگری، مین لابردن، یارمەتی پزیشکی و ژێرخانی وڵاتەکەی دەکات.  ئاندرێ شێڤچینکۆ، هاوشێوەی دەیان وەرزشوانی دیکەی ئۆکراینا لەکاتی هێرشەکانی رووسیا بۆ سەر وڵاتەکەی پەیامی پاڵپشتیی بڵاوکردەوە و بەشداریی لە خۆپێشاندانەکانی دژی رووسیا کرد و خەڵکی هاندەدات بۆ ئەوەی بەرگری لە وڵاتەکەیان بکەن.