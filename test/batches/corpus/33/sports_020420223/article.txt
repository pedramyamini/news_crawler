ئەو پاڵەوانێتییە نمایشییە بەر لە ئەنجامدانی تیروپشکی مۆندیال بەڕێوەچوو، کە چەندین ئەفسانەی پیشووی تۆپی پێی جیهان، وەک ئاندریا پێرلۆی ئیتاڵی، یۆری جۆرکاییفی فەرەنسی و چەندینی دیکەش بەشدارییان تێدا کرد.  لەم پاڵەوانێتییەیدا تیپەکانی هەر ٦ کیشوەرەکە رکابەرییان کرد، بەڵام هیچ کامێکیان نەیانتوانی بەسەر هەڵبژاردەی فیفادا سەربکەون، کە لە کۆتاییدا بووە پاڵەوان و سەرۆکی فیفاش ئاستێکی باشی پێشکێشکرد، دواتر جامی پاڵەوانێتییەکەی بەرزکردەوە و لەگەڵ تیپەکەیدا ئاهەنگی گێڕا.  یۆری جۆرکاییف، کە لەگەڵ هەڵبژاردەی فەرەنسا نازناوی مۆندیالی ١٩٩٨ ـی بردووەتەوە، یەکێک بوو لە یاریزانانی هەڵبژاردەی فیفا لەم پاڵەوانێتیەدا، ئەو گوتی "بەڕاستی چێژم لەم پاڵەوانێتییە وەرگرت، بە تایبەتیش کە ئێمە بووینە پاڵەوان و جامەکەمان بردەوە".