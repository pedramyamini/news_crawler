لە دووەم گەڕی قۆناخی کۆمەڵەکانی خولی یانە پاڵەوانەکانی ئاسیادا، هیلال و رەیان رووبەڕووی یەکبوونەوە و یارییەکە بە ئەنجامی ٣ - ٠ لە بەرژەوەندی یانە سعودییەکەدا کۆتاییهات.  عەبدوڵڵا حەمدان لە خولەکی ٢٧ گۆڵی پێشکەوتنی بۆ هیلال تۆمارکرد و نیوەی یەکەم بەو تاکە گۆڵەی سعودییەکان کۆتاییهات.  لە نیوەی دووەمدا، محەممەد ئیبراهیم کنۆ تەنیا ٤ خولەکی پێویست بوو بۆ ئەوەی گۆڵی دوەم بۆ هیلال تۆمار بکات.  کوڕانی رامۆن دیاز بەوەندەش رانەوەستان و سێ خولەک بەر لە فیکەی کۆتایی یارییەکە، لە رێگەی ناسر ئەلدۆسەرییەوە بوونە خاوەنی گۆڵی سێیەم و کۆتایی، کە بەم سەرکەوتنە هیلال بە ٦ خاڵ پێشەنگی کۆمەڵەی یەکەمی گرتووە، رەیانیش ٣ خاڵی هەیە و سێیەمی کۆمەڵەکەیە.