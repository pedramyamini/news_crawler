میدیای ئیسپانیا دەڵێت " ریال مەدرید بارودۆخەکەی چارەسەرکردووە و یارییەکە بەهەمان شێوەی ئەوەی لە تیروپشکدا راکێشراوە دەمێنێتەوە و یاریی گەڕانەوە لە سانتیاگۆ بێرنابیۆ دەبێت، نەک یاریی چوون. "     ئامارەکانی دوای راکێشانی تیروپشکی قۆناخی هەشتی چامپیۆنزلیگ  یانەی چێڵسی ٥ جار لە سەرجەم پاڵەوانێتییەکاندا بەرامبەر ریال مەدرید یارییکردووە، هیچ یارییەکی نەدۆڕاندووە، ٣ بردنەوە و ٢ یەکسانبوونی هەبووە  تۆماس توخێل ٦ یاریی لە چامپیۆنزلیگدا بەرامبەر ریال مەدرید کردووە، هیچ یارییەکی نەدۆڕاندووە، ٢ بردنەوە و ٤ یەکسانبوونی هەیە  مانچێستەر سیتی و ئاتلێتیکۆ مەدرید یەکەمجارە رووبەڕووی یەکدەبنەوە، بەڵام گواردیۆلا و سیمیۆنی پێشتر بەرامبەر یەکدی یارییانکردووە، لە ٢٠١٦ ئاتلێتیکۆ مەدرید بەپشتبەستن بە یاسای گۆڵ لە دەرەوەی یاریگەی خۆی، دوای یەکسانبوونی بە ٢ - ٢ لەگەڵ بایرن میونشن گەیشتە یاریی کۆتایی.  ئاتلێتیکۆ مەدرید یەکەم یانەیە لە قۆناخی کرانە دەرەوەی چامپیۆنزلیگدا لە یەک وەرزدا، رووبەڕووی هەردوو یانەی مانچێستەر یونایتد و مانچێستەر سیتی بووبێتەوە.  بێنفیکا و لیڤەرپوول لە وەرزی ٢٠٠٥ - ٢٠٠٦ ـەوە یەکەمجارە رووبەڕووی یەکدەبنەوە، ئەو کاتە یانە پۆرتوگالییەکە بە ئەنجامی هەردوو یاریی چوون و گەڕانەوە ٣ - ٠ یارییەکەی بردەوە.  لیڤەرپوول لەژێر سەرپەرشتی یۆرگن کڵۆپ ٦ یاریی بەرامبەر یانە پۆرتوگالییەکان کردووە، ٥ بردنەوە، ١ یەکسانبوونی هەیە، ١٨ گۆڵی کردووە، ٢ گۆڵی لێکراوە و ٤ کلین شیتی هەبووە.  بایرن میونشن پێشتر دوو یاریی بەرامبەر ڤیاریال کردووە، لە وەرزی ٢٠١١ - ٢٠١٢ رووبەڕووی یانەکە بووەتەوە، ئەو کاتە بایرن میونشن هەردوو یارییەکەی بردەوە، یاریی چوون بە ٠ - ٢ و یاریی گەڕانەوەش بە ٣ - ١، لەو وەرزەدا بایرن بووە پاڵەوانی ئەوروپا.