ئەمڕۆ بارسێلۆنا کۆبوونەوەیەکی گەورەی بەسەرۆکایەتی خوان لاپۆرتا سەرۆکی یانەکە و ئامادەبوونی ئەندامانی ئەنجوومەنی بەڕێوەبردنی یانەکە کردووە بۆ ئەوەی گفتوگۆ لەبارەی داهاتووی یانەکەوە بکەن.  بەپێی هەواڵی میدیای ئیسپانیا، بەشێکی کۆبوونەوەکە باسکردن بووە لە پرۆسەی گواستنەوە و فرۆشتنی یاریزانان و لیستێک ئامادەکراوە بۆ ئەوەی لە گواستنەوەی هاوینەدا یانەکە دەستبەرداریان ببێت، ئەوانیش هەریەکە لە نێتۆ، ساموێل ئومتیتی، ئۆسکار مینگێزا، کلیمێنت لینگلێت، ریکی پوچ، مارتن برایتوایت، ئاداما تراورێ و لوک دییۆنگ لە دەرەوەی پلانەکانی یانەکە بن.   بێرناردۆ سیلڤا، ئەستێرەی پۆرتوگالی و یانەی مانچێستەر سیتی دەیەوێت لە یانەکە بڕوات و پێشوازی لە پەیوەندیکردن بە بارسێلۆناوە دەکات، بەڵام پێش گواستنەوەی ئەو پێویستە بارسا دەستبەرداری فرێنکی دییۆنگ ببێت.  بێرناردۆ گرێبەستەکەی لە ٢٠٢٥ کۆتاییدێت و نرخی دەگاتە ٧٥ ملیۆن یۆرۆ.  میدیای ئیسپانیا دەڵێت " چاڤی هێرناندێز، خۆی پەیوەندیی بە روبن نێڤێز، یاریزانی ولڤەرهامپتۆنەوە کردووە بۆ ئەوەی یاریزانەکە رازیبکات پەیوەندی بە یانەکەوە بکات.  چەند سەرچاوەیەک ئاماژە بۆ ئەوە دەکەن، یانەی بارسێلۆنا لە ئەگەری شکستهێنان لە گواستنەوەی رۆبێرت لیڤاندۆڤسکی، بیر لە گواستنەوەی ئەلڤارۆ مۆراتا دەکاتەوە.  رۆبێرت لیڤاندۆڤسکی لە مەشقەکانی پۆڵەندا رگوتی " دڵنیام چیرۆکی نێوان من و بایرن میونشن کۆتاییهاتووە، لە خەیاڵمدا نییە کە هاوکاریی نێوان من و یانەکە بەردەوامبێت، دوای ئەوەی لە چەند مانگی رابردوودا روویدا، پێموایە رۆیشتن بە لە بایرن میونشن بۆ هەردوولامان باشترین بژاردەیە، وای نابینم بایرن میونشن بە سوود وەرگرتن لە مافی گرێبەستەکەی کە تاوەکو ساڵی ٢٠٢٣ ـەیە رێگری لەوە بکات. "  سەرۆکی دەستەی لالیگا، خاڤێر تێباس دەڵێت " بارسێلۆنا تاوەکو ئەمڕۆ پارەی کڕینی لیڤاندۆڤسکیی نییە. "