تەرمی ساڵح بازین، ژنەکەی و دوو کوڕەکەی لە گوندی سرێچکا کە زێدی خۆیانە، بەخاکسپێردرا. ئەو خێزانە لە سلێمانییەوە دەچوونەوە بەرەو دەڤەری ئێزدخان بۆ بینینی کەسوکاریان.  خێزانەکە ئێزدین، لەکاتی هێرشی داعشدا گوندی سرێچکایان چۆڵکرد و شەش ساڵە ئاوارە بوون و لە سلێمانی دەژیان، کوڕەکانیان یەکێکیان ناوی ئارام بووە و تەمەنی ١١ ساڵ بووە، ئەوی دیکەش راندی تەمەن نۆ ساڵ بوو، کە بە ئاگرێکی بێ ئامان سووتان.  باوک و دایکی ئارام و راند، هەردووکیان تەمەنیان ٤٨ ساڵ بوو، دوای خۆیان حەوت منداڵی دیکەیان جێهێشتووە.