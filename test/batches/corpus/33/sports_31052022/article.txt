میدیای ئیتاڵیا بڵاویکردووەتەوە، جێری کاریناڵی، سەرۆکی کۆمەڵەی رێد بێردی ئەمریکی نزیکە لە رێککەوتنی کۆتایی بۆ کڕینەوەی زۆرینەی پشکەکانی یانەی میلان.  بەپێی سەرچاوەکان، چاوەڕواندەکرێت لە چەند کاژێری داهاتوودا یان سبەی رێککەوتنی کۆتایی ئاشکرابکرێت و بەفەرمی کڕینەوەی یانە ئیتاڵییەکە لەلایەن گرووپە ئەمریکییەکەوە رابگەیێندرێت.  رێد بێرد لە ئەگەری سەرکەوتنیدا لەو پرۆسەیەدا، زۆرینەی پشکەکانی یانەی میلان لە سندووقی وەبەرهێنانی ئیلیتۆ دەکڕێتەوە و ١ ملیار و ٣٠٠ ملیۆن یۆرۆ بۆ کڕینەوەی یانەکە خەرجدەکات.  کۆمەڵەی رێد بێرد، بەتەواوکردنی کارەکان دەبێتە خاوەنی ٧٠ % پشکەکانی یانەی میلان و ٣٠ % پشکەکانیش لای ئیلیۆت دەمێنێتەوە.  پشتر کۆمپانیای ئینڤێستکۆرپ بۆ کڕینەوەی میلان لەسەر هێڵ بوو، بەڵام رێککەوتن نەکرا و کۆمپانیایەکە کشایەوە.  هاتنە پێشەوەی رێد بێرد لە دوای ئەوە دێت کە رۆسۆنێری دوای ١١ ساڵ نازناوی ئەم وەرزەی خولی ئیتاڵیای بردەوە.