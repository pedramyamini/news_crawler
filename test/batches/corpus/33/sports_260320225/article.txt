مێسی، گۆڵێکی دیکەی بۆ ئەرجەنتین لە بەرامبەر ڤێنزویلا تۆمارکرد، وەک لویس سوارێز بووە خاوەنی ٢٨ گۆڵ کە نازناوی گۆڵکەری مێژوویی پاڵاوتنەکانە. ئەرجەنتین بەرامبەر ڤێنزوێلا یاریکرد سێ گۆڵی لێکرد، یەکێکیان مێسی تۆماریکرد، ئەسیستەکەش هی دیماریا بوو کە خۆشی گۆڵێکی تۆمارکرد.  مێسی تەمەنی بووەتە ٣٤ ساڵ، خۆی بیەوێت یان نەیەوێت، حوکمی تۆپی پێیە، ئیدی ئەستێرەی بەرەو ئاوابوونە، خۆشی هەر وای بیر لێدەکاتەوە، دوای یارییەکە قسەی کرد، وتی، ماوەیەکە من لێرە دڵخۆشم، کۆپا ئەمریکامان بردەوە، تیپەکەمان نایابە، بردنەوە هەموو شتێک جوان و ئاسان دەکات.  ئەو زیاتری وتوە لەبارەی چارەنووسی خۆیەوە، باسی دوای مۆندیالی کردووە، دەڵێ دوای مۆندیال دەبێ چاو بەزۆر شتدا بخشێنمەوە، جا هەرچییەک رووبدات، باش بێت یان خراپ، هیوادارم دۆخەکە باش بێت بۆ هەڵبژاردەکەمان.  ئەمە مانای چی، مێسی هیواخوازە مۆندیال بباتەوە، زۆر پیویستی بەو نازناوەیە، لەوەدا شکست بهێنێت، بەدڵنیاییەوە لەسەدا سەد واز لە یاری نێودەولەتی دەهێنێت، جا نازانم ئەگەر مۆندیالیش بباتەوە، هەمان بڕیار دەدات و دەڵێ با لە لووتکەدا وازبهێنم یان نا؟.  لیۆنێل مێسی، کە یەکێکە لە باشترین یاریزانانی مێژوو، باشترین گۆڵکاری نێودەوڵەتییە لە مێژوویی ئەمریکای باشوور، یەکێکە لە باشترین گۆڵکارانی مێژووی تۆپی پێ.  ئەو کە تەنیا نازناوێکی کۆپا ئەمریکای بۆ ئەرجەنتین بردووەتەوە، هیوادەخوازێت لەم مۆندیالەدا جامی مۆندیالیش بەرزبکاتەوە، بەتایبەتی کە بە ئەگەری زۆرەوە دوایین دەرفەتە بۆ ئەو یاریزانە، چونکە لە مۆندیالی داهاتوودا تەمەنی دەبێتە ٣٨ ساڵ و زەحمەتە تاوەکو ئەوکات بەردەوام بێت.  لیۆنێل مێسی، متمانەی بەوەیە بتوانێت جامی جیهانی لەگەڵ هەڵبژاردەی ئێستای تانگۆ بباتەوە، کە ٣١ یارییە بەسەریەوەکەوە تووشی شکست نەبووە. ئەو دەڵێت "هەرجارێک دەگەڕێمەوە ئەرجەنتین هاندەرانی تانگۆ خۆشەویستیم پێدەبەخشن، بۆیە من زۆر دڵخۆشم".